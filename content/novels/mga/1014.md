---
weight: 1014
title: Capitolo 1014 – Pagare un debito di sangue con il sangue
pubDate: 2024-07-03T20:13:16.456Z
tags:
    - mga
---

CAPITOLO SPONSORIZZATO, ringraziamo Dio!
59 capitoli in coda (56 Dio + 3 Federico), 1/3,
-Schadenfreude</em>


In quel momento, a parte gli uomini che ululavano di dolore con le lacrime agli occhi e Chu Feng, gli altri erano rimasti a bocca spalancata. Non osavano credere a ciò che era appena successo.


Questo valeva in particolare per nonno Luo, perché era la persona più informata ed esperta qui.


Tuttavia in realtà nemmeno lui aveva visto i movimenti di Chu Feng, il giovane era stato troppo veloce. Prima che potesse reagire, i due uomini erano finiti in quelle condizioni.


Solo ricordando che erano esperti al Martial Lord realm, non era difficile per nonno Luo capire esattamente qual era il livello di Chu Feng.


"Desiderate vivere?" Chiese all'improvviso Chu Feng ai due uomini.


"Vivere, vivere." Gridarono senza la minima esitazione i due. Non mostravano più l'arroganza di prima ed erano terrorizzati dal giovane.


I due capivano bene cos'era successo e avevano sperimentato in prima persona quanto era forte Chu Feng.


Quindi avevano già capito che il giovane era proprio feroce e dovevano cedere di fronte ad una persona del genere. Altrimenti sarebbero stati destinati a morire.


"Molto bene allora. Portate subito tutti i membri della Chiesa Occulta del Sangue nella catena montuosa dell'alligatore, specialmente quella donna che ha portato via gli occhi di Xiao Ru." Disse Chu Feng.


"Cosa..." I due uomini sussultarono e iniziarono ad esitare. Non erano degli sciocchi e potevano capire cosa aveva intenzione di fare Chu Feng.


Tuttavia la Chiesa Occulta del Sangue aveva delle regole estremamente rigide. Se i due avessero ubbidito, non sarebbe stato diverso da un tradimento. Se questa notizia si fosse diffusa in giro, allora le loro morti sarebbero state ancora più miserabili.


Tuttavia, dopo aver considerato la situazione, uno dei due sopportò il dolore e chiese a Chu Feng: "Ci lascerai vivere finché faremo come hai detto?"


"Tutto ciò che so è che se non farete come ho detto, allora sicuramente morirete." Chu Feng sorrise lievemente e un intento omicida raggelante trapelò dal suo sguardo.


I due uomini iniziarono immediatamente a tremare. Provarono una paura indescrivibile dal profondo dell'animo.


In quanto discepoli della Chiesa Occulta del Sangue, quale persona feroce e malvagia non avevano mai visto prima? Dopotutto era un covo di diavoli, pieno di persone orribili.


Pochi avrebbero potuto spaventarli come aveva fatto Chu Feng; si poteva perfino dire che fosse raro.


I due non capivano perché si erano spaventati per un solo sguardo, ma potevano riconoscere quanto era terrificante. Questo giovane era molto più spaventoso delle persone che mostravano ferocia in superficie.


Stavolta avevano attaccato briga con qualcuno che non avrebbero dovuto permettersi di provocare. Senza esitare, tirarono fuori delle placche speciali, usandole per mandare dei segnali di aiuto per attirare la gente della Chiesa Occulta del Sangue. Anche se stavano commettendo un tradimento, i due erano ancora determinati a salvarsi la vita.


"Woosh." In quel momento Zhao Shaoqiu reagì. Si era reso conto che la situazione si stava mettendo male, così, senza dire nulla iniziò a volare verso la città del Magnifico Broccato.


"Chu Feng, sei impazzito? Perché li hai spinti a chiamare rinforzi? Cosa stai cercando di fare?" Disse Luo Lian. In confronto a prima però il suo tono era molto diverso. Non era più piena di sdegno, ma aveva un tono preoccupato e confuso.


"C'è anche bisogno di chiederlo? Naturalmente è per pagare un debito di sangue con il sangue." Rispose con indifferenza Chu Feng.


"Cosa? Pagare un debito di sangue con il sangue? Sai quanti membri ha? Sai quanto è potente il loro capo? Sai quanto è spaventosa la donna che ha preso gli occhi di Xiao Ru?"


"Non sai niente. Che tu abbia intenzione di eliminarli tutti in un solo colpo?"


Luo Lian lo trovava così incredibile da non capirlo. Anche se aveva visto le sue capacità, non credeva che Chu Feng potesse sconfiggere da solo tutti quei discepoli principali.


"Cosa? Hai paura?"


"Siete davvero così miseri voi della Terra Sacra delle Arti Marziali? Codardi e timorosi di incontrare dei guai; con queste misere abilità avete il coraggio di sdegnare noi stranieri? Chi ve lo ha permesso, che requisiti avreste per farlo?" Chu Feng gettò un'occhiata feroce verso Luo Lian che era ancora preoccupata e stava tremando lievemente. Il suo sguardo era pieno di sdegno e disprezzo.


"Io..." Luo Lian si arrabbiò vedendo l'atteggiamento di Chu Feng, ma era rimasta senza parole, perché era proprio come aveva detto il giovane: era spaventata.


"Se hai paura vai a nasconderti lontano. Aiuterò Xiao Ru ad ottenere la sua vendetta. Tu puoi farti a parte e rimanere a guardare."


"Tuttavia ti suggerisco di non scappartene in giro perché non ho il tempo di disturbarmi a salvarti."


Dopo aver detto questo, Chu Feng si rivolse verso i due della Chiesa Occulta del Sangue. Con un cenno, li sbalzò via fuori dal cortile.


Allo stesso tempo fece un altro gesto e uno strato invisibile di energia circondò il cortile. Luo Lian e nonno Luo non notarono ciò che aveva fatto.


Tuttavia, in quel momento, se uno fosse stato fuori dal cortile, non avrebbe potuto vederli più, erano completamente scomparsi tutti e tre. Chu Feng aveva nascosto la loro presenza.


"Woosh woosh woosh woosh."


Dopo aver finito questi preparativi, l'orizzonte iniziò a vibrare. Presto diverse figure si avvicinarono. una dopo l'altra atterrarono. Sembravano tutti dei demoni. Dal modo in cui erano vestiti, era evidente che provenissero tutti dalla Chiesa Occulta del Sangue.


Vedendoli, Luo Lian iniziò di nuovo a rabbrividire e istintivamente si mise dietro a Chu Feng.


In quel momento però quelle persone non potevano vedere né Chu Feng, né gli altri, ma solo i due che giacevano a terra, cosparsi di ferite e ricoperti di sangue.


"Ahah, perché siete ridotti così?" Vedendo i due, i membri della Chiesa Occulta del Sangue non accorse urgentemente a chiedere c'era successo, non li aiutarono nemmeno. Anzi, sorrisero in modo sinistro godendo del dolore che stavano mostrando. Manifestavano chiaramente la natura demoniaca della loro organizzazione.


"Ehi, chi vi ha fatto questo?" Alla fine risuonò la voce di una donna. Presto si formò un passaggio tra il gruppo che li aveva circondati a godersi lo spettacolo. Stavano facendo passare un'incantevole donna di mezz'età. Era truccata pesantemente e il suo aspetto era davvero terrificante. Emetteva un'aura assassina dalla testa ai piedi. Era evidente che avesse ucciso innumerevoli persone.


Tuttavia ciò che risaltava di più era la collana che portava al collo da cui colava sangue, legati ad essa c'erano degli occhi umani.
