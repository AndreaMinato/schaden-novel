---
weight: 1017
title: Capitolo 1017 – Certamente farò questo per te
pubDate: 2024-07-03T23:13:16.456Z
tags:
    - mga
---


<em>Capitolo sponsorizzato, grazie a Dio!
58 capitoli in coda (55 Dio + 3 Federico), 1/3,
-Schadenfreude</em>


"Oh, Xiao Lian, oggi si può dire che i tuoi orizzonti si siano ampliati e tu abbia ottenuto esperienza. Ora sai com'è una persona forte."


"Vorrei che potessi imparare questa lezione e non giudicare più una persona dal suo aspetto. Non devi pensare che una persona sia facile da maltrattare solo perché sembra una brava persona. Inoltre non devi dare per scontato che una persona dalle origini inferiori alle tue dovrebbe essere più debole di te."


"Oggi sei stata fortunata che la persona che hai incontrato fosse stata Chu Feng e non si sia messo a litigare con te. Se invece avessi incontrato una persona dalle vedute ristrette, allora solo in base alle osservazioni scortesi che hai fatto in passato, le tue ossa sarebbero tra le pile di cadaveri fuori." Consigliò con tono profondo nonno Luo.


Sentendo queste parole, Luo Lian iniziò a tremare ancora di più. La sua paura si intensificò ancora di più pensando a questa eventualità.


"Creaaaak..."


"Sorellona."


Proprio in quel momento, la porta della casa si aprì. Allo stesso tempo risuonò la voce astuta di una bambina dalla porta semichiusa. Era la voce di Xiao Ru.


Luo Lian impallidì e gridò frettolosamente: "Xiao Ru, non uscire."


Fuori dal cortile c'era un mare di sangue. Era una scena davvero spaventosa. Perfino lei, una coltivatrice, non riusciva a sopportarlo, come poteva una bambina come Xiao Ru riuscirci?


Tuttavia, riflettendo, l'espressione di Luo Lian divenne gioiosa. Perché sarebbe stata così dubbiosa e avrebbe subito impedito a Xiao Ru di uscire? La bambina era già diventata cieca, eppure come poteva avere un'andatura così sicura? Tutto questo significava che Xiao Ru aveva recuperato la vista. Chu Feng l'aveva davvero curata.


"Sorellona, perché non mi lasci uscire? Vuoi che giochi a casa? No, non voglio, anche Xiao Ru vuole giocare." Tuttavia la bambina divenne estremamente contenta sentendo la voce di Luo Lian. Non solo non tornò in casa, ma si affrettò ad aprire la porta.


Luo Lian fu colta dal panico. Non badò più alla situazione, si rialzò e smise di abbracciare suo nonno. Poi, usando tutte le sue tecniche marziali si precipitò di fronte alla casa così da poterle impedire di aprire la porta.


"Xiao Ru, non è successo niente. Presto, esci fuori." Tuttavia in quel momento risuonò all'improvviso la voce di Chu Feng. Ciò che aveva scioccato di più Luo Lian era che il giovane era già apparso di fronte alla casa e aveva aperto la porta.


"Tu." Luo Lian cambiò espressione. Si girò velocemente verso suo nonno, ma quando lo fece ne fu completamente stupefatta.


Il sangue fuori dal cortile era scomparso, era tornato tutto come prima. Non solo erano scomparsi gli arti sparsi per il terreno, ma anche l'odore del sangue.


Questo cambiamento improvviso sorprese Luo Lian. In un mero istante aveva nascosto tutto quanto. Non era un po' troppo sbalorditivo?


Dopo essere stata stupita dai metodi di Chu Feng, Luo Lian non poté che dargli un'occhiata. Solo in quel momento scoprì che Xiao Ru era già tra le sue braccia. Non solo gli occhi di Xiao Ru erano indenni, ma erano anche più brillanti di prima. In quel momento la bambina stava giocando e ridendo gioiosamente con lui.


"Oh, fratellone Chu Feng, Xiao Ru ha fatto un sogno bellissimo prima." Disse con innocenza la bambina.


"Cos'hai sognato?" Chiese sorridendo raggiante il giovane.


"Stavo cacciando alligatori nella catena montuosa con la mia sorellona, ma abbiamo incontrato un gruppo di persone davvero spaventose. Una di loro voleva prendere i miei occhi." Raccontò Xiao Ru.


"Mn, come potrebbe essere considerato uno splendido sogno? Ovviamente è un incubo." Chu Feng scosse la testa con fare confuso.


"Non lo è, poi il protettore di Xiao Ru si è mostrato. Ha affrontato tutte quelle persone cattive e ha anche dato un bacino agli occhi di Xiao Ru, e ha detto che i sarebbero diventati ancora più carini."


"Dopodiché, dopo che mi sono svegliata, sono andata subito a vedere i miei occhi allo specchio e ho scoperto che sono davvero più splendidi di prima." All'improvviso Xiao Ru indicò Chu Feng e disse con fare serio: "Ehi, fratellone Chu Feng, sembri molto simile al mio protettore."


"Davvero? In tal caso allora considerami il tuo protettore, va bene?" Chiese Chu Feng.


"Va bene, va bene! Grandioso! Il fratellone Chu Feng diventerà il protettore di Xiao Ru! Yay!!" La bambina iniziò a ridere e a danzare di gioia.


Vedendo il giovane che chiacchierava pazientemente con Xiao Ru, sorridendo radiosamente, Luo Lian iniziò a riflettere. Pensò all'improvviso a quanto aveva ragione suo nonno.


Se lei era una persona che si sarebbe approfittata delle persone buone e avrebbe temuto quelle malvagie, mostrando un aspetto feroce ma celando un cuore debole e fragile; Chu Feng invece affrontava i forti e sosteneva i deboli, aveva un atteggiamento amichevole, ma possedeva un cuore forte.
In confronto a lui, sentiva di non possedere una sola buona qualità e non fosse altro che spazzatura.


Non molto tempo dopo che Xiao Ru si svegliò, Chu Feng suggerì a nonno Luo e a loro di trasferirsi. Nonno Luo sapeva che il giovane aveva dato loro questo consiglio per la loro sicurezza, quindi naturalmente non rifiutò.


Chu Feng fu davvero veloce. Il giorno stesso spostò immediatamente nonno Luo e i suoi parenti in un'altra città. Acquistò una tenuta discreta lì. Xiao Ru adorava molto questa nuova casa e anche nonno Liu ne fu estremamente soddisfatto. Solo Luo Lian era un po' di cattivo umore.


Questo perché avevano attraversato la città del Magnifico Broccato e lungo la strada avevano scoperto che era nel caos completo. Le sue strade erano piene di cadaveri. Inoltre erano persone morte in modo miserabile. Tra di loro c'era un giovane legato sopra un cancello. La sua morte era stata tra le più infelici. Quella persona era Zhao Shaoqiu.


Non era difficile immaginare che fosse stata opera della Chiesa Occulta del Sangue. Era davvero spietata e priva di umanità. Non avrebbero risparmiato nemmeno gli innocenti. Per loro uccidere era un'attività gioiosa.


Dopo aver visto la scena miserabile, Luo Lian pensò che Chu Feng avesse ragione. La Chiesa Occulta del Sangue doveva essere sterminata, altrimenti avrebbe ancora arrecato danno ad altre persone.


"Oh Chu Feng, ho una domanda da chiederti. Mi chiedo se sei disponibile ad ascoltarmi?" All'improvviso nonno Luo sembrò un po' in imbarazzo.


"Chieda pure." Chu Feng aveva un'ottima impressione di questo vecchio. Si poteva dire che fosse la prima persona che lo aveva colpito positivamente da quando era arrivato nella Terra Sacra delle Arti Marziali.


"Se le mie ipotesi sono corrette, la tua coltivazione è sicuramente molto potente. Quando sei nella Regione del Mare Meridionale dovevi essere un grande esperto. Tuttavia vorrei sapere se sei diventato un Martial King." Chiese nonno Luo.


"A dire la verità ora sono soltanto all'ottavo livello del Martial Lord realm." Rispose con sincerità Chu Feng.


"Ottavo livello del Martial Lord realm." Nonno Luo mostrò uno sguardo un po' deluso.


"Non è che mi sia vantato, ma nonostante sia solo un Martial Lord di ottavo livello, ho alcune abilità speciali. Potrei battere anche un ordinario esperto al secondo livello del Martial King realm." Disse con un sorriso Chu Feng.


"Ne sei certo?" Nonno Luo, che prima aveva un'espressione delusa, si rianimò. Sembrava che fosse caduto in una profonda valle oscura, solo per ritrovare una luce abbagliante.


"Nonno Luo, se c'è qualcosa di cui hai bisogno, dimmelo pure. Finché potrò farlo e non sia un'atrocità, allora ti aiuterò sicuramente." Chu Feng si batté il petto. Sembrava che avesse già capito che nonno Luo aveva una richiesta da fargli.
                                


                                



