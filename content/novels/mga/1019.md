---
weight: 10190
title: Capitolo 1019 – Annientare la Chiesa Occulta del Sangue
pubDate: 2024-07-04T01:13:16.457Z
tags:
    - mga
---


<em>Capitolo regolare,
57 capitoli in coda (54 Dio + 3 Federico), 1/3,
-Schadenfreude</em>


"Wuuuuuuu..."


I bambini stavano piangendo a squarcia gola nell'altare. Quando quei raggi di luce taglienti iniziarono a precipitare verso di loro, si impaurirono ancora di più.


Tuttavia, di fronte a quella scena, non solo gli Anziani della Chiesa Occulta del Sangue non mostrarono la minima pietà, ma sembravano non vedere l'ora di ucciderli. Alcuni non riuscirono a contenersi e stesero la loro lingua disgustosa, quasi come se non potessero trattenersi dal divorare il sangue e la carne di questi innocenti.


"Wuuuuya..."


"Boom boom boom boom..."


Nel momento in cui si stavano preparando a godersi questo banchetto, risuonarono delle urla dall'esterno. Quando si voltarono in direzione del suono, videro solo un'ondata di energia sconfinata che stava seminando il caos come un uragano.


I discepoli e gli edifici della Chiesa Occulta del Sangue venivano disintegrati in qualsiasi posto in cui passava l'energia. Stava distruggendo ogni cosa sul suo cammino. In quel momento metà dell'organizzazione era stata distrutta.


"Cos'è quello?" Perfino i pezzi grossi della Chiesa Occulta del Sangue iniziarono a farsi cogliere dal panico. Potevano capire quanto era terrificante quell'energia e ora si stava avvicinando a loro.


"Chi va là? Perché hai attaccato la nostra Chiesa Occulta del Sangue?" Disse alla fine il capo dell'organizzazione. Tuttavia non attaccò, ma rimase a guardare mentre l'uragano continuava a divorare i discepoli.


Questo perché non sapeva l'identità della persona che li stava attaccando. Tuttavia, data la sua esperienza e la sua astuzia, sapeva che sicuramente doveva essere arrivata una persona fuori dal comune e quindi era guardingo.


"Woooosh." Nel frattempo l'uragano aveva raggiunto l'altare e si dissipò lentamente di fronte agli Anziani della Chiesa Occulta del Sangue.


In quel momento due figure apparirono di fronte a tutti. Erano Chu Feng e nonno Luo.


"Lin Xingde, mi riconosci ancora?" Gridò nonno Luo. Il suo sguardo era pieno di rabbia e stava tremando per la furia.


"Luo Wancheng, non mi sarei mai immaginato che fossi ancora vivo." Vedendo nonno Luo, anche lo sguardo del capo della chiesa si accese. Dopodiché non mostrò più nervosismo e invece scoppiò a ridere. Disse: "Cosa, che tu sia venuto qui per vendicarti? Sei davvero coraggioso, così hai trovato un bambino per venire a vendicarti?"


"Ottavo livello del Martial Lord realm, non è male, è più forte dei discepoli più eccellenti della mia Chiesa Occulta del Sangue. Tuttavia sfortunatamente temo che oggi morirai."


"Ahahahah..." Dopo aver sentito queste parole, tutti i membri della Chiesa Occulta del Sangue scoppiarono a ridere. I loro sguardi verso Chu Feng erano pieni di sdegno.


Le loro coltivazioni non erano affatto deboli e il giovane non stava nascondendo la sua, così riuscirono a determinare il suo livello. Per quanto riguardava nonno Luo, tutti avevano visto che era una persona inutile priva di coltivazione. Quindi non li temevano più, invece pensavano che la potenza che Chu Feng aveva mostrato prima non fosse altro che falsa spavalderia.


"Lin Xingde, oggi sono venuto per riprendermi ciò che mi hai rubato allora." Disse nonno Luo scandendo le parole mentre stringeva i denti.


Il capo stese le braccia e disse con tono arrogante: "Oh? Vuoi riprendertelo? Molto bene, vieni. Fammi affrontare questo bambino. Ho lo scrigno con me, se vuoi prenderlo provaci. Naturalmente devi avere la capacità di farlo." 


Allo stesso tempo i numerosi Anziani della Chiesa Occulta del Sangue si misero di fronte al capo. La loro intenzione era molto chiara: se Chu Feng avesse voluto affrontarlo, avrebbe dovuto battere prima loro.


"Tu..." Nonno Luo divenne ancora più arrabbiato quando vide la reazione del capo della Chiesa Occulta del Sangue.


"Pat." Tuttavia, proprio in quel momento, Chu Feng diede una pacca sulla spalla del vecchio. Disse a bassa voce: "Senior Luo, non c'è bisogno di arrabbiarsi, può lasciare a me questa feccia. Per quanto riguarda Lin Xingde, lo lascerò a lei. Dopo mi dica come desidera tormentarlo, l'aiuterò a farlo."


Dopo aver sentito questo, nonno Luo non poté trattenersi dal tremare lievemente. Non disse più nulla e fece due passi indietro. L'aura tranquilla di Chu Feng l'aveva calmato.


Ora era estremamente fiducioso in questo giovane. Era sicuro che sarebbe riuscito a gestire la situazione e che oggi sarebbe riuscito ad ottenere la sua vendetta.


"Buzz."


Dopo che finì di dire questo, apparì un portale da cui uscì una donna che portava un minigonna nera dall'aspetto magnifico e le gambe splendide. Stava sbadigliando. Stava uscendo pigramente come se stesse camminando su una passerella.


"Cos'è questo?"


Vedendo questa donna, gli occhi di tutti i presenti iniziarono a brillare. Non solo erano sbalorditi dall'aspetto di Ovetto; ma anche dall'aura speciale che emetteva. Quel tipo di aura sembrava provenire dalle profondità dell'oscurità più sconfinata. L'orrore che emetteva non era qualcosa con cui potevano competere, era vero buio.


"Ovetto, aiutami a proteggere Senior Luo." Dopo aver detto questo, l'Armatura del Fulmine apparì sul corpo di Chu Feng. In un attimo la sua coltivazione aumentò al nono livello del Martial Lord realm.


"Oh? La stai usando subito?" Ovetto mostrò un sorriso incantevole.


"Non ho la pazienza di sprecare tempo con questa feccia."


"Boom." Subito dopo Chu Feng scattò. Come una lama tagliente, precipitò sul gruppo di persone sopra l'altare.


"Wuuwaaa!!" Ovunque passasse, risuonavano delle grida miserabili. Indipendentemente dal tipo di coltivazione che possedevano, gli uomini della Chiesa Occulta del Sangue  non riuscirono a resistere alla sua potenza e finirono con l'essere fatti a pezzi. Perfino la loro coscienza fu estinta. Erano morti completamente.


"Cosa sta succedendo?" Vedendo la fine che stavano facendo gli uomini che lo stavano proteggendo, il capo non rimase più calmo e composto.


In quel momento si era finalmente reso conto di quanto fosse potente Chu Feng. Non si poteva giudicare una persona dall'aspetto e lui ne era un esempio.


Tuttavia il capo della Chiesa Occulta del Sangue era un Martial King di secondo livello dopotutto. Quindi, quando Chu Feng caricò verso di lui con una potenza inarrestabile, fece un cenno e tirò fuori una lama a forma di mezzaluna.


L'arma era color rosso sangue e sulla lama c'era inciso ogni tipo di rune e simbolo. Aspetto più importante, quando era apparsa, la potenza del capo aumentò di diverse volte. Anche il terreno su cui stava iniziò a tremare violentemente.


A quanto pareva era un Armamento Reale Incompleto.


"Woosh woosh woosh." Una volta che l'arma fu sfoderata, la sicurezza del capo aumentò drasticamente. Non solo non si ritirò, ma iniziò a brandire l'arma e a menare dei fendenti verso Chu Feng.


"Sembra che la Terra Sacra delle Arti Marziali sia diversa da come la immaginavo. Il grande maestro della Chiesa Occulta del Sangue  possiede solo un'arma di questo livello."


Vedendo la luce rosso sangue che aveva inondato il cielo e l'aura opprimente di questo Martial King di secondo livello, non solo Chu Feng non ebbe la minima paura, ma mostrò un sorriso freddo e derisorio.
                                


                                



