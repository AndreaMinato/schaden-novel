---
weight: 1020
title: Capitolo 1020 – Misterioso Scrigno dei tesori
pubDate: 2024-07-04T02:13:16.457Z
tags:
    - mga
---


<em>Capitolo regolare,
57 capitoli in coda (54 Dio + 3 Federico), 1/3,
-Schadenfreude</em>


"Moccioso arrogante, osi davvero mettere in ridicolo l'arma di questa grande chiesa? Oggi ti farò vedere la potenza della mia lama."


Il capo della chiesa si infuriò. Menò un fendente e scatenò un'ondata di potere Martial travolgente che si trasformò in decine di migliaia di raggi rossi.


Le scie cremisi si precipitarono verso Chu Feng ululando come lupi e fantasmi.


Tuttavia Chu Feng rimase impassibile. Solo nel momento in cui l'attacco si avvicinò sollevò all'improvviso il palmo. Una grande spada nera apparì nella sua mano.


"Booom!"


"Auuuuu!"


Una volta che la spada nera come la pece apparì, iniziò a sollevarsi del vento e la terra cominciò a tremare. L'attacco che il capo della Chiesa Occulta del Sangue aveva scagliato, svanì nel nulla. Per quanto riguarda la sua arma, era la regina degli Armamenti Reali, la Spada Sigilla Demoni.


Una volta che l'arma apparì, l'aura di Chu Feng cambiò completamente. Sembrava un vero dio della guerra. Per quanto riguardava la Spada Sigilla Demoni, pareva un drago divoratore e con la sua potenza invincibile si precipitò verso il petto del nemico.


"Dannazione."


Il capo della Chiesa Occulta del Sangue cercò di difendersi con tutto sé stesso, ma quando iniziò a brandire l'armamento, scoprì con stupore che non solo la sua arma stava tremando, ma che sembrava non rispondere ai suoi comandi.


"Pss." In quell'attimo di esitazione, la Spada Sigilla Demoni in mano a Chu Feng aveva già trafitto il suo petto, uscendo dalla sua schiena.


"Aaaaahh!" Il capo della Chiesa Occulta del Sangue ululò miserabilmente. Fu inchiodato all'altare e non riuscì più a muoversi.


"T-tu, chi sei esattamente?" L'uomo fu colto dal panico. Nel momento in cui Chu Feng tirò fuori la Spada Sigilla Demoni, si era già reso conto che Chu Feng doveva essere dalle origini straordinarie.


Questo perché aveva percepito che la Spada Sigilla Demoni era un Armamento Reale. Inoltre, dalla potenza che aveva mostrato, doveva essere molto più formidabile rispetto a tutte le armi che aveva visto finora. Se non altro, l'aura opprimente che emanava superava di gran lunga quella di un ordinario Armamento Reale.


Così immaginò che Chu Feng provenisse da un'organizzazione formidabile. Altrimenti, data la sua coltivazione e la sua età, come avrebbe potuto possedere un'arma così preziosa?


"Senior Luo, come desidera tormentare questa canaglia?" Chu Feng non si disturbò a prestare attenzione al capo della Chiesa Occulta del Sangue. Invece puntò lo sguardo verso nonno Luo.


"Questo..." Nonostante il suo odio fosse profondo, nonno Luo iniziò ad esitare.


"Non importa, dato che tutti i tormenti sono gli stessi, mi permetta di aiutarla." Chu Feng sorrise lievemente e non aspettò la risposta del vecchio. Tenendo il capo della Chiesa Occulta del Sangue inchiodato con la spada, stese le mani e iniziò a schiacciare il corpo dell'uomo.


"Ahhhhhhh!"


La sua presa era molto forte. La pelle del vecchio iniziò ad emettere dei crepitii. Non solo lo stava facendo a pezzi, ma stava anche rompendo le sue ossa. In un batter d'occhio, Chu Feng lo aveva ridotto in poltiglia e lo aveva reso un invalido.


Dopo avergli spezzato ogni osso del corpo, Chu Feng non si fermò. Invece sollevò la mano e fece apparire un pugnale. Dopo iniziò freneticamente ad infilzargli la testa, tirargli i tendini e trafiggergli i meridiani del capo uno dopo l'altro.


"Ahhhhhh! Fermo, fermo. Non tormentarmi più. Lo scrigno che vuoi è nel mio Sacchetto Cosmo. Se lo vuoi, allora prendilo. Dopotutto è soltanto un oggetto inutile che non può essere nemmeno aperto. Non lo voglio più, te lo ridarò, va bene?"


"Per favore, risparmiami la vita. Fratellone Luo, mi sbagliavo. Per favore risparmiami la vita."


Incapace di sopportare la tortura, il capo della Chiesa Occulta del Sangue iniziò ad implorare pietà. Vedendo che pregare Chu Feng era inutile, puntò lo sguardo verso nonno Luo.


Vedendolo in queste condizioni, anche il vecchio esperto iniziò ad accigliarsi. La sua fronte era piena di sudore freddo. Con la vecchiaia, non riusciva più a sopportare più di vedere questa sorta di tormento eccessivo. Così disse: "Chu Feng, puoi fermarti. Prendi lo scrigno e controllalo prima. Guarda se ciò che ha detto è vero. Dopotutto la sua vita non è nemmeno lontanamente preziosa come il mio scrigno."


Sentendo queste parole, naturalmente Chu Feng si fermò. Andò a raccogliere il sacchetto cosmo del capo della Chiesa Occulta del Sangue e presto scoprì che c'era un oggetto straordinario al suo interno.


Dopo averlo preso, perfino gli occhi di Chu Feng iniziarono a brillare. Era lo scrigno.


Era fatto di legno viola scuro. Ad una prima occhiata sembrava molto logoro, tuttavia chiunque avesse avuto buone capacità di valutazione sarebbe riuscito a capire che doveva contenere dei tesori.


Era molto antico e le sue incisioni erano estremamente misteriose. Inoltre tenendolo si poteva sentire una potente energia scorrere al suo interno. Doveva contenere degli oggetti straordinari.


Anche la regina Ovetto sussultò per la sorpresa. Incapace di contenersi, si avvicinò: "Wow, è davvero uno scrigno. Chu Feng, aprilo e guarda esattamente cosa c'è dentro." 


"Ahah, aprirlo? Puoi continuare a sognare! L'ho studiato duramente per molti anni ma non sono mai riuscito ad aprirlo."


"Eheh..." Chu Feng rise con sdegno. Non aprì subito lo scrigno, ma attivò gli Occhi Celesti e iniziò ad esaminare i motivi incisi sul legno.


Dopo la sua ispezione, evocò un'energia spirituale dorata e iniziò a creare una formazione d'apertura unica. Poi posò lo scrigno a terra e cominciò ad attivarla.


"Buzz." Dopo che la formazione fu attivata, la luce avvolse l'ambiente attorno. Strati di potenti rune, come un magnifico esercito, iniziò ad attaccare lo scrigno, che iniziò ad ondeggiare. Inoltre le rune su di esso cominciarono a brillare. Con uno schiocco, si aprì.


"Impossibile. È impossibile. Ho passato tutti quegli anni ad aprirla senza riuscirci, come puoi aprirla?"


Il capo della Chiesa Occulta del Sangue impazzì. Iniziò a dimenarsi cercando di liberarsi dalla Spada Sigilla Demoni e il suo sguardo si riempì di avidità. Era evidente quanto desiderava gli oggetti dentro lo scrigno.


Non solo lui, anche nonno Luo mostrò un'espressione scioccata. Era così emozionato che stava tremando. Se il capo della Chiesa Occulta del Sangue aveva trascorso molti anni a cercare di aprirlo, lui invece ci aveva passato diverse decadi.


Tuttavia era stato aperto da Chu Feng in un attimo. Come potevano non esserne scossi?


In quel momento si resero conto che non era lo scrigno ad essere difficile da aprire, ma erano i metodi che avevano utilizzato ad essere troppo inferiori.
                                


                                



