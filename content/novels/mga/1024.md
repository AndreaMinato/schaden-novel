---
weight: 1024
title: Capitolo 1024 – Entrare prima nella foresta di Legno Turchese Meridionale
pubDate: 2025-03-20T10:43:25.118Z
tags:
    - mga
---


<em>Capitolo sponsorizzato grazie a Dio!
53 capitoli in coda (50 Dio + 3 Federico), 1/3,
-Schadenfreude</em>


"Deviazione?" Chu Feng era perplesso da ciò che aveva detto nonno Luo.


"Con le tue capacità potresti diventare un discepolo principale subito, ma se non hai qualcuno a sostenerti, la tua vita non sarà facile."


"Per quanto ne so, non lontano da qui c'è la foresta Legno Turchese Meridionale, non è un posto ordinario, è una frazione della montagna Legno Turchese. Il motivo per cui è localizzata lì è per selezionare i discepoli più sbalorditivi per la montagna Turchese."


"Se prima entrassi lì e poi fossi mandato nell'organizzazione principale sarebbe di grande aiuto per te. Nonostante dovresti comunque diventare un discepolo principale della montagna e compiere passi aggiuntivi prima di raggiungere l'obiettivo, il risultato sarebbe completamente diverso."


"Il capo della foresta meridionale non è solo potente; ha anche delle ottime connessioni con il Sect principale. Se potessi ottenere il favore del direttore e farti mandare alla montagna da lui, sicuramente utilizzerebbe le sue connessioni per favorire la tua crescita."


"Questo perché non solo sarebbe un onore per lui, ma anche per l'intera Foresta del Legno Turchese Meridionale." Disse con un tono serio nonno Luo.


"Molte grazie per il consiglio."


Dopo aver sentito questo suggerimento, Chu Feng pensò che fosse una strategia ragionevole. Nonostante in effetti fosse una deviazione, se fosse riuscito ad ottenere qualche aiuto ne sarebbe valsa la pena.


Una volta fatta la sua decisione, Chu Feng non perse tempo. Dopo aver riportato nonno Luo a casa, procedette direttamente verso la foresta Legno Turchese Meridionale.


Non era molto lontano, così Chu Feng ci mise un solo giorno prima di arrivare.


Quando vide la foresta, rimase scioccato dagli enormi alberi che si levavano al cielo.


"La Terra Sacra delle Arti Marziali in effetti è straordinaria. Anche gli alberi qui possono crescere fino a questo punto. Se questa foresta è già così, mi chiedo quanto sarà sbalorditiva la montagna Legno Turchese." Chu Feng si riempì di energia al pensiero. Dopotutto, se già una frazione sembrava così enorme, poteva immaginare quanto doveva essere magnifica la montagna Legno Turchese.


La montagna Legno Turchese sicuramente era un'organizzazione che superava l'immaginazione di Chu Feng. Allo stesso tempo, solo un'organizzazione del genere aveva i requisiti per istruirlo.


Chu Feng sapeva molto bene che, indipendentemente da quanto era impressionante nella Regione del Mare Orientale, dato che era venuto nella Terra Sacra delle Arti Marziali, avrebbe dovuto iniziare da capo.


Quindi il suo stato d'animo era molto tranquillo. Aveva già abbandonato la gloria che aveva ottenuto in passato e ora si stava avventurando nella Terra Sacra delle Arti Marziali con una nuova mentalità.


Nonostante la foresta fosse enorme, non era un posto in cui era facile entrare. C'era una barriera difensiva e si poteva accedere ed uscire solo da un'entrata designata. Chu Feng ci passò dicendo che voleva diventare un discepolo.


L'Anziano dell'organizzazione non si disturbò ad esaminare la sua coltivazione, invece lo condusse con noncuranza in una formazione piena di ostruzioni. Era l'esame destinato ad ogni candidato.


Questa sorta di esame non era affatto semplice. Finì con il confondere molte persone ed escludere molti giovani che erano entrati con la speranza di diventare discepoli, i coltivatori che non avevano superato l'esame dovettero andarsene fuori.


Tuttavia come poteva questo esame frastornare Chu Feng? Il giovane riuscì a superare l'esame senza problemi e molto velocemente. Tuttavia questo non impressionò l'Anziano. Visto che c'erano molte persone che desideravano diventare discepoli della Foresta del Legno Turchese, molti altri giovani erano riusciti a superare l'esame. Come loro, Chu Feng dovette superare altre prove.


Il primo era stato un test di forza e abilità, poi c'era un controllo delle origini del partecipante. Quando arrivò il turno di Chu Feng, nonostante ci avesse pensato per molto tempo, non riuscì a pensare ad un nome da inventarsi, così finì per dire all'Anziano che era arrivato dalla Regione del Mare Meridionale.


Dopo aver sentito la risposta di Chu Feng, l'Anziano rimase un po' sbigottito e gli diede altre due occhiate. Tuttavia non si disturbò a dire altro e gli diede direttamente un distintivo d'identità e una divisa da discepolo per poi condurlo in un cortile.


C'erano molte costruzioni in questo cortile, tuttavia nessuna di esse era vasta e magnifica. Si poteva perfino dire che in confronto alle altre sembrassero un po' semplici e rozze.


Solo dopo Chu Feng scoprì che era il posto destinato alle persone che provenivano fuori dalla Terra Sacra delle Arti Marziali. Le persone che vivevano qui provenivano tutte dalla Regione del Mare Meridionale.


Dopo aver sentito questo, Chu Feng capì perché aveva incontrato quella grande formazione all'uscita della Strada Celeste. A quanto pareva era stata creata dalla Foresta del Legno Turchese Meridionale. Il suo scopo era di mettere alla prova la gente che proveniva dall'uscita della Strada Celeste.


Tuttavia pareva che Chu Feng fosse arrivato tardi, così quando era arrivato nella Terra Sacra delle Arti Marziali, le persone che avevano il compito di accoglierli se n'erano già andate. Era rimasta solo la formazione.


Il tempo passò velocemente. In un batter d'occhio il cielo si era oscurato. Inoltre il trattamento nei confronti dei discepoli non era un granché. Se volevano mangiare, sarebbero dovuti andare in una sala apposita.


Dopo essere arrivato lì, Chu Feng alla fine incontrò la gente della Regione del Mare Meridionale.


Era un grande gruppo, erano quasi cento persone. Il più giovane aveva un'età simile a quella di Chu Feng, il più vecchio non aveva più di trent'anni.


Questo perché la foresta Legno Turchese Meridionale accettava solo giovani come allievi. Tuttavia Chu Feng rimase sorpreso dal fatto che fossero passate così tante persone.


La loro coltivazione generalmente non era forte. La maggior parte di loro era nell'Heaven realm. Il più forte era solo al quarto livello del Martial Lord realm. In confronto ai grandi geni della Regione del Mare Orientale erano davvero scarsi, figuriamoci paragonarli con i loro coetanei della Terra Sacra delle Arti Marziali.


In quel momento Chu Feng sembrò rendersi conto perché la Regione del Mare Meridionale riceveva un trattamento così pessimo dalla Foresta del Legno Turchese Meridionale. Ad essere sinceri, era semplicemente perché il loro talento era troppo scarso.


In questo mondo dove prevaleva il più forte, bisognava essere abbastanza potenti per ottenere rispetto. Questa era una legge universale.


"Fratello, perché non ti ho mai visto prima? Provieni anche tu dalla Regione del Mare Meridionale?" Non molto tempo dopo che Chu Feng si sedette, proprio mentre stava per mangiare, un giovane di circa vent'anni che non era molto alto, né molto bello mostrò un sorriso raggiante e si sedette accanto a lui.


"Mi chiamo Chu Feng." Chu Feng annuì cortesemente.


"Così sei il fratello Chu Feng. Io sono Li Lei. Ero un discepolo principale del Sect dell'Anima del Fulmine. Tuttavia ora sono un discepolo della Foresta Legno Turchese." L'uomo di nome Li Lei notò che Chu Feng non aveva risposto alla sua domanda, così non chiese molto altro e invece iniziò a presentarsi con un largo sorriso.
                                


                                



