---
weight: 1025
title: Capitolo 1025 – Un grosso raviolo al vapore volante
pubDate: 2024-07-04T07:13:16.457Z
tags:
    - mga
---


<em>Capitolo sponsorizzato grazie a Dio!
52 capitoli in coda (49 Dio + 3 Federico), 1/3,
-Schadenfreude</em>


Questo Li Lei era un chiacchierone. Era un tipo discreto e pieno di entusiasmo. Se avesse notato che Chu Feng non era disposto a rispondere a qualche domanda, non avrebbe insistito a ricevere una risposta, alla fine smise di chiedere e invece iniziò a parlare delle sue esperienze.


Chu Feng era molto bravo nel capire una persona dal suo linguaggio del corpo. Aveva notato che questo Li Lei era un tipo molto allegro e gli dava un'ottima impressione, così aveva deciso di diventare suo amico. Durante le loro conversazioni, Chu Feng gli aveva fatto alcune domande indirette per evitare di confonderlo troppo.


Ad esempio, quando Chu Feng era entrato nella Strada Celeste, le persone che lo avevano seguito erano tutti esperti della Regione del Mare Orientale. C'erano anche esperti al Martial King realm tra di loro. Erano molto più potenti di questo gruppo.


Tuttavia le persone che erano riuscite a superare l'esame erano state solo Chu Feng e Tantai Xue. Era stato così arduo che se la vecchia scimmia non li avesse salvati e non avesse fatto apparire un guardiano al Martial Emperor, allora anche loro due sarebbero morti. Da questo si poteva immaginare quanto fosse difficile attraversare la Strada Celeste.


Così Chu Feng non riusciva a capire come queste persone della Regione del Mare Meridionale avessero attraversato un percorso così difficile. Che avessero qualche segreto?


Dopo aver fatto delle domande discrete a Li Lei, finalmente Chu Feng capì il motivo. A quanto pareva non avevano dei trucchi, la Strada Celeste della Regione del Mare Meridionale era completamente diversa da quella Orientale. Se non altro le prove che dovevano superare erano completamente diverse.


Nella Regione del Mare Meridionale, si diceva che la Strada Celeste fosse miracolosa e leggendaria, ma le prove che uno avrebbe affrontato sarebbero state eccessivamente semplici. Praticamente, finché uno avesse posseduto una coltivazione all'Heaven Realm, sarebbe riuscito a superarla senza problemi.


Quindi Li Lei e gli altri erano riusciti a passare senza nessuna perdita.


Inoltre Chu Feng capì che gli esperti di massimo livello nella Regione del Mare Meridionale erano solo Martial King, lì in effetti la persona più potente era solo un Martial King di secondo livello.


Per Chu Feng adesso sbarazzarsi di un Martial King di secondo livello sarebbe stato facile, eppure era l'esperto numero uno della Regione del Mare Meridionale, perfino il più potente mai esistito nell'ultimo millennio.


A quanto pareva non solo la Strada Celeste della Regione del Mare Meridionale era molto più facile da attraversare, ma i coltivatori di quella zona erano molto più deboli.


"Boom." Proprio in quel momento, mentre Chu Feng e Li Lei stavano chiacchierando allegramente, risuonò un'esplosione.


Un tavolo si era rotto, era stato un uomo vestito di bianco dalla coltivazione abbastanza decente, era un Martial Lord di quarto livello. Poteva essere definito il più potente tra questo gruppo di persone della Regione del Mare Meridionale.


Aveva scagliato a terra una persona con la sua aura opprimente e non era ancora disposto a perdonarla. La stava indicando e la stava rimproverando ad alta voce.


"Fan***o, quanti anni sono passati dall'ultima volta che hai mangiato? Sei la reincarnazione di un fantasma che è morto di fame? Ti ho detto di smettere di fare rumore mentre mangiavi diverse volte, eppure ti sei rifiutato di ascoltare. È solo del ca**o di cibo, eppure lo stai mangiando con più vigore di un maiale o di un cane. Vuoi farmi impedire di mangiare con i tuoi rumori disgustosi?"


"Fratellone Shen Lang, mi dispiace. Non l'ho davvero fatto apposta. È solo che mi sono abituato a fare questo rumore perché nessuno mi ha mai detto che ero rumoroso mentre mangiavo. Anche se me lo dici oggi, non posso cambiare immediatamente il modo in cui mangio. Non sto cercando di disturbarti apposta."


La persona scagliata a terra si rialzò frettolosamente, ma non osò rimanere in piedi. Invece si inginocchiò e si prostrò a terra di fronte all'uomo di nome Shen Lang.


"Hai detto che non puoi cambiarlo immediatamente? Anche se non puoi, devi farlo. Altrimenti sai quanto sarebbe umiliante per noi della Regione del Mare Meridionale? Faresti perdere la faccia a tutti qui. Ognuno di noi proverebbe vergogna a causa tua." Gridò con severità Shen Lang.


"Fratellone Shen Lang, non preoccuparti. Cambierò sicuramente la mia abitudine, sicuramente." Quell'uomo evidentemente era spaventato. Non osò rispondere minimamente ai rimproveri di Shen Lang.


"Naturalmente. Tuttavia voglio che lo cambi subito. Avanti mangia questo." Shen Lang aprì il palmo e risucchiò i piatti sparsi sul pavimento. Dopodiché li spinse a forza nella bocca dell'uomo e rimproverò: "Mangia."


L'uomo rabbrividì lievemente e delle lacrime rigarono il suo volto, ma non osò resistere. Poteva solo inginocchiarsi e sopportare l'umiliazione.


"Slap." Tuttavia, chi si sarebbe aspettato che dopo che l'uomo aveva masticato un paio di volte, Shen Lang gli avrebbe dato subito uno schiaffo, scagliandolo a terra. La forza del colpo non solo gli fece sputare il cibo, ma anche del sangue.


"Ti ho detto di smettere di fare rumore, sei fot****mente sordo o cosa? Vai a mangiare il cibo a terra. Ricorda di non fare nessun maledetto rumore mentre mangi. Se lo rifarai ti picchierò di nuovo." Shen Lang lo riprese e indicò il cibo masticato su cui era schizzato del sangue.


Molti guardarono la scena sogghignando freddamente, sembrava che si stessero godendo uno spettacolo. Anche se qualcuno era scontento di vedere la scena, nessuno osò darlo a vedere. Invece continuarono a badare ai loro affari e a mangiare visto che non potevano continuare a guardare.


Li Lei, accanto a Chu Feng, non poté contenersi e mormorò piano: "Quel Shen Lang è davvero orribile. Solo perché è un po' più forte non c'è bisogno di maltrattare così tanto qualcuno." Era estremamente disgustato dalle sue azioni. Tuttavia, in quanto coltivatore al nono livello dell'Heaven Realm, non osò intervenire. Tutto ciò che poté fare fu mormorare a bassa voce il suo scontento.


"Li Lei, cosa ne pensi di questo raviolo al vapore?" All'improvviso Chu Feng raccolse un grosso raviolo dall'aspetto saporito.


"È abbastanza decente, è fatto di un materiale speciale e contiene anche delle medicine che sono di beneficio per il corpo. Nonostante sembri ordinario, il suo valore nutritivo è eccezionale. Sicuramente non è qualcosa che può fare una persona ordinaria. Se non altro ci vorrebbe almeno uno Sciamano dal Mantello d'Oro per farlo."


"Bisogna ammettere che questa Foresta del Legno Turchese Meridionale è davvero un'organizzazione sorprendente. Anche discepoli come noi possono mangiare cibo del genere, è davvero una spesa straordinaria."


Disse Li Lei con sincerità. Mentre parlava, mostrava un'espressione un po' lusingata. Si sentiva onorato di poter diventare un discepolo di un'organizzazione del genere.


"Puuu." Chu Feng sorrise lievemente e sputò sul raviolo. "E ora?"


"Fratello Chu Feng, c-c-che stai facendo?" Li Lei sussultò. Era estremamente sorpreso.


Chu Feng si limitò solo a sorridere. Poi lanciò il raviolo proprio verso Shen Lang.


Non l'aveva scagliato così velocemente e così aveva attirato l'attenzione di molte persone. Tuttavia, celato in esso c'era la sua tecnica misteriosa. Proprio quando tutti avevano notato il raviolo volante, Shen Lang capì che c'era qualcosa di strano e cercò di schivare.


Nonostante questo raviolo sembrasse morbido, dopo essere stato lanciato da Chu Feng era diventato più duro dell'acciaio. Quando atterrò sulla faccia di Shen Lang causò un tonfo e fece urlare di dolore l'uomo. Allo stesso tempo lo scaraventò via. Smise di rolotare a terra solo dopo essersi schiantato contro il muro della sala.


Quando Shen Lang cadde a terra, aprì la bocca e sputò una boccata di sangue, ma anche sei denti rotti. Ciò che lo fece arrabbiare di più però fu quando, mentre si tastava il viso gonfio, toccò una sostanza appiccicosa. Quando controllò cos'era, ca**o, vide che era una grossa sputazzata di catarro.
                                


                                



