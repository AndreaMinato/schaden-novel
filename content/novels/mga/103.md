---
weight: 103
title: Capitolo 103 - Formazione Spirit
pubDate: 2024-05-26T21:13:16.347Z
tags:
    - mga
---


La pressione sconfinata li avvolse facendo perfino tremare gli altissimi alberi. Anche i fiori e l'erba sotto i loro piedi ne furono travolti e l'atmosfera dell'area non sembrò più così pacifica.


"Profound realm?!"


Chu Feng e Su Rou rimasero ancora più scioccati. Avevano sentito dall'aura che era un esperto al Profound Realm ancora più forte di Su Rou.


Un vecchio uscì senza fretta allo scoperto e arrivò vicino a Leng Wuzui.


L'anziano indossava abiti neri e non era alto nemmeno 5 piedi. Il suo aspetto non sembrava particolare e il suo volto era pieno di rughe, eppure emetteva un'aura feroce.


Era piuttosto anziano. Camminava barcollando come se stesse per cadere in ogni momento morendo sul colpo. Era un vecchio decrepito, ma Chu Feng e Su Rou non osarono sottovalutarlo perché quell'aura proveniva proprio da lui.


"Antenato." Vedendolo, Leng Wuzui porse i suoi rispetti.


"Antenato della famiglia Leng. Non avrei mai pensato che sarebbe venuto anche lei. Sembra che la sua famiglia sia davvero determinata ad uccidere Chu Feng."


"Sono solo curiosa di sapere come vi abbia offeso al punto da dover morire." Sembrava che Su Rou conoscesse l'antenato Leng.


"Zui'er è la speranza della mia famiglia. Rimuoverò a tutti i costi coloro che ostacolano il suo cammino. Anche se la signora Su Rou ha un'identità particolare, la mia famiglia Leng non mostrerà alcuna pietà." L'antenato Leng sorrise lievemente, ma la sua espressione era terrificante.


"Intende dire che ucciderà anche me, Su Rou?" Chiese la donna con un tono freddo.


"Signora Su Rou, perché lo chiede anche se conosce già la risposta?" L'antenato Leng aveva un'espressione sinistra.


"Umpf. Dipende se avrà la capacità di farlo o no." Su Rou afferrò il braccio di Chu Feng e si girò con l'intenzione di scappare.


Tuttavia, ancora prima che potesse muoversi, la pressione si intensificò. Era come se una gabbia invisibile li avesse imprigionati.


"Terzo livello del Profound realm!!" Su Rou rimase ancora più sbalordita. Ogni livello del Profound realm era un divario invalicabile. A meno che uno non avesse un talento incredibile, era impossibile resistervi.


Nonostante l'antenato della famiglia Leng fosse di solo due livelli superiore a Su Rou, la donna non poteva liberarsi. Non poteva più scappare di fronte a lui.


Quello era l'aspetto terrificante del Profound realm. Ogni livello era più alto del precedente e difficile da superare. Questo era il motivo per cui, nella Provincia Azzurra, c'erano abbastanza esperti al Profound Realm, ma non c'era una sola persona in grado di entrare nell'Heaven realm.


Durante la coltivazione, bisognava usare l'energia del cielo e della terra per temprare il corpo. La qualità del fisico e le abilità di comprensione determinavano il proprio successo.


Una cosa era certa: più si avanzava di livello e più era difficile controllare la propria energia e temprare il corpo.
Tuttavia il potere che si otteneva era sempre di più.


"Signora Su Rou, può solo prendersela con sé stessa per essere stata così ficcanaso, per questo pagherà con la vita."


L'antenato della famiglia Leng avanzò un passo dopo l'altro mentre guardava Chu Feng e Su Rou, che erano imprigionati dalla sua pressione. Il suo sorriso si allargò sempre di più come se stesse osservando due formiche nel suo palmo. Con un solo movimento del dito avrebbe potuto ucciderli.


"Vecchio Leng, se osi attaccarmi e mio padre lo venisse a sapere, sterminerà la tua famiglia Leng." Su Rou fu colta dal panico. La forza dell'anziano non era da poco e non aveva davvero possibilità di resistere.


Chu Feng invece non aveva nemmeno la forza di lottare. L'antenato Leng era troppo potente.
Se Su Rou non avesse protetto Chu Feng, solo la pressione del vecchio sarebbe stata sufficiente per soffocarlo.


"Non importa. So cosa accadrebbe se suo padre lo sapesse. Purtroppo per te non saprà mai che è stata uccisa da me." L'antenato della famiglia Leng sollevò lentamente il palmo e radunò un'energia terrificante nella sua mano.


Ma proprio in quel momento risuonò un'altra voce nella foresta:"Come può essere sicuro che il padre di Su Rou non lo verrebbe a sapere?"


La voce era particolarmente strana perché non sembrava diffondersi da una sola direzione, ma da ogni parte. Non era rumorosa, eppure scuoteva l'animo, come se provenisse dal cuore.


"Chi è?"


Quella voce terrorizzò l'antenato della famiglia Leng e Leng Wuzui. Solo dalla voce capivano che doveva essere un esperto.


*humm* Sentendo che c'era qualcosa di strano, Leng Wuzui espanse il suo potere Spirit cercando quella persona.


"Ahh!" Tuttavia, non appena lo usò, urlò di dolore. Si tenne la testa con entrambe le mani e con un tonfo si inginocchiò a terra.


"Zui'er, cos'è successo?" Vedendo questa scena bizzarra, l'antenato si impaurì. Accorse subito da Leng Wuzui per sostenerlo.


Leng Wuzui era impallidito. Aveva gli occhi spalancati dal terrore, con le labbra tremanti disse a bassa voce:"È... è... è uno Sciamano!"


"Cosa?" Sentendo queste parole, l'espressione dell'antenato Leng cambiò drasticamente. Sciamano?
Doveva essere un personaggio straordinario! Perché ne sarebbe apparso uno qui?


Leng Wuzui gridò velocemente:"Antenato, scappate!!"


L'antenato Leng non esitò dopo aver visto l'espressione terrorizzata di Leng Wuzui, afferrò l'uomo e iniziò a scappare.


*bang*


"Ahh!" Ma subito dopo aver corso per due passi, gridò di dolore e rimbalzò all'indietro. Era come se si fosse scontrato contro un muro.


*bzz* Proprio in quel momento tutti scoprirono con stupore che c'era un muro semitrasparente nell'area in cui l'antenato si era appena scontrato. Il muro si stava espandendo e sigillò velocemente i due membri della famiglia Leng.


"Aah!" L'antenato Leng si alzò e sferrò un pugno verso il muro.


Era un colpo piuttosto potente. Non solo conteneva potere Profound condensato, era anche una tecnica marziale. Tuttavia, quando quell'attacco venne a contatto con il muro che sembrava sottile e fragile come il ghiaccio, provocò solo un'enorme esplosione e non intaccò minimamente la barriera. Non c'era nemmeno una sola crepa. Il suo pugno invece era rimasto ferito.


"Cos'è questa cosa?!"


L'antenato della famiglia Leng venne colto dal panico. Il muro semitrasparente che bloccava qualsiasi via di fuga e si estendeva anche sopra le loro teste e sotto i loro piedi... stava iniziando a comprimersi, di questo passo sarebbero rimasti schiacciati.


Pensando a questo, l'antenato della famiglia Leng usò una tecnica marziale ancora più forte e continuò a colpire il muro misterioso. La sua potenza fece tremare la terra e apparire delle crepe sotto i piedi di Chu Feng.


Gli attacchi che perturbavano il mondo esterno non mossero minimamente il muro misterioso, che non cambiò nemmeno la velocità con cui si stava contraendo.


Mentre l'antenato della famiglia Leng provava a resistere con tutte le sue forze, Leng Wuzui aveva il volto cinereo e un'espressione stordita. Tremava incontrollabilmente mentre diceva:


"Antenato, q-q-questa è una Formazione Spirit!"





