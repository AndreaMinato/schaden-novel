---
weight: 10300
title: Capitolo 1030 – Il Furioso Chu Feng
pubDate: 2024-07-04T12:13:16.458Z
tags:
    - mga
---


<em>Capitolo sponsorizzato, ringraziamo Dio!
49 capitoli in coda (46 Dio + 3 Federico), 1/3,
-Schadenfreude</em>


Chu Feng aveva picchiato Han Shi per un po' di tempo, quando risuonò un grido severo.


"F-fermo."


Chu Feng si fermò momentaneamente e vide chi aveva parlato. Erano apparsi cinque Anziani di fronte alla piazza.


La loro coltivazione non era debole, erano tutti Martial King. Due di loro erano al primo livello e due al secondo. Il capo che li guidava, un vecchio dai capelli neri, era un Martial King di terzo livello.


Nonostante la loro coltivazione non fosse debole, le loro espressioni erano scontente, erano proprio pieni di rabbia. Dai loro sguardi si vedeva che aspettavano con impazienza di uccidere Chu Feng. Inoltre un paio di loro diedero qualche occhiata ad Han Shi con sguardi addolorati.


Chu Feng ebbe la sensazione che i cinque Anziani provenissero dalla famiglia Han o avessero qualche tipo di rapporto con Han Shi.


Chu Feng vide anche tre uomini dietro questi cinque. Erano i complici di Han Shi e prima se n'erano andatifa in silenzio senza intervenire. Dovevano essere stati loro ad aver chiesto aiuto agli Anziani.


"Ohhhh!" Come previsto, quando li vide, Han Shi sembrò aver visto i suoi salvatori. Si rialzò barcollando e cadde di fronte all'Anziano dai capelli neri. Con le lacrime agli occhi e la sua mandibola rotta, gridò ripetutamente.


Vedendo le condizioni del giovane, il vecchio moro si infuriò ancora di più. Indicò Chu Feng e lo rimproverò: "Perché l'hai picchiato? Dove credi di trovarti?"


"Perché? Dovresti chiederlo a lui prima." Chu Feng sapeva che non avevano buone intenzioni e probabilmente l'avrebbero accusato ingiustamente. Quindi usò un tono ostile.


"Impudente! Naturalmente glielo chiederò dopo. Tuttavia al momento sto interrogando te. Farai meglio a rispondere con sincerità alla mia domanda, altrimenti devi sapere che picchiare senza motivo un discepolo è un grave crimine." Gridò il vecchio con i capelli neri con un atteggiamento davvero ostile.


"Questo Han Shi ha deciso di assalire questa discepola di fronte a tutti. Non potevo rimanere a guardare e quindi l'ho fermato." Rispose Chu Feng.


"Assalire una discepola? Chi l'ha visto?" Il vecchio aggrottò le sopracciglia a forma di spada. Scorse la folla con uno sguardo inferocito.


Vedendo questo atteggiamento minaccioso, la folla naturalmente distolse lo sguardo. Non solo nessuno osò parlare, scossero la testa in silenzio.


"La vittima è qui a terra, siete tutti diventati ciechi?" Vedendo la reazione della folla, Chu Feng indicò con rabbia Shen Hong.


Vedendola, l'Anziano si accigliò lievemente. Dopotutto le condizioni miserabili in cui era la donna erano evidenti. Era stata davvero assalita e umiliata.


Tuttavia il vecchio non si agitò troppo, invece le si avvicinò e disse con tono estremamente grave: "Ciò che ha detto è la verità? È stato Han Shi ad assalirti? Devi rispondermi onestamente. Se osi accusarlo ingiustamente, devi sapere che è un crimine punibile con la decapitazione. La nostra Foresta del Legno Turchese Meridionale non accetta discepoli dalla cattiva condotta mortale."


Il suo tono era estremamente solenne e conteneva perfino intento omicida. Era fin troppo ovvio che la stesse minacciando, ma nessuno osò dire nulla. A questo punto praticamente tutti avevano capito che questi Anziani appartenevano alla famiglia Han. Il motivo per cui erano venuti qui era per vendicare Han Shi e mettere Chu Feng al suo posto. Se qualcuno avesse osato difenderlo, sarebbe stato un suicidio.


Shen Hong alzò la testa e guardò Han Shi, per poi osservare Chu Feng. Alla fine non disse nulla, abbassò la testa e la scosse.


"Tu..."


Vedendola negarlo, Chu Feng si infuriò. Se non l'avesse difesa, come si sarebbe cacciato nei guai? Aveva deciso di aiutarla e non si aspettava che lo ripagasse, ma non si sarebbe mai immaginato che si sarebbe comportata in questo modo. Era semplicemente come aiutare Han Shi.


Il vecchio con i capelli neri diventò spietato dopo aver saputo la "verità". Indicò Chu Feng e gridò: "Umpf, cos'altro hai da dire ora? Non solo hai picchiato un discepolo, hai osato anche accusarlo ingiustamente. Solo in base a questo avrei potuto già ucciderti." Allo stesso tempo iniziò ad emettere un potente intento omicida.


Chu Feng si infuriò. Indicò Shen Lang e sua sorella, insieme a varie persone della Regione del Mare Meridionale e gridò: "Shen Hong, Shen Lang, voi fratelli avete proprio un bel coraggio. Non osate nemmeno ammettere che qualcuno vi sta maltrattando, vero? Volete rimanere dei codardi per tutta la vita? Volete essere schiacciati per tutta la vita? Tutti voi, siete venuti nella Terra Sacra delle Arti Marziali per essere umiliati?"


Lui non era un codardo. Quando aveva deciso di intervenire, sapeva già cosa sarebbe accaduto. Comunque non si aspettava che questo gruppo sarebbe stato così codardo e si era arrabbiato.


Varie persone della Regione del Mare Meridionale abbassarono la testa e non risposero. Anche Shen Hong si era spaventato per le minacce dell'Anziano, quindi come potevano dire qualcosa?


"Posso fare da testimone per Chu Feng." Proprio in quel momento, Li Lei si fece avanti.


L'Anziano si accigliò e chiese con tono gelido:"Vuoi fare da testimone? Per cosa?" Più che una domanda sembrava un interrogatorio.


"Posso testimoniare per Chu Feng. Prima è stato davvero Han Shi ad assalire Shen Hong senza che nessuno lo fermasse. Vedendo che Shen Hong era stata spogliata e umiliata da Han Shi, Chu Feng non è riuscito più a rimanere a guardare e ha deciso di intervenire."


Li Lei ne parlò con tono tremante. Stava anche sudando profusamente, era evidente quanto fosse impaurito. Tuttavia era intervenuto.


"Slap." Tuttavia, chi avrebbe pensato che subito dopo che il giovane finì di parlare, il vecchio avrebbe mosso la manica e avrebbe scaraventato a terra Li Lei con uno schiaffo. Inoltre la forza del suo colpo fu così potente che non solo spaccò la mandibola del giovane, ma incavò metà della sua testa.


In un solo istante, Li Lei era stato ridotto in condizioni orribili. Era ricoperto di sangue ed era già svenuto.


"Umpf. Segue il cattivo esempio di un altro, è un crimine degno di essere punito. Uomini, andate ad imprigionarli. Darò loro una bella lezione." L'Anziano osservò con sguardo vendicativo Chu Feng.


"Maledetti siano i tuoi antenati!" Chu Feng non riuscì più a contenere la furia. Come poteva rimanere a guardare e lasciarsi catturare?


Chu Feng gridò con rabbia ed emise il suo potere da Martial Lord di nono livello. Una volta che emise la sua aura, il cielo e la terra iniziarono a tremare. La sua potenza si era trasformata in un uragano terrificante che seminava distruzione.


L'intera piazza fu travolta dalla sua energia.
                                


                                



