---
weight: 1032
title: Capitolo 1032 – Picchiare un Martial King di Terzo Livello
pubDate: 2024-07-04T14:13:16.458Z
tags:
    - mga
---


<em>Capitolo sponsorizzato, ringraziamo Dio!
47 capitoli in coda (44 Dio + 3 Federico), 1/3,
-Schadenfreude</em>


Il Martial King di terzo livello superava di gran lunga quello di secondo. Inoltre non solo questo Anziano dai capelli neri era relativamente giovane, ma il suo potere combattivo era fuori dal comune. Se non altro, era molto più potente degli altri quattro Anziani della famiglia Han.


Quindi evocò un potere sconfinato come quello di un esercito di bestie senza forma che non solo erano imponenti, ma ruggirono in modo così assordante da disperdere l'aura di Chu Feng.


L'Anziano dai capelli neri aveva usato il suo stesso metodo.


Scagliò ondate di potere Martial. Questa energia, controllata da lui, iniziò a solidificarsi e si trasformò in quattro grandi spade lunghe più di una decina di metri e brillanti. Queste lame puntarono verso le mani di energia con l'intenzione di distruggerle e salvare i quattro Anziani.


Un Martial King di terzo livello non era da sottovalutare. Nonostante Chu Feng avesse un potere combattivo sconvolgente, era comunque un Martial Lord. Sapeva che se avesse continuato così sarebbe stato molto difficile per lui affrontare questo Anziano dai capelli neri.


Tuttavia non ebbe paura. Tre saette uscirono dal suo corpo ruggendo. Percorsero la sua pelle e in un batter d'occhio si trasformarono in un'armatura luminosa.


Una volta che l'Armatura del Fulmine apparì, la coltivazione di Chu Feng aumentò e passò al primo livello del Martial King realm.


"Heeyaa..."


L'aura emessa da Chu Feng cambiò completamente e il suo potere si intensificò.


Così le quattro enormi spade ora sembravano così deboli da poter collassare in un colpo solo. Chu Feng gridò e scagliò un colpo di palmo.


"Boom."


Si levarono al cielo ondate di energia che sembrava potessero annientare ogni cosa. Sarebbero apparse delle fessure ovunque passavano. Le quattro enormi lame si ruppero direttamente.


"Ha un metodo per raggiungere il Martial King realm? Proviene davvero dalla Regione del Mare Meridionale? Quando mai è apparsa una persona del genere nella Regione del Mare Meridionale? È un raro genio perfino nella nostra Terra Sacra delle Arti Marziali."


L'Anziano dai capelli neri ne fu di nuovo scosso. Si poteva dire che la forza mostrata da Chu Feng l'avesse sconvolto più e più volte.


Tuttavia non poteva lasciare che l'onore della sua famiglia venisse calpestato. Nonostante quanto fosse raro il genio di Chu Feng, non gli avrebbe permesso di umiliare i suoi familiari di fronte a tutti, così eseguì una tecnica con una sola mano. Quando attaccò con il palmo destro, la sua energia sconfinata si trasformò in uno stormo di strani uccelli.


Ognuno di questi strani uccelli aveva un'apertura alare di diversi metri. Le loro penne erano nere e appuntite come spade. I loro becchi in particolare parevano affilatissimi. Anche lo spazio della Terra Sacra delle Arti Marziali sarebbe stato trafitto con un solo colpo da queste strane creature.


Così, quando gli strani uccelli apparirono, lo spazio attorno iniziò a crepitare e a rompersi. Il cielo soleggiato e privo di nuvole divenne una notte sconfinata.


Questa era una tecnica marziale di settimo livello speciale della famiglia Han. Il vecchio dai capelli neri poteva sfoderare la sua potenza unica.


*jijijijiji*


Dopo che questi uccelli apparirono, circondarono completamente Chu Feng. Poi iniziarono ad emettere strane grida e caricarono contro di lui.


Chu Feng non si spaventò minimamente. Controllando il suo potere Martial, sollevò una mano e la strinse. Una grande lama dorata apparì nella sua stretta. "Ruggito Tagliente del Drago del Vuoto."


Dopo che l'arma apparì, risuonò il ruggito di un drago, scatenando un'onda d'urto incredibile.


Tutti sentirono un'enorme pressione e la folla che guardava la battaglia fu costretta ad arretrare. Quelli dalla coltivazione più bassa furono spazzati via come degli spaventapasseri.


Di fronte a questa potenza opprimente, anche gli strani uccelli furono annientati. Continuando ad emettere strane grida, i loro corpi furono lacerati e scomparirono come nebbia.


"Vecchio bastardo, hai osato ridurre Li Lei in condizioni del genere. Oggi ti farò pagare il tuo debito di sangue con il sangue."


Chu Feng non rimase fermo a guardare dopo aver distrutto la tecnica marziale del nemico. Si mosse e, brandendo la spada del Ruggito Tagliente del Drago del Vuoto, si precipitò verso il vecchio con i capelli neri portando con sé i quattro Anziani della famiglia Han.


"Woosh woosh woosh." Chu Feng era rapidissimo. Anche se era solo un Martial King di primo livello, nemmeno un Martial King di terzo livello avrebbe potuto sottovalutare la sua velocità.


Tuttavia, ciò che era più spaventoso non era la sua rapidità, ma la sua forza. La spada del Ruggito Tagliente del Drago del Vuoto non era più una tecnica marziale ordinaria nelle mani di Chu Feng, ma una lama affilata che poteva rubare l'anima.


"Moccioso!!!"


L'espressione del vecchio dai capelli neri cambiò drasticamente. Aveva uno sguardo spaventato. Questo perché non solo era stato costretto a passare sulla difensiva, ma gli innumerevoli attacchi di Chu Feng gli impedivano di contrattaccare.


Non aveva nemmeno il tempo di usare una tecnica o brandire un'arma. Poteva solo schivare gli attacchi del giovane, ma non riusciva nemmeno a farlo.
L'Anziano era stato proprio imprudente. Se avesse deciso di affrontare Chu Feng con tutte le sue forze fin dall'inizio, allora perfino il giovane non sarebbe riuscito a trionfare facilmente su di lui.


Tuttavia, a causa della sua imprudenza, Chu Feng aveva colto l'occasione. Anche se aveva moltissimi metodi potenti, il giovane non gli diede l'occasione di usarli. Così era diventato completamente inutile.


Il vecchio al momento era come una tigre feroce che era stata legata. Anche se possedeva dei denti affilatissimi e una forza incredibile, non poteva usarli. Era in pessime condizioni.


"Wooshuaa."


All'improvviso Chu Feng fece un affondo con la spada del Ruggito Tagliente del Drago del Vuoto. Una luce dorata brillò e una pioggia di sangue schizzò dal cielo. Prima che la folla avesse il tempo di reagire, vide il braccio del vecchio volare giù. Questo fendente gli aveva mozzato il braccio.


"Ahhhhh! Maledetto piccolo bas***o! Ti ucciderò!"


Il dolore fece fare una smorfia al vecchio, che perse la sua razionalità. Non solo imprecò, ma minacciò Chu Feng. Il suo corpo iniziò ad emettere un intenso intento omicida. Se ne avesse avuto l'occasione, forse avrebbe provato ad ucciderlo.


Sfortunatamente per lui, il giovane non gliene diede l'occasione. La sua spada si mosse nuovamente. "Crack." Ci fu un altro schizzo di sangue e l'altro braccio dell'Anziano fu tagliato da Chu Feng. Inoltre il giovane attaccò nuovamente riducendo in mille pezzi l'arto amputato.


"Ahhhhh!! Bas***o! Ti giuro che ti spellerò, ti strapperò tutti i tendini e ti ridurrò in mille pezzi!"


Il vecchio con i capelli neri strinse i denti con rabbia. Il suo cuore e i suoi polmoni erano quasi sul punto di esplodere. Questo perché le azioni di Chu Feng non erano solo umilianti, ma stavano calpestando la dignità della sua famiglia Han.
                                


                                



