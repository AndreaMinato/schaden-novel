---
weight: 1034
title: Capitolo 1034 – Scioccante ribaltamento della situazione
pubDate: 2024-07-04T16:13:16.458Z
tags:
    - mga
---


<em>Capitolo regolare,
47 capitoli in coda (44 Dio + 3 Federico), 1/3,
-Schadenfreude</em>


"Cielo, quel tipo ha distrutto la barriera dell'Anziano."


"L'impatto di prima è stato estremamente potente. Quello non era un tabù, né una tecnica ordinaria. Cos'era? Conteneva una forza così incredibile."


La mossa di Chu Feng agitò la folla. Aveva stupito tutti i presenti, sia Anziani che discepoli. Non si sarebbero mai immaginati che la formazione difensiva dell'Anziano sarebbe stata infranta da un solo colpo di Chu Feng.


Se non altro, nell'intera Foresta del Legno Turchese Meridionale, non c'erano discepoli capaci di compiere un'impresa del genere. Anche quelli più potenti non potevano farlo. Tuttavia, questo Chu Feng, un discepolo sconosciuto, ci era riuscito. Come potevano non essere scioccati?


"Questa sensazione, che sia una tecnica segreta?" In realtà anche l'Anziano del dipartimento gestionale dai capelli grigi iniziò ad accigliarsi. Il suo sguardo rivelò stupore.


"Tecnica dello Scatto del Drago Azzurro."


Nel momento in cui la folla era ancora colta dallo sbigottimento, una luce azzurra brillò sotto i piedi di Chu Feng. Alla fine si condensò in un enorme e vivido drago blu.


"Roooooar!!"


Una volta che la creatura apparì, risuonò un ruggito che scosse il mondo. Il suo corpo iniziò a muoversi e la folla vide solo un lampo azzurro. Chu Feng era già volato via. La velocità di questa tecnica era davvero spaventosa.


"È un'altra tecnica segreta. Questo ragazzino ha davvero padroneggiato due tecniche segrete?" Il vecchio era esperto e aveva riconosciuto le mosse.


Era proprio scioccato. Sembrava essersi dimenticato che Chu Feng aveva ucciso Anziani e discepoli. Utilizzando una potente tecnica di movimento per inseguirlo, gridò: "Amico, potrei sapere del tuo grande nome?"


Chu Feng non fermò la sua cavalcatura, ma si girò e disse ad alta voce: "Ricorda, il mio nome è Chu Feng."


Dopo aver finito di parlare, si girò nuovamente e attivò la tecnica dello Scatto del Drago Azzurro con tutte le sue forze. Si precipitò verso l'entrata della Foresta del Legno Turchese con l'obiettivo di scappare con Li Lei il più velocemente possibile.


"Sei davvero tu?"


Chi avrebbe pensato che l'espressione del vecchio sarebbe cambiata dopo aver visto in faccia Chu Feng. Una gioia difficile da descrivere si rivelò sul suo volto. Il suo sguardo sembrava quello di un mendicante che scopriva un enorme tesoro. Era davvero un'espressione meravigliosa.


Pieno di emozione, sembrò distrarsi. Mentre inseguiva Chu Feng, gridò: "Amico Chu Feng, per favore non andartene. Ciò che è accaduto è sicuramente un malinteso. la nostra Foresta del Legno Turchese ti darà sicuramente una spiegazione."


"Amico, non andartene, non andartene." Vedendo che il giovane non si stava fermando, il vecchio dai capelli grigi divenne ancora più frenetico. Non sapeva cosa fare. Il suo tono era cambiato da minaccioso ad implorante.


"Ahaha, questo vecchio è davvero interessante. Vuole usare una tattica così bassa per fermarti. Ti ha preso per uno scemo?" Ovetto fu divertita dal suo atteggiamento e iniziò a ridere. Pensava che i metodi del vecchio erano davvero troppo infantili.


"Chissà cosa gli sta succedendo. Sembrava strano, specialmente quando ha visto il mio volto, è rimasto proprio scioccato. Che mi conosca davvero?"


Chu Feng iniziò a riflettere. Pensò al cambiamento d'espressione dell'Anziano. Non sembrava che avesse paura che scappasse, ma che se ne andasse.
Non pareva che stesse cercando di ingannarlo, ma che stesse provando a farlo rimanere con sincerità.


"Amico Chu Feng, so che provieni dalla Regione del Mare Orientale. Sei riuscito a superare la formazione creata dalla Foresta del Legno Turchese Meridionale. Il nostro direttore sa già del tuo talento eccezionale. È stato solo a causa della nostra negligenza che non ti abbiamo accolto."


"Per questo il lord direttore si è infuriato in modo terribile. Ci ha dato un limite di tempo di dieci giorni per trovarti. Se non fossimo riusciti a farlo, saremmo andati incontro ad una catastrofe."


"Ti abbiamo cercato invano, ma non ci saremmo mai immaginati che fossi già entrato nella Foresta del Legno Turchese Meridionale. Eppure non siamo riusciti a scoprirlo. È stata davvero una negligenza da parte nostra."


"Se l'amico Chu Feng se ne andasse oggi e il Lord direttore lo venisse a sapere, verremo davvero puniti. Temo che potremmo essere perfino decapitati."


"Amico Chu Feng, ti prego di avere pietà di noi vecchie cariatidi e di darci una possibilità. Rimani ti prego." Notando l'indifferenza di Chu Feng, il vecchio dai capelli grigi si spiegò e lo implorò di rimanere.


"Wow, questo vecchio ha dato un motivo plausibile. Credi che sia vero?" Chiese scioccata Ovetto.


"È l'Anziano del dipartimento gestionale. Nella foresta la sua posizione è davvero rispettata. Inoltre non sembra provenire dalla famiglia Han. Anche se ho causato problemi, non ci dovrebbe essere motivo per lui di usare metodi del genere per imprigionarmi. Credo che le sue parole siano degne di fiducia." Chu Feng analizzò la situazione.


"in tal caso, non significa che avresti raggiunto il tuo obiettivo subito, hai ottenuto il favore del direttore e sarai mandato nella montagna Legno Turchese?" Ovetto si riempì di gioia sentendo le parole di Chu Feng. Dopotutto questa conclusione era davvero sorprendente. Sembrava che fosse andato tutto per il meglio.


"Anche se ciò che ha detto era la verità, dopotutto ho causato dei problemi. Prima devo accertarmi della situazione." Chu Feng non rallentò, invece chiese ad alta voce: "Il motivo per cui sono entrato nella Foresta del Legno Turchese Meridionale è perché ho sentito della sua ottima reputazione. Si dice che sia un'organizzazione che non tollera le malvagità, ma una volta venuto qui ho scoperto che non è affatto così."


"Un uomo della famiglia Han ha assalito pubblicamente una donna della mia Regione del Mare Meridionale. Si può dire che abbia trascurato ogni legge e moralità. Tuttavia, ciò che mi ha irritato di più è il fatto che perfino gli Anziani non hanno osato intervenire e hanno invece permesso agli uomini della famiglia Han di continuare."


"Non potevo rimanere a guardare, così gli ho dato una lezione. Tuttavia, chi avrebbe pensato che avrei finito per attirare il contrattacco degli Anziani della famiglia Han. Hanno cercato di uccidermi e se non avessi potuto difendermi, temo che sarei già andato incontro ad una morte violenta."


"E ora, anche lei, un Anziano del dipartimento gestionale, mi sta inseguendo. Come potrei fidarmi di voi? Come potrei rimanere?" Le parole di Chu Feng erano piene di biasimo e scontento. Sembrava che avesse davvero perso la sua fiducia nell'organizzazione.


Questo rese verdognolo il volto del vecchio dai capelli grigi. Tuttavia non poteva giustificarsi, sapeva molto bene che sorta di condotta avesse la famiglia Han.


Impotente, poté solo dire lentamente: "Amico Chu Feng, il Lord Direttore della nostra foresta è rinomato per la sua rettitudine. Credo che gli avvenimento di oggi siano solo un malinteso. Possiamo riferire la questione al Lord Direttore e credo che ti difenderà sicuramente."


"Eheh, sembrano proprio delle belle parole, ma non cambia il fatto che ho ucciso Anziani e discepoli della vostra foresta. Mi rifiuto di credere che non mi punireste." Chu Feng sogghignò con un'espressione incredula. Mentre parlava, accelerò all'improvviso e la distanza tra lui e l'Anziano tornò ad aumentare.


"Amico Chu Feng, se davvero gli uomini della famiglia Han hanno sbagliato, allora è stato ragionevole da parte tua ucciderli. Sarebbe d'aiuto a sbarazzarsi di persone malvagie, come potrebbe biasimarti il direttore?" Disse frenetico il vecchio.


"Le tue parole sono semplici, ma non hanno sostanza. Chissà se poi te le rimangerai. Come potrei fidarmi di te?" Chu Feng sogghignò nuovamente. Il Drago Azzurro sotto i suoi piedi iniziò a ringhiare, come se stesse deridendo anche lui l'Anziano.


"Amico Chu Feng, se non mi credi non posso farci nulla. Tuttavia desidero che tu rimanga perché il Lord Direttore ha detto personalmente che sei la speranza della Foresta del Legno Turchese Meridionale."


Vedendo che Chu Feng stava per arrivare all'uscita della foresta e che non poteva fermarlo, l'Anziano dai capelli grigi si agitò. Nel panico, smise di inseguirlo e si inginocchiò a mezz'aria per poi prostrarsi con energia verso il giovane.


Disse ad alta voce: "Amico Chu Feng, ti prego."
                                


                                



