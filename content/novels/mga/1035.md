---
weight: 10350
title: Capitolo 1035 – La Crisi Irrisolta
pubDate: 2024-07-04T17:13:16.459Z
tags:
    - mga
---


<em>Capitolo sponsorizzato grazie a Dio!
46 capitoli in coda (43 Dio + 3 Federico), 1/3,
-Schadenfreude</em>


"Cosa..." Chu Feng fu scioccato dal gesto del vecchio.


In realtà non desiderava andarsene dalla Foresta del Legno Turchese Meridionale. Dopotutto era venuto qui con un obiettivo. Se ciò che il vecchio aveva detto era vero, allora l'organizzazione dava molta importanza ad un talento come lui e naturalmente sarebbe stato disposto a rimanere.


Chu Feng però sapeva di aver causato un disastro e aveva finito per dire quelle parole per mettere alla prova la sincerità del vecchio.


Dopo che l'Anziano fece un gesto del genere, naturalmente Chu Feng non si sarebbe rifiutato di dargli rispetto. Così, girandosi, fece virare il Drago Azzurro sotto di lui e volò verso di lui.


"Anziano, ho visto la sua sincerità. Se la Foresta del Legno Turchese Meridionale ha una persona come lei, credo che ci sia un lato virtuoso in questa organizzazione. Sono disposto a rimanere." Chu Feng fece svanire il Drago Azzurro e aiutò il vecchio a rialzarsi.


"Amico Chu Feng, ti ringrazio per aver dato questa opportunità alla nostra foresta. Sicuramente non ti deluderemo." L'Anziano mostrò un'espressione estatica. Sembrava davvero sollevato.


"Woosh woosh woosh woosh woosh."


Proprio in quel momento, nell'orizzonte distante, risuonò all'improvviso un fruscio e si avvicinarono a gran velocità diversi Anziani che indossavano abiti blu. La maggior parte di loro erano al quinto livello del Martial King realm od oltre. Il più potente era un vecchio dalle tempie brizzolate e una <a href="https://www.google.com/search?q=%E5%8F%91%E5%86%A0&source=lnms&tbm=isch&sa=X&ved=0ahUKEwjSkuLdsP_OAhWEeSYKHRraBT0Q_AUICCgB&biw=606&bih=559" rel="noopener noreferrer" target="_blank">piccola corona</a>.


La sua coltivazione era già arrivata all'ottavo livello. Evidentemente il trambusto causato da Chu Feng aveva già allarmato la zona centrale della foresta, facendo apparire tutti i migliori Anziani del dipartimento gestionale.


Temendo che Chu Feng potesse preoccuparsi, il vecchio lo rassicurò: "Amico Chu Feng, non c'è bisogno di temere. Tutti i nostri Anziani del dipartimento sanno della tua importanza. Nessuno oserà farti del male." 


In effetti era proprio come aveva detto il vecchio. Gli Anziani in origine erano inferociti, ma quando videro Chu Feng, cambiarono drasticamente espressione. Rivelarono sorpresa e gioia, era innegabile che fossero tutti entusiasti e iniziarono ad accelerare.


Quando arrivarono, rimasero a mezz'aria in formazione. Mantenevano una breve distanza da Chu Feng e dal vecchio dai capelli grigi. Solo il vecchio dalle tempie brizzolate e una coltivazione all'ottavo livello del Martial King realm si avvicinò.


Il vecchio con i capelli grigi andò subito a salutarlo quando lo vice: "Porgo i miei rispetti all'Anziano Gongsun."


"Che sia... lui la persona della Regione del Mare Meridionale che ha ucciso gli Anziani e i discepoli della famiglia Han?" Chiese l'Anziano Gongsun.


"Sì Anziano Gongsun. Tuttavia c'è un motivo per cui la situazione è arrivata a tal punto. Sono stati i membri della famiglia Han ad essersi sbagliati per primi. L'amico Chu Feng non poteva sopportare di essere umiliato da loro, per questo ha deciso di contrattaccare con tutte le sue forze." Il vecchio con i capelli grigi difese Chu Feng.


"Così il suo nome è Chu Feng?" Anche l'Anziano Gongsun annuì. Poi rivolse lo sguardo verso Chu Feng e disse con un tono molto amichevole: "La condotta della famiglia Han è sempre stata eccessiva. Ciò che hai fatto può essere considerata una lezione per loro. Non devi preoccuparti, quando il Lord Direttore tornerà, riferirò la questione e farò sì che ti dia una giustificazione."


"Allora dovrò disturbarla." Dopo aver visto l'atteggiamento di Gongsun, Chu Feng sospirò di sollievo. A giudicare dal loro atteggiamento, il vecchio dai capelli grigi doveva aver detto la verità.


Altrimenti sarebbe stato impossibile che questi Anziani non lo attaccassero dopo un insulto del genere. Era evidente che il direttore della foresta avesse ordinato a questi Anziani di mostrargli estremo rispetto.


"Anziano Gongsun, si può dire che abbiamo ottenuto profitto da un disastro. Tuttavia il Lord Direttore non è presente dopotutto e non c'è nessuno che può difendere il nostro amico Chu Feng."


All'improvviso un Anziano al settimo livello del Martial King realm si fece avanti e suggerì: "Secondo me dovremmo portarlo fuori dalla foresta e aspettare che il Lord Direttore ritorni."


"Perché?" L'Anziano Gongsun si accigliò, perplesso.


"Per quanto ne so, l'Anziano del dipartimento punitivo, Han Qingyu è già tornato. Sicuramente qualcuno deve avergli già riferito tutto."


"Deve sapere che il motivo per cui la famiglia Han osa comportarsi in questo modo è perché conta sulla protezione di Han Qingyu. Inoltre questo Han Qingyu è estremamente famoso."


"Normalmente chi oserebbe contrariare la sua famiglia? Se sentisse parlare di ciò che accaduto, si infurierebbe. Eppure oggi l'amico Chu Feng ha ucciso pubblicamente molti membri della sua famiglia. Se lo scoprisse, sicuramente perderebbe la testa." Disse l'Anziano al settimo livello del Martial King realm con un tono estremamente preoccupato.


"Esatto. Anziano Gongsun, data la personalità di quel Han Qingyu, temo che non avrebbe scrupoli. Non è sicuro fare rimanere Chu Feng nella Foresta del Legno Turchese Meridionale finché il Lord Direttore non ritorna."


"Perché non facciamo come ha suggerito l'Anziano Li e non lasciamo la foresta per il momento? Quando il Lord Direttore tornerà, potremo chiedergli di invitare personalmente Chu Feng a tornare. Cosa ne pensa?" In quel momento tutti gli Anziani presenti annuirono con approvazione.


"Quando il Lord Direttore ha dato quell'ordine allora, c'era anche Han Qingyu. Riconoscerebbe l'amico Chu Feng e sa della sua importanza. Sta suggerendo che oserà disubbidire agli ordini del Lord direttore e danneggiare l'amico Chu Feng?"


"Credo che Han Qingyu, in quanto Anziano del dipartimento punitivo, debba capire cos'è davvero importante. Anche se osasse ignorare gli ordini del Lord Direttore, io non gli permetterò di fare del male al nostro amico Chu Feng."


"Sta suggerendo che la nostra Foresta del Legno Turchese Meridionale, con tutti i nostri Anziani e discepoli, non abbia nessuno, a parte il Lord Direttore, che possa controllare la sua famiglia Han?" L'Anziano Gongsun mostrò uno sguardo scontento. Sembrava insoddisfatto di quell'Han Qingyu.


"Ma..." Gli altri presenti erano ancora preoccupati.


"Niente ma. Porteremo il nostro amico Chu Feng nella Sala del Lord Direttore. Mi rifiuto di credere che Han Qingyu sarà davvero così audace da causare guai nella sala. Se osa davvero farlo, allora gli darò io qualche avvertimento, anche senza che ci sia bisogno dell'intervento del Lord Direttore."


Dopo aver finito di dire questo, l'Anziano Gongsun mosse la manica e iniziò a volare verso la zona principale della foresta. Vedendo questo, gli altri Anziani non osarono esitare, né però abbassarono la guardia. Circondarono tutti Chu Feng per proteggerlo e solo allora iniziarono a seguire l'Anziano.


Chu Feng notò che erano in posizioni particolari, creando una specie di formazione di protezione e l'obiettivo da difendere era proprio lui.


Da questo poteva capire che, primo, gli davano molta importanza, secondo, temevano proprio quell'Han Qingyu.


"L'Anziano del dipartimento punitivo Han Qingyu, sì? Sembra che la posizione della famiglia Han non sia da sottovalutare. Chu Feng sembra che questa crisi sia ancora irrisolta." Ovetto rise. Tuttavia il suo tono era pieno di anticipazione.


"Se possibile, desidero anche io vedere chi è esattamente questo Han Qingyu." Chu Feng sorrise con indifferenza. Sembrava estremamente calmo.


Non era nervoso. Pensava solo che la famiglia Han fosse il tumore della Foresta del Legno Turchese Meridionale. Nonostante fosse appena entrato nell'organizzazione, data l'importanza con cui lo consideravano, forse avrebbe potuto sradicare questo tumore.


Se avesse avuto un'occasione del genere, allora sicuramente Chu Feng non se la sarebbe lasciata sfuggire.
                                


                                



