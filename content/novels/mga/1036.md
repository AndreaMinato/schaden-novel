---
weight: 1036
title: Capitolo 1036 – Forse la Situazione si Mette Male
pubDate: 2024-07-04T18:13:16.459Z
tags:
    - mga
---


<em>Capitolo sponsorizzato grazie a Dio!
45 capitoli in coda (42 Dio + 3 Federico), 1/3,
-Schadenfreude</em>


Dopo aver fatto la loro decisione, Chu Feng e gli Anziani volarono verso la sala del Lord Direttore. Avevano intenzione di aspettare in silenzio il ritorno del capo.


Lungo la strada, avevano attirato l'attenzione di molte persone, specialmente quando passarono per la piazza. La folla attorno mostrò espressioni sbalordite e confuse.


L'atteggiamento rispettoso che gli Anziani riservavano a Chu Feng era anomalo, non lo stavano trattando affatto come un criminale, ma come un distinto ospite.


"Cosa sta succedendo? Come mai gli Anziani del dipartimento gestionale sembrano non aver catturato Chu Feng per portarlo a processo e sembra che anzi lo stiano proteggendo?"


"Straordinario. Come ho detto, quel Chu Feng è straordinario. Osa affrontare apertamente e senza paura la famiglia Han. Sicuramente ha qualcuno su cui appoggiarsi. Guardate, nemmeno gli Anziani del dipartimento principale osano fargli nulla. A quanto pare la famiglia Han ha incontrato un degno avversario stavolta."


"Stai scherzando? Ho sentito che questo Chu Feng proviene dalla Regione del Mare Meridionale. Che sorta di origini potrebbe avere una persona del genere nella nostra Terra Sacra delle Arti Marziali?"


"Sei davvero stupido. Chi dice che sia necessario per lui avere delle buone origini per essere ben considerato? Non hai visto cos'ha fatto prima? Perfino un Anziano del dipartimento gestionale non è riuscito a catturarlo. È semplicemente un raro genio. Temo che un individuo così talentuoso come lui possa essere trovato solo tra i discepoli principali della montagna Legno Turchese."


"Esatto, esatto. Le Foreste del Legno Turchese Orientale, Occidentale, Settentrionale e la nostra sono quattro frazioni della montagna del Legno Turchese."


"Tuttavia le altre sono tutte molto prospere e famose per la loro forza. Come possono le altre organizzazioni sottoposte mancare loro di rispetto? Anche i Sect antichi e potenti non osano fare nulla contro di loro. Sono rispettate quasi quanto la montagna Legno Turchese."


"Noi invece, nonostante siamo uguali a loro, la nostra posizione è inferiore alle altre tre foreste così tanto che ci sottovalutano e ci sdegnano."


"In questa regione, noi, una grande frazione, è degenerata al livello di un'organizzazione di terzo grado."


"Il motivo per cui è successo è per via della nostra posizione. Nonostante ci siano molte persone qui, il numero di clan potenti è davvero basso. E i talenti eccellenti sono ancora di meno. Questo non ci ha permesso di mandare talenti sbalorditivi alla montagna, diminuendo continuamente la nostra importanza."


"Per quanto riguarda quel Chu Feng, è sicuramente un raro genio. Lo sarebbe anche nella montagna Legno Turchese. Con il coraggio e l'intuizione che ha mostrato prima, potrebbe ottenere grandi risultati nella montagna Legno Turchese. Come possiamo lasciarcelo sfuggire? Sicuramente dobbiamo farlo crescere."


"Sembra davvero ragionevole. In tal caso non significa che questo giovane senza supporto diventerà davvero un re nella nostra Foresta del Legno Turchese Meridionale?" La folla iniziò a discutere animatamente, formulando ogni tipo di ipotesi. Tuttavia, più si faceva domande e più si riempiva di energia. Aveva iniziato a nutrire ancora più rispetto per Chu Feng.


Dopo aver sentito queste discussioni, le espressioni della gente della Regione del Mare Meridionale divennero scontente. Per salvarsi la vita non avevano sostenuto Chu Feng nel momento del bisogno. Perfino Shen Hong si era comportata in modo ingiusto anche se era stata salvata da lui. Non solo aveva mentito, ma aveva anche messo Chu Feng in una pessima posizione.


Se Chu Feng fosse diventato davvero la nuova speranza della Foresta del Legno turchese Meridionale, sarebbe stato decisivo. Pensando all'atteggiamento del giovane, cominciarono a preoccuparsi.


Temevano che Chu Feng si sarebbe vendicato di loro.


Così provarono una paura indescrivibile che li fece inquietare. Alcuni iniziarono perfino a tremare.


"Woosh woosh woosh woosh woosh."


Tuttavia, proprio quando tutti stavano parlando, apparì un violento uragano nella zona principale della Foresta del Legno Turchese Meridionale. Era così potente che iniziò a fare tremare gli enormi alberi che si levavano al cielo. Dalle folate di vento emersero diverse persone che intercettarono l'Anziano Gongsun e gli altri.


Erano anche loro Anziani del dipartimento gestionale, ma avevano tutti espressioni ostili. Alcuni erano perfino arcigni.


Specialmente il loro capo. Le sue sopracciglia bianche assomigliavano a spade e il suo sguardo sembrava quello di un'aquila. I suoi lineamenti affilati e il suo aspettavano davano una sensazione diabolica.


Inoltre nemmeno la sua coltivazione era debole. Era come l'Anziano Gongsun, un Martial King di ottavo livello. Inoltre la sua aura era chiaramente ostile. Quest'uomo era proprio la colonna portante della famiglia Han, l'Anziano del dipartimento punitivo, Han Qingyu.


"L'Anziano del dipartimento punitivo è arrivato. Ottimo. Finalmente c'è qualcuno che può difenderci ora."


"Lunga vita all'Anziano del dipartimento punitivo, oh..."


Quando lo videro, la gente della famiglia Han sembrò aver visto la sua fonte di speranza. Non furono più avviliti e alcuni iniziarono perfino ad esultare. Ignorarono completamente gli altri discepoli e Anziani. La situazione si stava di nuovo ribaltando.


"Gongsun Kuo, consegnalo." Disse con indifferenza Han Qingyu. Non c'era la minima traccia di cortesia nelle sue parole. Sembrava più un ordine, come se fosse il vero capo di questo posto.


"Han Qingyu, si renda conto del tono con cui sta parlando. Farà meglio a capire che non può dare ordini a tutti quanti solo perché è l'Anziano del dipartimento punitivo."


"Farebbe meglio a ricordare che io, Gongsun Kuo, non sono affatto inferiore a lei in quanto a posizione."


L'Anziano Gongsun evidentemente non era facile da affrontare. Il suo tono non era affatto cortese, invece dava un'atmosfera opprimente. Quell'aura avvolse la folla ad ovest, specialmente i membri della famiglia Han. Le persone che prima stavano esultando di gioia si persero d'animo e si ammutolirono.


"Basta sciocchezze. In quanto Anziano del dipartimento punitivo, il mio compito è occuparmi di tutti i trasgressori della Foresta del Legno Turchese Meridionale. Se qualcuno osa infrangere le leggi della nostra foresta, allora ho la piena autorità di decidere la sua punizione. Lo consegni immediatamente, altrimenti farà meglio a stare attento, perché non le mostrerò più cortesia." Rimproverò con furia Han Qingyu.


"Ahahah, è vero ciò che ha detto. Ha l'autorità per gestire le punizioni, ma è davvero un peccato che non posso consegnarle quest'uomo oggi. Questo perché non riuscirebbe comunque a decidere la sua pena." Sogghignò l'Anziano Gongsun.


"Vedo che è ultimamente ha vissuto proprio a suo agio. Osa davvero crearmi problemi. Io non potrei decidere la sua pena? Come potrei non decidere la pena di un discepolo insignificante?"


"Lascia che ti dica questo, figuriamoci la spazzatura della Regione del Mare Meridionale, potrei punire anche lei se avesse infranto le regole. Si sposti. Altrimenti imprigionerò per aver ostacolato le forze dell'ordine."


Dallo sguardo tagliente di Han Qingyu stava trapelando già intento omicida. Era chiaro che fosse proprio arrabbiato. Se l'Anziano Gongsun non si fosse ancora spostato, allora probabilmente l'avrebbe davvero attaccato.


"Ahahah, sa proprio vantarsi a parole. Molto bene, voglio vedere anche io se oserà punire questa persona." L'Anziano Gongsun scoppiò a ridere, si girò verso i vari Anziani e disse: "Spostatevi."


In realtà questi Anziani avevano già percepito Han Qingyu mentre si stava avvicinando, così avevano creato una formazione di protezione e avevano circondato Chu Feng. Questo impediva ad Han Qingyu e agli altri di vedere il giovane.


Tuttavia, ora che il loro capo aveva dato l'ordine, non ebbero altra scelta se non sciogliere la formazione e rivelare Chu Feng.


"È lui."


Proprio come l'Anziano Gongsun e gli altri avevano previsto, Han Qingyu e il suo seguito cambiarono drasticamente espressione quando vide Chu Feng. Mostrarono shock e paura indescrivibili.


"Cosa sta succedendo? Che sorta di identità possiede Chu Feng per fare paura perfino all'Anziano Han Qingyu."


In quel momento si stavano affollando sempre più persone sul posto. Allo stesso tempo ancora più uomini si erano resi conto di ciò che stava accadendo. Quando Han Qingyu era apparso, tutti avevano pensato che stesse per iniziare un bello spettacolo. Tuttavia non si sarebbero mai immaginati che perfino l'Anziano del dipartimento punitivo, la persona più feroce della foresta, così spaventoso che perfino menzionare il suo nome sarebbe stato fonte di terrore, avrebbe mostrato un'espressione del genere dopo aver visto Chu Feng.


In confronto alla sorpresa della folla, i membri della famiglia Han si innervosirono. Osavano infrangere le leggi perché contavano sul governo arrogante e dispotico di Han Qingyu.


Avevano pensato che Chu Feng sarebbe stato ucciso sicuramente e che nessuno sarebbe riuscito a salvarlo. L'onore della loro famiglia sarebbe stato ripristinato nuovamente. Avrebbero anche mostrato a tutti che conseguenze ci sarebbero state se si fossero opposti alla famiglia Han. Inoltre avrebbe dimostrato che erano loro i padroni della Foresta del Legno Turchese Meridionale.


Tuttavia, quando la loro colonna portante aveva vacillato, si raggelarono. Molti iniziarono a pensare che forse la situazione si stava mettendo male.
                                


                                



