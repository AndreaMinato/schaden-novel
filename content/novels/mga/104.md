---
weight: 1040
title: Capitolo 104 - Test
pubDate: 2024-05-26T22:13:16.347Z
tags:
    - mga
---


"Formazione Spirit?"


Non solo l'Anziano Leng rimase scioccato, anche Chu Feng era sbalordito.


La Formazione Spirit faceva parte dei metodi degli Sciamani. Se lo strano muro di fronte a loro fosse davvero una Formazione Spirit, ciò significava stavano ricevendo il soccorso di uno Sciamano.


*poof* All'improvviso, Len Wuzui si inginocchiò e iniziò a picchiare ripetutamente la testa sul terreno.


Mentre lo faceva pregò:"Maestro, so di aver sbagliato. Per favore datemi un'altra possibilità e non accadrà una seconda volta."


Le azioni di Leng Wuzui spiazzarono gli altri e proprio in quel momento risuonò di nuovo la voce del vecchio:


"Sapevi chiaramente che non avresti dovuto farlo, eppure l'hai fatto. Non mi prendi nemmeno in considerazione."


Una persona apparì dal nulla al di fuori della formazione, proprio come un fantasma, non fece alcun suono e rimase lì fermo come se fosse rimasto lì fin dall'inizio senza essere individuato.


Dopo aver visto quella persona, Chu Feng e gli altri rimasero scioccati perché lo avevano riconosciuto.


Un abito bianco pieno di simboli ricopriva il suo corpo, si potevano vedere solo i suoi occhi. Era l'Anziano ospite della Scuola del Drago Azzurro, Zhuge Liuyun.


"Anziano Zhuge!" Disse Su Rou.


"Cosa? È l'Anziano Zhuge?"


Chu Feng rimase sbalordito perché aveva già riconosciuto quella persona. Era lo Sciamano che aveva incontrato nella tomba del Grande Saggio Celeste.


Tuttavia non si sarebbe mai immaginato che fosse lo Sciamano della Scuola del Drago Azzurro, l'Anziano Zhuge che nemmeno il capo della scuola osava offendere.


"Maestro, so di avervi fatto un torto, per favore datemi un'altra possibilità."


Leng Wuzui continuò comunque a pregarlo. Aveva un'espressione impaurita e la sua fronte già sanguinava da quanto l'aveva battuta. Capiva troppo bene questo vecchio, i suoi metodi erano molto più spietati dei suoi.


"Ti ho già dato una possibilità, ma non l'hai colta. Se tu avessi fatto ciò che ti avevo detto, oggi ti avrei accettato ufficialmente come discepolo e ti avrei tramandato la Tecnica della Formazione Spirit."


"Ma purtroppo alla fine non sei riuscito a superare il mio test e hai scelto di percorrere una strada che non volevo intraprendessi."


"In realtà ti ho già avvertito a sufficienza e ti ho detto di non attaccare Chu Feng, tuttavia sei stato troppo stupido. Prima della mia comparsa non sapevi ancora che ero io la persona che stava proteggendo di nascosto Chu Feng."


Zhuge alzò lievemente la testa. La Formazione Spirit che imprigionava Leng Wuzui cominciò a ritrarsi ancora più rapidamente.


Di fronte a quella situazione, l'antenato della famiglia Leng usò tutte le sue forze per attaccare, ma non riuscì ad infliggere alcun danno alla barriera.


Vedendo che Zhuge stava per ucciderlo, Leng Wuzui non pregò più. Si alzò, puntò il dito verso lo Sciamano e iniziò a maledirlo ad alta voce:


"Zhuge Liuyun, io, Leng Wuzui ho seguito i vostri ordini per tre interi anni senza alcuna lamentela. Perché mi state uccidendo per quel ragazzino?"


"Non avete un cuore? Siete peggio dei maiali e dei cani! Siete un mostro spietato!!!"


Tuttavia, non importava quanto Leng Wuzui lo insultasse, Zhuge Liuyun rimase impassibile.


Solo quando la Formazione Spirit li schiacciò fino a ridurli in poltiglia, lo Sciamano mosse la sua manica e richiamò la formazione Spirit a sé.


In quel momento apparve una strana scena. La formazione Spirit che conteneva Leng Wuzui e l'antenato della famiglia Leng fu assorbita dal corpo di Zhuge Liuyun.


"Cosa..."


La scena scioccò Chu Feng. Quello era il sangue e la carne di due persone! Come potevano essere consumati da Zhuge Liuyun in quel modo? Non ne era rimasta neppure una traccia!


Possibile che fosse davvero come aveva detto Leng Wuzui e che fosse un mostro?


Senza considerare gli strani metodi di Zhuge Liuyun, solo riuscire ad uccidere Leng Wuzui, che lo aveva servito tre anni, mostrava quanto Zhuge Liuyun fosse risoluto e spietato.


"Anziana Su Rou, per favore si faccia da parte per un momento. Ho qualcosa da dire solo a Chu Feng."


Zhuge Liuyun lo disse con un tono estremamente gentile, non sembrava minimamente scosso, come se consumare Leng Wuzui fosse completamente normale.


"Sì signore." In quell'istante Su Rou esitò, ma dopo aver riflettuto per un po', se ne andò.


Nonostante Zhuge Liuyun fosse molto pericoloso, dato che aveva fatto tutto questo per Chu Feng, molto probabilmente non gli avrebbe dato problemi. Inoltre, considerando i tratti speciali di Chu Feng, poteva capire cosa volesse Zhuge Liuyun da lui.


"Anziano Zhuge, in quel giorno, non sapevo chi eravate e vi ho offeso. Per favore perdonatemi."


"Ahah, Chu Feng, non c'è bisogno di preoccuparsi della questione di quel giorno. Se me la fossi davvero presa non saresti sopravvissuto fino ad oggi."


"In realtà il motivo per cui ti ho cercato è per prenderti come discepolo." Rise Zhuge Liuyun, le sue parole erano piuttosto dirette.


"Davvero?" In quell'istante il ragazzo spalancò la bocca scioccato, trovandolo incredibile.


Sciamani. Chu Feng sapeva che erano un gruppo di persone dalle capacità speciali.


Ad esempio, la Tecnica della Formazione Spirit era definito il più forte metodo di attacco. Dopo aver visto personalmente il suo potere, aveva desiderato ancora di più essere capace di utilizzarle.


La cosa più importante era che gli Sciamani erano riconosciuti ovunque e i loro servizi erano molto costosi. Ciò significava che, una volta diventato Sciamano, Chu Feng non si sarebbe dovuto preoccupare più di procurarsi risorse di coltivazione.


Ai suoi occhi, questo Sciamano aveva intenzione di accettarlo come discepolo. Era una fortuna così improvvisa che Chu Feng era stordito.


"Non essere così contento. Per diventare mio discepolo, devi passare il mio test." Disse ridacchiando Zhuge Liuyun.


"Maestro, non importa quale sia il test, sono disposto ad accettarlo." Chu Feng si inginocchiò e porse i suoi rispetti al suo maestro.


Vedendo un il ragazzo così ben disposto, Zhuge Liuyun annuì con soddisfazione. Prese un vecchio libro dal suo Sacchetto Cosmo e lo diede a Chu Feng.


"Questo è un metodo di coltivazione della Tecnica della Formazione Spirit. Se puoi comprendere lo stadio primario del potere della Formazione Spirit, ti accetterò come discepolo."


"Grazie maestro." Vedendo questo, Chu Feng si rallegrò e prese velocemente il vecchio libro.


"Non essere contento troppo presto. In un mese, senza la mia guida, sarebbe già piuttosto buono se riuscissi a comprenderne un decimo."


"Ricorda. Se non puoi comprenderne un decimo in un mese, non solo non ti accetterò come discepolo, ma ti ucciderò."


"Ahah..." Dopo aver detto queste parole, Zhuge Liuyun scomparve ridendo in modo strano.


Chu Feng si raggelò perché dalle sue parole non sembrava che stesse scherzando.





