---
weight: 10400
title: Capitolo 1040 – La Speranza della Foresta del Legno Turchese Meridionale.
pubDate: 2024-07-04T22:13:16.459Z
tags:
    - mga
---


<em>Capitolo regolare,
42 capitoli in coda (39 Dio + 3 Federico), 1/3,
-Schadenfreude</em>


Sentendo le parole del loro capo, Han Qingyu e gli altri rimasero sbalorditi. Sembrava che un enorme martello li avesse colpiti, stordendoli sul posto.


Espellere tutti i membri della famiglia Han e proibire ai loro discendenti di mettere piede nella foresta era semplicemente troppo spietato. Non solo avrebbe distrutto all'istante tutto il potere che avevano accumulato, avrebbe anche tagliato loro ogni via di fuga. Questo li rendeva incapaci di accettare il decreto.


"Lord Direttore, per favore sia indulgente. Per favore consideri quanto la famiglia Han è stata leale e devota alla Foresta per così tanti anni. Lord Direttore, la imploriamo, ci dia un'altra possibilità per favore."


Nonostante la tirannia della famiglia Han fosse qualcosa che molti detestavano, in realtà la famiglia Han era stata molto utile per la Foresta del Legno Turchese Meridionale.


Era un grande clan. Anche se avevano preso in prestito le risorse della frazione per crescere i loro giovani, avevano anche procurato molti talenti sbalorditivi per la Foresta del Legno Turchese Meridionale.


Ad esempio, tra molti dei discepoli più sbalorditivi della foresta, quasi un terzo di loro proveniva dalla famiglia Han. Da questo si poteva capire la loro importanza per la Foresta del Legno Turchese Meridionale.


Così, nonostante molti degli Anziani non li gradissero, considerando la situazione, non desideravano che la famiglia Han lasciasse la foresta. Questo perché la Terra Sacra delle Arti Marziali era piena di organizzazioni. Se la famiglia Han fosse stata espulsa, sarebbe comunque riuscita facilmente ad unirsi ad altri clan. Se si fosse coalizzata con un loro nemico, non sarebbe stata una grande perdita per loro?


"State tutti zitti." Le preghiere dei vari Anziani fecero arrabbiare il direttore della Foresta del Legno Turchese Meridionale. Mentre gridava, il mondo tremò.


La sua voce era stata estremamente forte e chiara. Anche il cielo sembrava sul punto di spaccarsi. I presenti ne furono scioccati e si zittirono. Avevano percepito la determinazione del capo di espellere la famiglia Han.


"L'ho detto prima, chiunque si rifiuti di seguire questa decisione sarà ucciso senza eccezione. Che mi debba ripetere?" Il direttore puntò uno sguardo tagliente sul gruppo. Stavolta nessuno osò dire altro perché sapevano che stavolta avrebbero rischiato di essere uccisi se si fossero opposti.


Così la famiglia Han che aveva tiranneggiato nella foresta del Legno Turchese Meridionale fu espulsa. Sia l'Anziano del dipartimento punitivo Han Qingyu che i discepoli sbalorditivi della famiglia Han che la foresta aveva cresciuto per molti anni e che quest'anno sarebbero stati mandati nella montagna del Legno Turchese erano stati espulsi.


Alcuni avevano previsto che sarebbe arrivato un giorno del genere. Questo perché, indipendentemente da quanto la famiglia Han fosse potente, la sua condotta era stata fin troppo eccessiva. Aveva già avuto l'idea di conquistare la Foresta del Legno Turchese Meridionale e diventare la sua sovrana. Questo era qualcosa di intollerabile per il direttore.


Tuttavia prima d'oggi nessuno avrebbe pensato che il motivo della loro espulsione sarebbe stato un giovane della Regione del Mare. D'ora in avanti sicuramente il nome di Chu Feng si sarebbe diffuso per tutta la frazione. Era stato un evento davvero scioccante.


In quel momento Chu Feng era nella sala del palazzo. Era guarito completamente dalle sue ferite. Tuttavia, visto che non c'era nessun altro in questa stanza lussuosa e incredibile, sembrava un po' solo.


Era stato il direttore della foresta ad invitarlo in questo luogo. Tuttavia, visto che era andato personalmente ad espellere la famiglia Han e a nominare un nuovo Anziano del dipartimento punitivo, sarebbe stato impegnato per un bel po' di tempo. Per questo il capo della Foresta di Legno Turchese non era riuscito a rimanere presente con Chu Feng per tutto il tempo.


"Creaaak." Alla fine l'entrata della sala del palazzo si aprì ed entrò un vecchio. Era il direttore.


"Amico Chu Feng, mi dispiace per il ritardo. C'è stata una questione urgente di cui mi sono dovuto occupare. Ho finito per farti aspettare molto tempo." Vedendolo, il direttore sorrise e mostrò un'espressione di scusa.


"Lord Direttore, non sono degno delle sue scuse." Chu Feng si alzò frettolosamente e salutò cortesemente il vecchio. Si era unito alla Foresta del Legno Turchese e quindi come poteva non mostrare rispetto al suo capo? Inoltre il Lord Direttore lo aveva salvato.


"Sigh, non c'è bisogno che tu sia così cortese. Non è necessario che mi tratti come un tuo anziano, figuriamoci come un direttore. Se possibile vorrei che mi trattassi come un amico."


"Il mio nome è Sikong Zhaixing. Amico Chu Feng, puoi chiamarmi per nome." Disse il direttore con un sorriso. Aveva un atteggiamento estremamente amichevole.


Nonostante fosse un onore per Chu Feng, dopotutto il giovane era un discepolo e finì per diventare un po' perplesso. Con la sua posizione, come poteva chiamarlo per nome?


Tuttavia, dopo aver riflettuto, a Chu Feng venne in mente un'idea. Con un tono rispettoso, ma non servile, disse cortesemente: "Junior Chu Feng porge i suoi rispetti a Senior Sikong."


"Ahah, molto bene. Nonostante ti riferisca ancora a me come un anziano, è molto più piacevole come appellativo." Il direttore rise fragorosamente. Sembrava molto contento. Poi esaminò Chu Feng con uno sguardo preoccupato e chiese: "Come va la tua guarigione?"


"Mi sono già ripreso grazie alle sue pillole guaritive." Disse Chu Feng.


"Ottimo." Il direttore annuì, poi disse: "Ho finito per farti soffrire oggi."


"Il Senior mi ha già difeso. Anche se ho dovuto soffrire per un po', ne è valsa la pena." Rispose il giovane.


"Amico Chu Feng, quella famiglia Han ha commesso molte malvagità nella mia foresta per molti anni. Eppure non mi sono mai occupato della loro condotta. Forse avrai pensato che sono incompetente e indegno di essere il direttore?" Chiese Sikong Zhaixing.


"No. Senior Sikong, credo che non abbia provveduto fino ad ora per qualche motivo particolare." Chu Feng scosse la testa. Nonostante conoscesse il direttore da poco tempo, non gli sembrava che questo Sikong Zhaixing fosse incapace, al contrario.


"Eheh, mi stai lusingando. Più che un motivo particolare, è per dei miei motivi egoisti."


"Come potevo non sapere della condotta della famiglia Han?"


"Tuttavia devo comunque contare su di loro. È una grande famiglia dalla lunga storia. In origine erano un'organizzazione regionale. Visto che hanno formato dei legami con uno dei nostri Anziani della foresta e hanno fatto un accordo con lui, hanno finito per mandare una porzione dei loro discendenti sbalorditivi per coltivare da noi."


"È stato così per molti anni. A parte mandare discepoli nella foresta, la famiglia Han avrebbe allenato i suoi membri da sola. Non ha permesso che la sua gente si unisse ad altre organizzazioni."


"Sembra che rispettino l'accordo tra gli Anziani, ma in realtà è sopratutto perché non può separarsi dalle risorse di coltivazione della nostra foresta. Se andassero in un altro Sect, sarebbe estremamente difficile per loro ottenere una posizione così forte. Sarebbe ancora più arduo provare a trasferire di nascosto delle risorse nella loro famiglia Han."


"Per quanto riguarda il motivo ho ignorato la loro condotta, non è perché volessi rispettare l'accordo del nostro Senior, ma perché anche la nostra Foresta del Legno Turchese Meridionale è un'entità separata dalla famiglia Han."


"La nostra foresta origina dalla montagna del Legno Turchese. È una sua frazione vera e propria. Il motivo per cui è stata costruita in questa regione è per poter cercare talenti. Il nostro scopo è procurare un flusso costante di membri della giovane generazione al quartier generale, così da poter far continuare la sua gloria."


"Tuttavia questo posto è pieno di organizzazioni e i talenti erano limitati. Forse ci sono persone che possono essere considerate molto talentuose qui, ma nella montagna del Legno Turchese è estremamente raro che non siano sottovalutati."


"Nonostante la condotta della famiglia Han sia stata eccessiva, la sua giovane generazione è relativamente buona. Ogni anno è stata capace di procurare una porzione di discepoli sbalorditivi alla nostra foresta."


"Questo ci ha permesso di mandare un po' di geni nella montagna del Legno Turchese. Nonostante in confronto alle altre tre foreste, la quantità e la qualità dei nostri discepoli sia di molto inferiore, è comunque passabile."


"Tuttavia, se non avessimo la famiglia Han, temo che diminuirebbe di molto il numero di discepoli a disposizione. Allora la nostra Foresta del Legno Turchese Meridionale, una frazione vera e propria del quartier generale procurerebbe meno talenti di altre organizzazioni straniere subalterne. Perderemmo proprio la faccia."


Shikong Zhaiking mostrò un'espressione impotente. Chu Feng invece capendo la situazione iniziò a sentirsi in colpa. Indipendentemente dalle intenzioni del capo, la famiglia Han era stata espulsa dalla Foresta del Legno Turchese Meridionale a causa sua. Aveva danneggiato la frazione senza saperlo.


"Tuttavia il motivo per cui sono determinato ad espellere la famiglia Han è perché ho già visto la speranza della Foresta del Legno Turchese Meridionale. In te." Disse Sikong Zhaixing. Il suo sguardo era pieno di grandi aspettative.
                                


                                



