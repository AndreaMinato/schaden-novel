---
weight: 1042
title: Capitolo 1042 – Attaccare Briga
pubDate: 2024-07-05T00:13:16.460Z
tags:
    - mga
---


<em>CAPITOLO SPONSORIZZATO, ringraziamo Dio!
41 capitoli in coda (38 Dio + 3 Federico), 1/3,
-Schadenfreude</em>


Dopo aver sentito le parole di Sikong Zhaixing, Chu Feng provò ancora più rispetto per i Martial Emperor.


Tuttavia, quando ripensò della vecchia scimmia, di Chu Kungtong e anche delle statue guardiane dell'area proibita, ricordò di quanto erano più potenti, completamente diverse da Sikong Zhaixing.


Così quando li aveva visti, Chu Feng aveva pensato di aver incontrato i leggendari Martial Emperor. Nella Terra Sacra delle Arti Marziali, i Martial Emperor erano come degli dei. Tuttavia, nel suo clan, perfino le statue guardiane erano a questo livello. Questo dimostrava chiaramente quanto era potente la sua famiglia.


La vecchia scimmia aveva detto che Chu Feng proveniva dal mondo esterno e la sua famiglia era così potente da poter fare inginocchiare con venerazione tutte le più grandi organizzazioni della Terra Sacra delle Arti Marziali.


Allora Chu Feng era stato scettico. Tuttavia ora aveva capito. Questo perché sia la vecchia scimmia che Chu Kongtong erano tutti Martial Emperor fuori dal comune. Solo in base alla loro forza e alla loro aura soffocante, poteva capire che le parole della vecchia scimmia erano vere.


La sua famiglia era estremamente potente. Normalmente sarebbe stato positivo, ma Chu Feng doveva sfidare proprio un'organizzazione del genere.


Bisognava dire che aveva già iniziato a sentirsi sotto pressione. Tuttavia doveva affrontare il clan perché doveva recuperare l'onore di suo padre. E per farlo prima doveva farsi valere in questa Terra Sacra delle Arti Marziali.


All'improvviso la voce di Sikong Zhaixing interruppe le riflessioni del giovane: "Chu Feng al momento sei un Martial Lord di nono livello. Questa è una fase estremamente cruciale. Tra un paio di giorni la Pozza Immortale dell'Antica Era si aprirà. Ti manderò lì insieme ai discepoli della nostra Foresta del Legno Turchese Meridionale."


"Credo che con il tuo talento potrai fare buoni progressi. Il prossimo anno ti rimanderò di nuovo lì. Forse allora potrai migliorare la tua comprensione e avanzare al Martial King realm."


"Quando diventerai un Martial King, potrò mandarti con tranquillità nella montagna del Legno Turchese ad allenarti."


"Cos'è la Pozza Immortale dell'Antica Era?" Chiese con curiosità Chu Feng.


"Mi sono quasi scordato di spiegartelo. È una terra sacra di coltivazione, non solo contiene una grande quantità di energia naturale, ma anche oggetti speciali."


"Quegli oggetti non possono essere visti, né toccati. Tuttavia le persone destinate o che possiedono la capacità di farlo possono sentirli. Finché potrai percepirli, potrai avanzare più facilmente. Anche se non farai degli avanzamenti, ti permetterà di fare progressi più rapidamente." Spiegò il vecchio.


"Allora è così." Chu Feng annuì. Una terra sacra della coltivazione, voleva proprio vederla. Tuttavia, dopo averci pensato, chiese: "Senior desidera aspettare fino al prossimo anno prima di mandarmi nella montagna Legno Turchese?"


Chu Feng era un po' preoccupato perché voleva entrare nel quartier generale il più velocemente possibile. Dopotutto le risorse di coltivazione che possedevano non erano paragonabili alla Foresta del Legno Turchese Meridionale. Anche se la competizione lì era enorme e poteva rischiare di perdere la vita, andare contro la corrente gli avrebbe permesso di temprarsi e maturare più velocemente.


"Avevo intenzione di aspettare finché non fossi avanzato al Martial King realm prima di mandarti lì. Tuttavia, se potrai avanzare entro il periodo in cui la montagna Legno Turchese accetta discepoli dalle frazioni, naturalmente ti manderò lì quest'anno." Rispose Sikong Zhaixing con un'espressione serena.


Chu Feng poté solo forzare un sorriso. Era chiaro cosa intendeva il vecchio. Indipendentemente da quanta fretta avesse il giovane, prima doveva diventare un Martial King. Se desiderava entrare nel quartier generale quest'anno doveva per forza soddisfare questo requisito.


Chu Feng continuò a chiacchierare con il direttore per molto tempo. Anche dopo che finirono di cenare e il cielo si oscurò, il giovane non era ancora tornato nella sua residenza.


Nel frattempo Chu Feng non sapeva che c'era stato un grande cambiamento nella tenuta del cortile della gente della Regione del Mare Meridionale.


L'edificio era stato espanso di diverse volte, il suolo ordinario era diventato una piazza. Inoltre, a parte le varie costruzioni ordinarie, erano apparsi due palazzi straordinariamente grandi.


Erano estremamente lussuosi e imponenti. Erano completamente diversi in confronto agli edifici ordinari in cui vivevano gli altri.


Queste erano le nuove residenze di Chu Feng e Li Lei, quella di Chu Feng era un po' più imponente.


La costruzione era stata completata in solo metà giornata e in quel momento c'erano molte giovani di bell'aspetto che stavano entrando e uscendo dai palazzi.


Erano le domestiche che la Foresta del Legno Turchese Meridionale aveva dato a Chu Feng e a Li Lei. Stavano decorando il palazzo e avevano ricevuto l'ordine perentorio di finire di farlo entro stasera così che Chu Feng e Li Lei potessero iniziare a viverci.


Il palazzo di Li Lei era relativamente ordinario. Indipendentemente dalle decorazioni interne o dalle serve, erano più o meno uguali a quelli dei discepoli principali. Nonostante fosse inimmaginabile per lui ottenere un trattamento del genere, per lo meno non era niente di straordinario.


Il palazzo di Chu Feng invece era estremamente lussuoso. Anche le domestiche erano ragazze davvero splendide di buon livello. Si poteva dire che fossero le migliori serve del Sect.


In breve, nessuno avrebbe negato che il trattamento di Chu Feng fosse il migliore tra tutti i discepoli della Foresta del Legno Turchese Meridionale.


Quindi, quando la gente della Regione del Mare Meridionale vide che cosa stava succedendo, si avvilì e gli sguardi dei coltivatori erano pieni di invidia.


Chu Feng aveva ottenuto il riconoscimento del Lord Direttore. Era ragionevole che avesse ricevuto questa sorta di trattamento. Tuttavia, che dire di Li Lei? Che virtù o abilità possedeva?


Lo sapevano tutti bene. Era stato perché, durante un momento cruciale, Li Lei aveva sostenuto Chu Feng.


Questo li stava riempiendo di rimpianto. Se avessero spiegato onestamente ciò che era accaduto, allora forse avrebbero potuto ottenere un successo istantaneo nella Foresta del Legno Turchese Meridionale grazie a Chu Feng.


Sfortunatamente non lo avevano fatto, invece avevano incastrato Chu Feng e lo avevano quasi fatto uccidere. Ad essere più precisi, se Chu Feng non fosse stato potente, sarebbe stato già ucciso.


Così ora erano in condizioni completamente diverse da Li Lei. Figuriamoci un miglioramento istantaneo delle loro condizioni, probabilmente non avrebbero più avuto l'occasione di avere successo nella frazione. Anche vivere qui pacificamente sarebbe stato problematico.


Tuttavia, mentre speravano di poter pregare Chu Feng una volta che fosse tornato, tutti i coltivatori della Regione del Mare Meridionale andarono a trovare Li Lei, capeggiati da Shen Lang e Shen Hong. Desideravano che Li Lei potesse spingere Chu Feng ad essere indulgente con loro.


"Cosa? Volete che vada da Chu Feng ad implorare per voi?" Al momento le ferite di Li Lei erano completamente guarite. Stava supervisionando le domestiche ed esaminando le nuove residenze con gioia ed entusiasmo.


Tuttavia, dopo che sentì la richiesta di Shen Lang e degli altri, l'espressione di Li lei cambiò drasticamente. Si poteva dire che fosse proprio scontento. Ora che aveva Chu Feng come supporto, non li temeva affatto. Così non si preoccupò di essere cortese. Con un'espressione severa, li indicò e disse: "Ascoltate attentamente. È solo il mio fratello Chu Feng ad essere gentile, io al suo posto vi avrei già ucciso tutti."


"Specialmente te Shen Hong. Mio fratello Chu Feng si è cacciato nei guai per difenderti. Come hai potuto trattarlo così? Chiedilo a te stessa, è davvero umano ciò che hai fatto? Hai davvero una coscienza?"


Shen Hong abbassò la testa e non rispose. I suoi occhi si erano già arrossati. Questo perché era piena di vergogna, tuttavia ciò che la inquietava di più era di essere stata così ingrata. Era stato un crimine che faceva arrossire perfino lei per l'umiliazione. Non aveva più la faccia di guardare negli occhi gli altri.


Sfortunatamente non poteva tornare indietro nel tempo. Ormai doveva sopportare le conseguenze delle sue azioni. Che fosse onore o vergogna, doveva affrontarle.


"Ehi, hai proprio un tono arrogante. Chi avete intenzione di uccidere, un branco di rifiuti della Regione del Mare Meridionale?" Proprio in quel momento una voce piena di derisione risuonò da fuori dal cortile.


Questo intervento portò grande allarme a tutti i presenti. Anche le domestiche che decoravano il palazzo erano sbalordite. Puntarono lo sguardo verso la persona che aveva gridato.


Dopo che Li Lei e gli altri si erano girati, praticamente tutti cambiarono espressione. Allarme e inquietudine riempirono i loro visi.
                                


                                



