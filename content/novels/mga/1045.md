---
weight: 10450
title: Capitolo 1045 – Ripagare una malvagità con un'azione buona
pubDate: 2024-07-05T03:13:16.460Z
tags:
    - mga
---


<em>CAPITOLO SPONSORIZZATO, ringraziamo Dio!
38 capitoli in coda (35 Dio + 3 Federico), 1/3,
-Schadenfreude</em>


"Non oso, non oserei mai fare più una cosa del genere." Zhao Genshou sembrava grandemente sollevato. Volò via attivando una tecnica marziale e scappò rapidamente dal grande cortile. In confronto alla ferocia che aveva mostrato prima, al momento sembrava proprio in condizioni miserabili.


La sua reazione aveva davvero scioccato tutti. Tuttavia, dopo che Zhao Genshou se ne andò, l'area discese in uno strano silenzio. Nessuno osava emettere un solo suono, invece stavano tutti guardando Chu Feng ammutoliti.


Questo valeva in particolare per i due uomini che erano arrivati insieme a Zhao Genshou. Si stavano comportando come il loro capo, le loro gambe stavano tremando per lo spavento, tuttavia non osarono andarsene senza permesso così rimasero sul posto a sopportare un'enorme pressione.


"Lo spettacolo è finito, no?" All'improvviso Chu Feng puntò lo sguardo sul gruppo dei diciotto. Il suo sguardo non era pieno di buone intenzioni.


"Junior Chu Feng, non abbiamo..." Vedendo questo, i coltivatori furono colti dal panico. Dopo aver visto la forza di Chu Feng, diventarono sia rispettosi che impauriti. Non desideravano fargli brutta impressione, così cercarono subito di spiegarsi.


"Smammate. Smammate tutti. Se qualcuno che non proviene dalla mia Regione del Mare Meridionale osa di nuovo entrare in questo cortile, sicuramente non gliela lascerò passare liscia." Le sopracciglia a forma di spada di Chu Feng si aggrottarono.


Vedendo questa reazione, i diciotto ne furono un po' scioccati. Tuttavia era prevedibile, così non dissero nulla e se ne andarono via rapidamente.


Anche gli Anziani che erano rimasti a guardare da parte e che erano venuti a godersi lo spettacolo fecero lo stesso. Temevano davvero di irritare Chu Feng e di fare la stessa fine di Zhao Genshou.


Dopotutto Chu Feng era stato capace anche di scacciare perfino la famiglia Han e avrebbe potuto ucciderli facilmente.


In un istante erano rimaste solo le persone della Regione del Mare Meridionale e le domestiche delle tenute di Chu Feng e di Li Lei.


Nonostante le serve non se ne fossero andate, avevano espressioni impaurite stampate in faccia. Era evidente che fossero spaventate.


"Cosa, non vi siete inginocchiati abbastanza?" Chiese con tono irritato Chu Feng vedendoli ancora chinati a terra.


Dopo aver sentito questa domanda, tutti si alzarono immediatamente. Tuttavia non osarono spostarsi di un solo passo, rimasero immobili come un branco di criminali che si aspettavano di essere interrogati.


Li Lei si avvicinò a Chu Feng. Il suo rapporto con lui era piuttosto buono, così disse con sincerità: "Chu Feng, prima che tu tornassi, quei diciotto hanno cercato di difenderci. Sei sicuro che vada bene trattarli così?"


"Siamo tutti discepoli alla fine. Specialmente visto che entrerete nella montagna del Legno Turchese in futuro, se stabilissi buoni rapporti con loro, potreste sostenervi a vicenda nella montagna, no?"


"Nonostante siano intervenuti, hanno fermato Zhao Genshou?" Chiese Chu Feng.


"No." Li Lei scosse la testa.


"Allora prima sono venuti a trovarvi?" Chiese di nuovo Chu Feng.


"Come potrebbero averlo fatto? Sono discepoli principali, i giovani più sbalorditivi dell'intera Foresta del Legno Turchese Meridionale. Perché verrebbero da noi?" Li Lei sorrise con amarezza mentre scuoteva la testa.


"In tal caso, perché sono venuti oggi?" Continuò a chiedere Chu Feng.


"Questo... naturalmente per te. Sei già diventato famoso nel Sect. Ora sei il discepolo preferito del Lord Direttore. Non importa quanto sono sbalorditivi, alla fine sono inferiori a te. Anche io se fossi al loro posto cercherei di stabilire un buon rapporto con te." Rispose Li Lei.


"Sei riuscito ad intuire correttamente solo metà dei loro motivi." Chu Feng scosse la testa, poi disse. "Se fossero stati davvero sinceri, naturalmente avrei dato loro il benvenuto. Ma in realtà sono venuti per mettermi alla prova."


"Se fossi stato davvero potente e talentuoso come affermavano le dicerie, naturalmente mi avrebbero trattato bene. Tuttavia se non lo fossi stato, non solo non mi avrebbero trattato bene, ma avrebbero anche cercato di umiliarmi come quel Zhao Genshou ha provato a fare con voi."


"Dimmi, dovrei diventare amico di persone del genere?" Chiese Chu Feng.


"Ah, sono davvero uno sciocco." Li Lei capì. Si diede una forte pacca sulla testa per aver dato un suggerimento del genere.


Quel tipo di persona era proprio l'archetipo di un vigliacco. Avrebbero provato a parlarti solo se fossi stata una persona importante. Naturalmente era meglio avere a che fare il meno possibile con questo tipo di persone.


Vedendo che Li Lei aveva capito, Chu Feng sorrise lievemente. Non si disturbò a dire altro e invece guardò Shen Lang, Shen Hong e gli altri. Disse: "Ciò che avete fatto oggi è davvero miserabile, ma prendendo in considerazione che provenite anche voi dalla Regione del Mare Meridionale, non battibeccherò con voi."


"Ne ho già parlato con il Lord Direttore. Da domani riceverete lo stesso trattamento di un discepolo principale. Inoltre verranno degli Anziani del dipartimento gestionale qui. Se desiderate, vi accetteranno come discepoli."


"Per quanto riguarda le vostre residenze, oggi è già tardi. Non ho disturbato il Lord Direttore con delle richieste al riguardo, ma domani manderà delle persone per costruirle."


Dopo aver sentito queste parole, tutti rimasero sbalorditi.


Non avrebbero mai pensato che non solo Chu Feng li avrebbe perdonati, ma avrebbero anche ricevuto un'opportunità così meravigliosa.


Tutti i discepoli della Foresta del Legno Turchese Meridionale sognavano un trattamento del genere, ma la maggior parte di loro non sarebbe mai riuscito ad ottenerlo.


"Chu Feng, noi..."


In quel momento tutti si entusiasmarono ma non sapevano come esprimersi. Dopotutto non potevano compensare per le loro scorrettezze. Eppure Chu Feng li aveva trattati così bene, questo faceva provare loro vergogna e senso di colpa.


"Non c'è bisogno di dire parole superflue. È già difficile per noi della Regione del Mare Meridionale attraversare la Strada Celeste e venire qui. Quindi desidero che uniamo le forze in futuro. Se non altro non dovremmo maltrattarci l'un l'altro." Disse Chu Feng.


"Non preoccuparti. D'ora in avanti, se io, Shen Lang, oserò maltrattare di nuovo qualcun altro, uccidimi."


"Spero che tu potrai mantenere la tua promessa." Vedendo che Shen Lang sembrava sincero, Chu Feng annuì con soddisfazione.


Sotto la guida di Chu Feng, l'atmosfera inquieta della folla iniziò a svanire gradualmente, rimpiazzata da armonia e felicità. Tutti erano stati influenzati dalle sue azioni ed erano pieni di gratitudine nei suoi confronti.


Proprio in quel momento, due persone sopra un grande albero stavano guardando con attenzione Chu Feng.


Erano il capo Sikong Zhaixing e il nuovo Anziano del Dipartimento Punitivo Gongsun Kuo.


"Ripagare una malvagità con un'azione buona, non solo è potente, è anche duro nei confronti di persone con dei secondi fini. Il suo modo di fare è davvero intelligente. Può difendere la gente della Regione del Mare Meridionale. Credo che questo Chu Feng potrà proteggere la nostra foresta in futuro."


"Lord Direttore, la sua capacità di valutazione è davvero buona. Questo ragazzino è davvero speciale. Se non altro non ho mai visto un giovane così sbalorditivo prima d'ora. Non solo possiede una forza sbalorditiva, ma una percezione e una mentalità straordinaria." Gongsun Kuo lodò con un'espressione ammirata e sorpresa.


Tuttavia Sikong Zhaixing non rispose. Invece sorrise con compiacimento. Poi si girò e chiese: "Ha detto che il Padiglione della Tempesta ha mandato una lettera in cui diceva che voleva dirigersi verso la Pozza Immortale con noi?"


"Sì, sono passati dieci giorni ormai e la data dell'apertura della Pozza Immortale dell'Antica Era si avvicina. Credo che il Padiglione della Tempesta arriverà nella nostra Foresta del Legno Turchese Meridionale tra qualche giorno." Rispose Gongsun Kuo.


"Nonostante il Padiglione della Tempesta sembri avere un ottimo rapporto con la nostra foresta, in realtà non devono avere buone intenzioni." Disse Sikong Zhaixing scuotendo la testa.
                                


                                



