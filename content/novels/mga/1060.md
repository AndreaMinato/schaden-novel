---
weight: 1060
title: Capitolo 1060 – Crisi Nascosta
pubDate: 2024-07-05T18:13:16.462Z
tags:
    - mga
---


<em>CAPITOLO SPONSORIZZATO, ringraziamo Dio!
27 capitoli in coda (24 Dio + 3 Federico), 1/3,
-Schadenfreude</em>


"Allora è così. Non c'è da meravigliarsi che siano stati così arroganti da non aver nemmeno considerato il direttore Sikong." Nonostante stesse dicendo così, il disgusto che provava per Yuan Qing e Qin Guang si accentuò.


Inoltre questo disprezzo non si limitava a loro due, ma anche agli Anziani del dipartimento del Monastero Orione.


Chu Feng aveva già capito che non volevano che i loro due discepoli porgessero sinceramente i loro rispetti a Sikong Zhaixing, si stavano solo vantando dei loro due geni.


Volevano che tutti vedessero quanto era enorme il divario tra il Monastero Orione e la Foresta del Legno Turchese Meridionale. Questa era semplicemente una dimostrazione di forza, anche la punizione che avevano inferto alla Fortezza del Pitone Nero era stata fatta con questo intento.


Stavano mostrando il loro prestigio di fronte a tutti. Solo facendo così avrebbero attirato più discepoli che avrebbero permesso loro di diventare sempre più forti e in grado di mantenere la loro attuale gloria.


In quanto Sect grande e rinomato, era ragionevole agire in questo modo. Tuttavia Chu Feng era scontento del fatto che avessero usato lui e gli altri discepoli della Foresta del Legno Turchese Meridionale per mostrare il talento del loro monastero.


Comunque, considerando che erano davvero potenti e che al momento Sikong Zhaixing e il suo Sect non potevano diventare loro nemici, Chu Feng decise silenziosamente di sopportare.


Non molto tempo dopo risuonarono dei cigolii dalle mura. La gente si girò e vide che l'enorme porta della città si stava aprendo lentamente. Lo stridio proveniva dall'ingresso.


"Si sta aprendo!" Vedendo che la città degli elfi dell'Antica Era si stava aprendo, la folla si agitò subito. Sciamarono dentro come un ammasso di formiche. Desideravano tutti vedere com'era la casa degli elfi.


"I coltivatori che non entrano per allenarsi si ritirino a mille metri di distanza!"


Proprio in quel momento risuonò una voce indifferente dalle porte. Allo stesso tempo del vento gentile soffiò dall'ingresso, disperdendo l'ammasso di gente.


Si formò un grande spazio di fronte all'ingresso e la folla prima entusiasta si calmò. Pochissimi osarono avvicinarsi di nuovo alla porta della città.


In quel momento i soli che avrebbero osato farlo sarebbero stati i coltivatori che avrebbero tirato fuori un Armamento Reale di alta qualità come pagamento per allenarsi nella Pozza Immortale dell'Antica Era.


Anche Chu Feng e gli altri arrivarono alla porta della città. Scoprirono che c'erano diverse centinaia di figure che indossavano mantelli verdi di fronte alla porta.


Erano mantelli davvero speciali, intrecciati di piante particolari. Tuttavia non si poteva negare che possedessero un tipo di bellezza diverso. Dovendoli descrivere, davano la sensazione di essere parte della natura.


Naturalmente erano degli elfi ad indossarli. La loro altezza era simile a quella degli umani, ma la loro corporatura era più snella. Per quanto riguarda i lineamenti, erano coperti dai mantelli. Tuttavia Chu Feng vide i loro occhi, non sembravano diversi da quelli umani, ma le loro pupille erano verdi.


Era un colore strano, ma non era spaventoso e invece possedeva un tipo particolare di bellezza.


A causa della formazione che impediva di usare Potere Spirit, Chu Feng non riuscì a determinare la coltivazione di questi elfi dell'Antica Era. Tuttavia era sicuro che non dovevano essere deboli.


In quel momento le persone che erano pronte ad entrare si erano già fatte avanti per consegnare i loro Armamenti Reali.


I primi ad entrare furono gli uomini del Monastero Orione. Tirarono fuori più di tremila Armamenti Reali, inoltre di alta qualità. Erano davvero ricchi.


Vedendo questo ammasso di ricchezze, molti tra la folla sussultarono. Nonostante non fossero i loro Armamenti Reali, si addolorarono.


Tuttavia le espressioni della gente del Monastero Orione erano tranquille. Avevano proprio mostrato la loro ricchezza. Dopotutto nessun'altra organizzazione poteva reggere il confronto con loro nell'area.


Alla fine, i più di tremila discepoli del Monastero Orione entrarono nelle porte. Tuttavia nessun Anziano entrò.


Questo perché per entrare un Martial King avrebbe pagato dieci Armamenti Reali di alta qualità e i Semi Martial Emperor non potevano accedere.


Dopo che i discepoli del Monastero Orione entrarono, le altre organizzazioni iniziarono a pagare. Tuttavia, nonostante questi Sect avessero portato molte persone con loro, il numero delle persone che sarebbero entrate ad allenarsi non era affatto alto.


Era come avevano detto Sikong Zhaixing e gli altri, anche se c'erano diverse centinaia di milioni di persone radunate qui, i coltivatori che sarebbero entrati nella Pozza Immortale dell'Antica Era per allenarsi sarebbero stati meno di diecimila.


"Questo Armamento Reale è ordinario. Volevi approfittarti della situazione e farlo passare per vero? Sei venuto nel posto sbagliato."


All'improvviso un elfo dell'Antica Era lanciò un Armamento Reale nelle mani di un uomo robusto. La sua voce era irritata.


"Impossibile! È sicuramente di alta qualità, come può essere ordinario? Lo ispezioni con cura un'altra volta." Rispose l'uomo con contrarietà mentre teneva l'arma in mano.


Vedendo la situazione, Chu Feng scosse la testa. Questo perché poteva capire soltanto guardandolo che l'Armamento Reale dell'uomo non era di alta qualità, anzi, era perfino di bassa fattura, perfino inferiore a quelli ordinari. Era chiaro che quest'uomo stava provando ad approfittarsi della situazione.


"Ah, un'altra persona cerca di morire. Perché appaiono ogni anno?" L'Anziano Gongsun sospirò esasperato quando sentì quell'uomo.


All'inizio Chu Feng non capì cosa voleva dire, ma ciò che successe dopo gli fece comprendere quelle parole.


"Woosh." Subito dopo che l'Anziano Gongsun aveva parlato, l'elfo che si occupava dell'esame degli Armamenti Reali mosse il dito. Veloce come la luce, colpì la fronte dell'uomo robusto.


"Eeeahhhh!!!"


Subito dopo che l'elfo ritrasse la mano, l'uomo urlò e cadde a terra, rotolandosi al suolo con le mani sulla fronte. Solo dopo molto tempo iniziò a calmarsi.


Tuttavia, quando l'uomo robusto allontanò le mani dalla fronte, Chu Feng e gli altri scoprirono che c'era un'impronta verde.


"Cos'è quello?" Chiese Chu Feng.


"È l'impronta di un elfo. Chiunque abbia commesso azioni spudorate come imbrogliare e barare, ma non è degno di essere punito con la morte sarà marchiato così dagli elfi."


"Normalmente l'impronta non fa nulla, ma quando una persona che la porta incontra un elfo, il segno inizierà ad illuminarsi, avvertendo gli elfi di stare attenti a quella persona spudorata."


"Tuttavia questa non è la parte più brutta. Ciò che è miserabile è che queste persone generalmente non potranno andarsene da qui vive."


"Non sono gli elfi ad ucciderli, ma le altre organizzazioni. Questo perché pensano che un umano che riceve questa impronta abbia perso la faccia per la loro razza." Spiegò l'Anziano Gongsun.


Dopo aver sentito queste parole, Chu Feng notò che l'uomo stava raccogliendo il suo Armamento Reale e si stava levando al cielo in modo da andarsene rapidamente da qui. Tuttavia in effetti molte persone lo stavano seguendo di nascosto. Era evidente che l'Anziano Gongsun avesse detto la verità. L'uomo probabilmente non sarebbe riuscito a lasciare vivo questo luogo.


Dopo il breve interludio dell'uomo, non ci furono più altre persone che cercarono di barare. Inoltre Chu Feng scoprì che, tra i cosiddetti Armamenti Reali di alta qualità, nonostante fossero decenti, erano inferiori alla sua Spada Sigilla Demoni.


A quanto pareva il titolo di regina tra gli Armamenti Reali non era solo un nome.


Dopodiché Sikong Zhaixing tirò fuori ventidue Armamenti Reali e li consegnò a Chu Feng e agli altri discepoli. Usandoli, Chu Feng, Wang Wei e gli altri della Foresta del Legno Turchese Meridionale attraversarono la porta ed entrarono nel dominio degli elfi.


"Cosa?"


Tuttavia, proprio quando Chu Feng e gli altri passarono, Sikong Zhaixing iniziò ad accigliarsi. Un po' di inquietudine apparì nel suo sguardo tagliente.
                                


                                



