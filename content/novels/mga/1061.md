---
weight: 1061
title: Capitolo 1061 – Strana Foresta
pubDate: 2024-07-05T19:13:16.462Z
tags:
    - mga
---


<em>Capitolo regolare,
27 capitoli in coda (24 Dio + 3 Federico), 1/3,
-Schadenfreude</em>


In questo momento, nove figure apparirono di fronte a Sikong Zhaixing. Indossavano tutte abiti neri che coprivano completamente il loro volto.


Tirarono fuori Armamenti Reali di alta qualità in successione e uno di loro ne porse addirittura dieci.


Questo significava che tra di loro c'era un esperto al livello di un Martial King.


"Oh no." All'improvviso lo sguardo di Sikong Zhaixing emise una luce tagliente. Disse frettolosamente agli Anziani dietro di lui: "Tutti voi, a parte l'Anziano Gongsun, tirate fuori i vostri Armamenti Reali."


Sentendo queste parole, gli altri Anziani sussultarono. Nonostante fossero estremamente confusi, non esitarono e consegnarono le loro armi a Sikong Zhaixing.


In quanto Anziani del dipartimento gestionale, naturalmente i loro Armamenti Reali non erano deboli, erano tutti di alta qualità.


Tra i molti Armamenti Reali di fronte a lui, Sikong Zhaixing ne scelse dieci, erano di qualità relativamente più bassa rispetto agli altri. Poi li consegnò all'Anziano Gongsun e disse: "Anziano Gongsun, presto, entri e segua Chu Feng e gli altri. Deve proteggerli."


"Subito." L'Anziano Gongsun non esitò. Prese i dieci Armamenti Reali e si precipitò all'ingresso. Tuttavia, visto che c'erano molte persone in coda, non sarebbe stato semplice per lui entrare, doveva aspettare.


Vedendo intanto i nove individui con il mantello nero che stavano entrando, Sikong Zhaixing impallidì. All'improvviso strinse i denti e disse ad alta voce:


"Ascoltate tutti, se qualcuno di voi oserà fare del male ai miei discepoli della Foresta del Legno Turchese Meridionale, allora vi farò morire miserabilmente anche se dovessi rischiare la mia vecchia pelle."


Era un tono forte e tonante. Praticamente tutti al di fuori della porta della città lo sentirono e anche alcuni dentro.


In un istante, innumerevoli sguardi puntarono gli occhi verso di lui.


Tuttavia, in confronto agli altri, quei nove non si girarono a guardarli. Se uno avesse prestato attenzione, avrebbe notato che erano solo tremati lievemente. Esitarono per un momento per poi attraversare rapidamente la porta della città.


"Direttore Sikong, cosa intende dire?"


"Che qualcuno abbia intenzione di fare del male ai suoi discepoli della Foresta del Legno Turchese Meridionale?"


"Come può essere? Chi oserebbe causare problemi nel territorio dell'Antica Era? Sarebbe un suicidio. Secondo me è perché la Foresta del Legno Turchese Meridionale ha avuto un conflitto con la Fortezza del Pitone Nero prima. Dato che apprezza profondamente i suoi discepoli, il direttore Sikong ha temuto che si vendicassero. Per questo l'ha fatto." La folla iniziò a discutere animatamente delle azioni di Sikong Zhaixing.


"Lord Direttore, cos'è successo esattamente?" Come gli altri, gli Anziani della Foresta del Legno Turchese Meridionale non poterono trattenersi dal fare domande. Questo perché Sikong Zhaixing era sempre avuto un atteggiamento calmo. Ciò che aveva fatto prima era davvero insolito.


"Se ho ragione, quelle nove persone con il mantello nero dovrebbero provenire dalla famiglia Han." Disse Sikong Zhaixing.


"Famiglia Han, che abbia intenzione di fare qualcosa ai nostri discepoli?" Gli Anziani alla fine notarono i nove che stavano entrando rapidamente nella città. Inoltre stavano prendendo la stessa direzione di Chu Feng e degli altri.


"Non ci sarebbe bisogno di nascondersi se fossero venuti qui ad allenarsi. Dal loro atteggiamento furtivo, molto probabilmente serbano rancore nei confronti della nostra Foresta del Legno Turchese Meridionale. Sospetto che molto probabilmente il loro scopo sia di attaccare Chu Feng e gli altri." Disse Sikong Zhaixing.


"Ma lord Direttore, gli elfi dell'Antica Era hanno proibito conflitti e omicidi nel loro dominio. Se qualcuno infrangerà le regole, sarà gravemente punito. Non importa quanto è spudorata la famiglia Han, non oserebbe offendere gli elfi, no?" Altri Anziani questionarono i sospetti del direttore.


"Nella famiglia Han c'erano comunque dei folli. Stavolta Chu Feng ha inferto un duro colpo alla loro famiglia. È possibile che abbiano davvero intenzione di fare loro del male." Altri Anziani intervennero in accordo con Sikong Zhaixing.


"È meglio che la famiglia Han non esageri. Altrimenti non permetterò che continui ad esistere." Sikong Zhaixing mostrò uno sguardo feroce.


In quel momento la gente fuori stava discutendo animatamente di ciò che era successo. Tuttavia, visto che Chu Feng e gli altri stavano avanzando velocemente e che il dominio degli elfi possedeva un tipo speciale di potere di interferenza, non sentirono il grido di Sikong Zhaixing.


In quel momento erano entrati in una vasta foresta lussureggiante. Anzi, era più corretto chiamarlo un enorme giardino, qui non crescevano solo grandi alberi, ma anche splendidi fiori e altre piante strane. Era uno spettacolo splendido.


Chu Feng e gli altri dovevano attraversare la foresta per raggiungere la Pozza Immortale. Visto che gli elfi si consideravano superiori agli altri, non si disturbarono a fare da guida agli altri. Se uno avesse voluto attraversare la foresta, avrebbe dovuto trovare da solo la strada.


"Questa foresta è davvero strana. Una volta entrato qui mi sento impotente, anche respirare diventa difficile. In origine pensavo che mi sarei abituato presto, ma chi avrebbe pensato che più fossi avanzato e più mi sarei sentito così. Che sorta di posto è questo?" Il discepolo pallido era davvero infastidito.


In effetti non era solo lui ad essere diventato pallido e a sudare copiosamente, praticamente tutti i membri della Foresta del Legno Turchese Meridionale erano in queste condizioni. Sembravano essersi ammalati. In quanto coltivatori, sentivano raramente una sensazione del genere.


"Junior, non è una foresta ordinaria. Ci sono delle formazioni speciali su tutte le piante qui. Non solo sono indistruttibili, ma possono sopprimere i nostri poteri, figuriamoci volare, anche camminare sarebbe estremamente difficile."


"Questo è qualcosa che hanno fatto deliberatamente. È perché pensano che non tutti siano degni di utilizzare il potere speciale della Pozza Immortale. Quindi, anche se abbiamo pagato, dobbiamo comunque passare questa prova per arrivare a destinazione. Se non possiamo attraversarla, non saremmo degni di usarla." Spiegò a tutti Wang Wei.


"Cosa?! Abbiamo anche pagato, eppure ci stanno dando difficoltà? Sono proprio disonesti, non è una truffa?!"


"Guarda questa enorme foresta. Chissà quante persone riuscirebbero ad attraversarla. Un conto è chi ci la supera, ma quelli che non riescono? Non darebbero via i loro Armamenti Reali per niente? Esiste davvero una truffa del genere?" Molti si inquietarono.


"Non potete dire così. Gli elfi restituiscono gli Armamenti Reali alle persone che non possono superare la foresta. Quindi non può essere considerata una truffa. Anzi, è solo una prova." Spiegò Wang Wei.


"In realtà penso che sia un metodo appropriato. Prima usano un enorme prezzo per respingere la maggior parte delle persone. Poi mettono una prova. Questo permetterà loro di evitare molti problemi." In confronto agli altri, Chu Feng approvava la condotta degli alfi.


Sentendo questo, le persone che si stavano lamentando prima chiusero tutte la bocca. I loro sguardi arrabbiati scomparirono e invece mostrarono preoccupazione.


Temevano di non riuscire ad attraversare la foresta. Dopotutto, non importava quanto fosse prezioso un Armamento Reale, non erano i loro. Erano oggetti che gli erano stati dati per pagare il costo d'ammissione. Quindi era un'opportunità data loro gratuitamente. Se non fossero riusciti a passare, allora avrebbero perso molto.


"Junior Chu Feng, come mai non senti nessuna pressione e sembra che stai completamente bene?" Chiese scioccato un discepolo.


"Cielo! Junior Chu Feng, come ci sei riuscito?"


Tutti gli altri lo guardarono. Dopo un'accurata ispezione, le loro espressioni cambiarono. Erano sia sorpresi che rallegrati.


Era proprio come aveva detto quel giovane, Chu Feng non sembrava affatto sotto pressione. Inaspettatamente le sue condizioni erano uguali a quando era entrato nella foresta.
                                


                                



