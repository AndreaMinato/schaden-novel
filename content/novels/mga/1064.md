---
weight: 10640
title: Capitolo 1064 – Arrivare nella Pozza Immortale
pubDate: 2024-07-05T22:13:16.462Z
tags:
    - mga
---


<em>CAPITOLO SPONSORIZZATO ringraziamo Dio!
25 capitoli in coda (22 Dio + 3 Federico), 1/3,
-Schadenfreude</em>


"Divario? Con un mero Armamento Reale osi provare a parlare di divari con me? Moccioso, sei davvero troppo arrogante!"


Anche se aveva percepito quanto era potente la Spada Sigilla Demoni, Han Tao si rifiutò di riconoscere la potenza di Chu Feng. Così, senza badare alla conseguenze, brandì la sua ascia e iniziò a colpire.


"Woosh." Vedendo questo, anche Chu Feng passò all'attacco.


"Clank clunk clunk."


Erano molto veloci e gli altri quasi non riuscivano a vedere i loro movimenti. Sentirono solo il suono di clangori e videro una grande quantità di scintille apparire a mezz'aria. Solo dopo un po' li rividero atterrare.


"Aaaaaahhh!" 


La folla rimase sbalordita, Han Tao giaceva a terra e la spada nera come la pece era infilzata nel suo corpo. Era proprio l'arma di Chu Feng.


Un solo scambio, un mero scambio era stato tutto ciò che ci era voluto per decidere la battaglia.


Inoltre la famiglia Han non avrebbe previsto, né immaginato che ci sarebbe stato un risultato del genere. Anche se gli anziani della famiglia Han avevano menzionato quanto era potente Chu Feng, non riuscivano a crederci.


Ora l'avevano visto con i loro occhi, ma era troppo tardi. Il posto dove la Spada Sigilla Demoni aveva infilzato Han Tao era il suo dantian.


La sua coltivazione iniziò a fuoriuscire dal suo corpo. Han Tao, un Martial King di terzo livello, stava perdendo la sua coltivazione a causa di Chu Feng.


"Aaaaaahhh!" Chu Feng mosse la spada e fece urlare di nuovo Han Tao. Ignorò la sua reazione e sogghignò: "Questo è il divario che c'è tra noi."


Dopo aver finito di parlare, mosse all'improvviso la Spada Sigilla Demoni. "Bang." Han Tao esplose e si ridusse in una grossa foschia di sangue che schizzò ovunque.


Nel momento in cui la foschia apparì, un altro strato di energia invisibile si precipitò su di lui. Coprì quella foschia di sangue e fu assorbito da Chu Feng.


Il giovane non solo aveva ucciso Han Tao, ma aveva anche assorbito la sua energia primaria. Si poteva dire che lo avesse ucciso completamente.


Dopo essersi sbarazzato di lui, si portò la Spada Sigilla Demoni in spalla e iniziò ad affrontare gli altri otto della famiglia Han. Vedendo le loro espressioni spaventate e i loro corpi tremanti, Chu Feng rise lievemente e disse: "Ricordate, nella vostra prossima vita dovete ascoltare i vostri Anziani, altrimenti potreste morire miserabilmente di nuovo."


Poi mosse di nuovo la Spada Sigilla Demoni. Un fendente nero come la pece scattò e gli otto esplosero in successione, riducendosi in foschie di sangue scarlatto.


Comunque, come era successo con Han Tao, prima che il sangue potesse cadere a terra, Chu Feng li aveva già distrutti completamente e assorbito l'energia primaria. Il motivo per cui lo stava facendo non era solo per dare risorse ad Ovetto, ma sopratutto per non lasciare tracce.


Dopotutto gli elfi dell'Antica Era avevano proibito di combattere in questo posto e ancora di più uccidere. Quindi Chu Feng doveva ucciderli in modo pulito, altrimenti sarebbe andato incontro ad una calamità.


Dopo aver ucciso i membri della famiglia Han, Chu Feng non aveva intenzione di fermarsi. Invece rivolse il suo sguardo tranquillo, ma gelido verso i discepoli della Fortezza del Pitone Nero.


"Fratello, risparmiaci, fratello per favore risparmiaci."


"Non avevamo capito, non avevamo capito chi ci trovavamo davanti. Per favore risparmiaci. Terremo sicuramente il segreto su ciò che è successo oggi. Certamente non ne parleremo." La gente della Fortezza stava tremando. Si inginocchiarono a terra con un tonfo e iniziarono a prostrarsi di fronte a Chu Feng.


"Eheh." Vedendoli pieni di amarezza, Chu Feng rise freddamente e poi disse: "Il motivo per cui ho finto di essere spaventato prima era proprio per capire il motivo per cui eravate venuti qui."


"Se aveste avuto intenzione di darmi una lezione, avrei lasciato stare. Prima però ho percepito chiaramente intento omicida da tutti voi."


"Siete venuti qui proprio per uccidermi, eppure ora volete che vi risparmi la vita, non lo trovate estremamente divertente?"


Gli uomini della Fortezza del Pitone Nero mostrarono espressioni avvilite. Finalmente si erano resi conto del perché Chu Feng avesse finto di essere così codardo prima anche se era così potente. Allo stesso tempo si resero conto che sarebbero andati incontro alla morte per mano del giovane.


"Niente da dire? Beh, allora è il momento di salutarvi." Chu Feng menò un altro fendente e le vite di tutti i discepoli della Fortezza del Pitone Nero si spensero.


Dopo averli uccisi, Chu Feng mise da parte la Spada Sigilla Demoni. Poi rimosse l'Armatura del Fulmine, facendo tornare la sua coltivazione al nono livello del Martial Lord realm.


Chu Feng sondò la sua formazione Spirit e, dopo aver scoperto che non c'era nessuno, mosse la manica e la disperse.


"Andiamo." Disse Chu Feng per poi inoltrarsi nelle profondità della foresta.


"Gulp." In quel momento Wang Wei e gli altri non poterono che deglutire.


Anche se alcuni di loro avevano già ucciso una volta o due prima, nessuno di loro avrebbe potuto farlo senza battere ciglio. Chu Feng invece l'aveva fatto come se fosse un avvenimento comune.


Wang Wei e gli altri ebbero la sensazione che il giovane doveva aver ucciso innumerevoli persone. Altrimenti sarebbe stato impossibile per lui mantenere un'indifferenza del genere.


Pensandoci, Wang Wei e gli altri sentirono ribollire il sangue. La loro riverenza nei confronti di Chu Feng aumentò ulteriormente. Pensarono all'improvviso che la distanza tra di loro fosse ancora superiore. In confronto a lui erano troppo deboli sotto ogni aspetto.


Dopo l'episodio, Chu Feng e gli altri continuarono ad avanzare. Dopo circa quattro ore di camminata, finalmente uscirono dalla foresta e videro una vasta e sconfinata distesa d'acqua.


Il lago era davvero splendido e le sue acque erano così calme da farlo sembrare uno specchio. Inoltre era multicolore.


Era davvero incantevole quando veniva illuminato dal sole, sembrava un mare color arcobaleno che proveniva dalla terra degli immortali. Inoltre, ad una distanza così ravvicinate, le persone potevano intravedere che nelle profondità di questa regione c'era un enorme pilastro bianco che si estendeva dal basso fino alla sconfinata foschia bianca.


Senza nemmeno pensarci, tutti capirono che doveva essere la leggendaria Pozza Immortale dell'Antica Era e quello doveva essere l'Ago Immortale.


Wang Wei e gli altri non poterono trattenersi dall'esclamare: "Questa è la pozza immortale? Non mi sarei mai immaginato che sarebbe stata così enorme. Può essere paragonata ad un piccolo mare." Erano tutti affascinati.


"Andiamo a vedere." Chu Feng in confronto ci diede solo un'occhiata di apprezzamento. Dopodiché iniziò ad avvicinarsi.


Se lo scopo di Wang Wei e degli altri era di arrivare, lui era qui solo per la Pozza Immortale.


Inoltre aveva deciso di attivare l'Ago Immortale della regione più profonda di questo specchio d'acqua.
                                


                                



