---
weight: 1068
title: Capitolo 1068 – Entrare nella Pozza Immortale
pubDate: 2024-07-06T02:13:16.463Z
tags:
    - mga
---


<em>Capitolo regolare,
22 capitoli in coda (19 Dio + 3 Federico), 1/3,
-Schadenfreude</em>


"Questa ragazza... non sembra così semplice come credevamo." L'Anziano Gongsun aveva un'espressione sorpresa stampata in faccia.


"Esatto. Quella ragazzina è così giovane, eppure può rubare medicine da un Martial Lord di nono livello. È già anormale. Poi se n'è andata senza che potessimo individuarla. È semplicemente straordinaria."


"È più che straordinaria, si può perfino definire mistica. Senza menzionare da dove proviene, alla sua età dovrebbe aver appena iniziato a coltivare, com'è riuscita a superare la foresta?"


Anche Wang Wei e gli altri erano scioccati. Questo perché, chiunque ormai si sarebbe reso conto che la ragazzina non era una persona comune.


"Junior Chu Feng, cosa ti ha dato la ragazzina?" Wang Wei e gli altri puntarono lo sguardo verso il Sacchetto Cosmo di Chu Feng. Erano curiosi di cosa ci fosse dentro.


"Anziano Gongsun, sa se ci sono degli effetti collaterali nel caso si assumano troppe pillole degli Antichi Elfi?" Chu Feng rispose con una domanda.


"Effetti collaterali? Naturalmente no. Si dice che più se ne prende, più ci saranno benefici. Come potrebbero esserci effetti collaterali?"


"Quando ero giovane, un tempo c'era stato un Sect sottoposto della Montagna del Legno Turchese che, per coltivare discepoli sbalorditivi, ha ordinato che tutti consegnassero le pillole ad un solo genio. Quel talento alla fine ha ottenuto un grande raccolto ed è avanzato direttamente di livello nella Pozza Immortale dell'Antica Era." Disse l'Anziano Gongsun.


"In tal caso sono sollevato." Chu Feng sorrise lievemente. Lanciò il Sacchetto Cosmo a Wang Wei e disse: "Distribuiscile a tutti sorella Wang Wei. Trenta pillole a persona."


"Cosa?" La ragazza prima sussultò, poi quando ispezionò il Sacchetto Cosmo rimase scioccata. A quanto pareva il Sacchetto Cosmo era pieno di medicinali degli antichi elfi. Inoltre ce n'era a gran quantità, quasi mille pillole.


Wang Wei mantenne la compostezza e iniziò a distribuire in segreto le pillole a tutti. Quando un discepolo otteneva la sua parte, la sua espressione scioccata divenne estasiata. Dopo questo momento di sorpresa, puntarono gli sguardi verso Chu Feng, pieni di invidia e ammirazione.


Prima, quando Chu Feng era intervenuto, erano confusi sul motivo per cui l'aveva fatto. Dopotutto il suo avversario apparteneva al Monastero Orione.


Tuttavia ora avevano visto che la ragazzina che Chu Feng aveva salvato era davvero straordinaria.


Sì, Chu Feng aveva offeso il Monastero Orione per salvarla. Ma era stato anche per questo che aveva incontrato una persona importante.


Solo il cielo sapeva che figura potente la sosteneva. Avevano la sensazione che l'organizzazione a cui apparteneva doveva essere molto più potente del Monastero Orione. Altrimenti come avrebbe potuto crescere una ragazzina così sbalorditiva?


E ora Chu Feng era diventato suo benefattore. Come potevano non invidiarlo?


Di fronte agli sguardi invidiosi e ammirati dei discepoli, Chu Feng rimase impassibile. Prima aveva salvato la ragazzina solo perché non poteva sopportare di vederla maltrattata. Non ci aveva pensato troppo.


Anche adesso, dopo aver saputo quanto era straordinaria, Chu Feng non aveva intenzione di approfittarsene. Dopotutto non gli era costato nulla e le pillole che la ragazza gli aveva dato erano state più che sufficienti per compensarlo. Per lui la questione era già conclusa.


Dopo che Wang Wei finì di distribuire le pillole, ne rimanevano ancora un po'. Chu Feng ne tenne una porzione per sé e poi diede il resto all'Anziano Gongsun.


Il vecchio aveva già raggiunto l'ottavo livello del Martial King da molto tempo, ma non era riuscito ad avanzare ulteriormente. Questo perché non poteva ottenere quel briciolo di comprensione in più per fare progressi.


La Pozza Immortale dell'Antica Era conteneva numerose ispirazioni per i coltivatori ed era una terra sacra. Quindi sarebbe stato di grande beneficio per lui entrarci.


L'Anziano Gongsun era consapevole della sua situazione, così non rifiutò le buone intenzioni di Chu Feng. Oltre ad essere grato, era anche pieno di gioia. Era contento di aver respinto Han Qingyu e aver protetto Chu Feng. Ne era valsa proprio la pena.


"Si sta aprendo. La formazione che sigilla la pozza si sta aprendo. Ora possiamo entrare." All'improvviso la folla si entusiasmò e molti iniziarono perfino a gridare allegramente.


In effetti era spuntata un'increspatura che si stava dirigendo verso la Pozza Immortale. Sotto di essa c'era un corridoio che evidentemente era l'entrata. La formazione si stava aprendo, ma stava creando solo un'entrata.


Una volta che si aprì, la gente si precipitò dentro. Dopotutto potevano allenarsi solo per tre giorni lì. Così dovevano fare contare sogni secondo e non sprecare nemmeno un secondo.


Anche Chu Feng e gli altri si avvicinarono. Dopo essere entrati, Chu Feng scoprì che la Pozza Immortale era enorme, ma non molto profonda. O, se non altro, la regione esterna non lo era.


Inoltre, mentre l'acqua era multicolore e splendida, era anche estremamente limpida. Si poteva vedere il fondo. Non c'erano creature viventi, né piante lì. Solo pietre che sembravano giade e perle, dando un aspetto ancora più splendido allo specchio d'acqua.


"Questo è davvero un posto incredibile."


Nonostante Chu Feng e gli altri fossero solo alla periferia della Pozza Immortale, Chu Feng poteva già percepire un qualche tipo di energia naturale, qualcosa che aveva sentito solo da oggetti misteriosi e stranezze naturali. Tuttavia l'energia naturale di questo posto era estremamente gentile e quindi tutti potevano assorbirla.


"Junior Chu Feng, le medicine spirituali sono davvero utili. Dopo averle prese posso percepire il potere speciale nella pozza. Presto, provale anche tu. Sono davvero miracolose." Disse Wang Wei piena di gioia.


"Senior Wang Wei, non puoi percepire il potere speciale di questo posto senza prenderle?" Chiese Chu Feng.


"Esatto, prima non potevo." Wang Wei annuì. Poi i suoi occhi brillarono. Sorpresa, chiese: "Junior Chu Feng, puoi percepire il potere di questo posto senza nemmeno assumere pillole medicinali?"
                                


                                



