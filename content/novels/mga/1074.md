---
weight: 10740
title: Capitolo 1074 – Motivo per Uccidervi
pubDate: 2024-07-06T08:13:16.463Z
tags:
    - mga
---


<em>CAPITOLO SPONSORIZZATO ringraziamo Dio!
17 capitoli in coda (14 Dio + 3 Federico), 1/3,
-Schadenfreude</em>


"Woosh." Proprio quando il sangue e la carne si stavano diffondendo ovunque, una lieve luce blu sfrecciò come un lampo verso le profondità della Pozza Immortale.


"Oh no." Chu Feng fu colto alla sprovvista. Senza osare esitare, inseguì rapidamente il bagliore.


Questo perché la luce blu era la Coscienza di Qin Guang. Chu Feng non sapeva che sorta di metodo avesse usato; non solo era riuscito a sfuggire all'attacco letale, ma era anche scappato cogliendolo di sorpresa.


La coscienza di Qin Guang stava scendendo verso l'Ago Immortale. Era chiaro che stesse provando a chiedere aiuto agli elfi dell'Antica Era. Se avessero creduto alle sue parole, allora secondo le regole che avevano stabilito, avrebbero ucciso Chu Feng.


Come poteva il giovane esitare in questa situazione. Non solo ne dipendeva la sua vita, ma avrebbe potuto implicare i membri della Foresta del Legno Turchese Meridionale.


Nel panico, Chu Feng attivò la sua Armatura del Fulmine, diventando un Martial King di primo livello e usò anche la tecnica dello Scatto del Drago Azzurro. Stava facendo di tutto per inseguire la coscienza di Qin Guang.


Tuttavia aveva sottovalutato Qin Guang. Mentre la forza della bestia mostruosa era solo al secondo livello del Martial King realm, adesso la sua rapidità era aumentata. Chu Feng ora poteva solo raggiungerlo poco a poco, sarebbe stato molto difficile per lui prenderlo.


Questo fece preoccupare Chu Feng. Stavano scendendo da molto tempo. Anche se mancava ancora molto prima di raggiungere il fondo della Pozza Immortale, probabilmente continuando così avrebbero incontrato gli elfi e, se fosse accaduto, allora la situazione si sarebbe messa male per lui.


Proprio nel momento in cui Chu Feng sperava di non incontrare elfi dell'Antica Era, vide diverse figure apparire di fronte a lui.


Indossavano tutti mantelli verdi, sicuramente dovevano essere loro.


Vedendo quelle figure, Chu Feng si fermò e non osò inseguire ulteriormente la Coscienza. Qin Guang invece sembrava aver visto il suo salvatore e gridò: "Aiuto! Salvatemi! Il discepolo della Foresta del Legno Turchese Meridionale Chu Feng sta cercando di uccidermi!"


Qin Guang era estremamente astuto, non aveva detto parole a caso. Invece dichiarò direttamente il nome di Chu Feng, permettendo agli elfi di capire all'istante che aveva intenzione di fargli del male.


In quel momento le diverse decine di elfi si stavano allenando ad occhi chiusi, ma dopo che sentirono l'urlo aprirono gli occhi e rivolsero lo sguardo verso l'alto. I loro occhi stavano brillando; era evidente che avessero un metodo speciale per vedere in questa oscurità.


Era accaduto tutto troppo velocemente e a causa delle distanze limitate, gli elfi dell'Antica Era erano riusciti a vedere Chu Feng.


In quel momento il giovane si fermò e non cercò di fuggire. Ormai era stato già avvistato ed era inutile provare a fuggire.


"Salvatemi! Salvatemi! Quel tipo sta cercando di uccidermi! È un discepolo della Foresta del Legno Turchese Meridionale! Il suo nome è Chu Feng!" Qin Guang era arrivato di fronte agli elfi.


Al momento aveva l'aspetto di una bestia mostruosa, ma delle dimensioni di un umano.


Quindi, oltre ad essere brutto, sembrava anche debole e ridicolo. La maestosità di prima era completamente scomparsa, pareva un po' patetico, specialmente perché stava gridando aiuto.


Dopo averlo visto, gli elfi non mostrarono una grande reazione, invece dissero con calma: "Cos'è successo esattamente? Non possiamo ascoltare solo le tue parole. Scendi giù anche tu che sei lassù. Diteci cos'è successo esattamente. Determineremo noi chi è nel torto e chi ha ragione."


Sentendo queste parole, Chu Feng si accigliò. Il suo sguardo divenne vigile perché aveva la sensazione che gli elfi dell'Antica Era fossero un po' troppo calmi, così tranquilli da sembrare strani.


Tuttavia ubbidì comunque.


Il motivo per cui non era scappato era perché non voleva implicare gli altri e anche perché era abbastanza certo di potersi difendere.


Quindi, anche se c'erano diverse decine di elfi dell'Antica Era, Chu Feng intuì che dovevano appartenere alla giovane generazione. Dato che si erano fermati ad allenarsi a questo livello, significava che non avevano la forza di immergersi più a fondo.


Questi due punti dimostravano che non erano troppo potenti, se non altro non sarebbero imbattibili per Chu Feng. Così il giovane scese a vedere come avrebbero gestito la questione.


"Signori, ho detto la verità. Questo moccioso è un discepolo della Foresta del Legno Turchese Meridionale. È invidioso della forza del nostro Monastero Orione, così ha deciso di attaccarmi di sorpresa mentre mi stavo allenando."


"Guardatemi, non ho nemmeno più il mio corpo. È tutto a causa sua. Signori per favore, fate giustizia per me." Spiegò Qin Guang.


"Oh, il tuo corpo è sparito, perché ti disturbi a vivere allora? È meglio morire, no?" Tuttavia, sorprendentemente, l'elfo di fronte a lui gli afferrò la testa e legò la Coscienza di Qin Guang come una rete.


Facendo così, aveva mostrato la sua aura, un Martial King di terzo livello. Perfino uno sciocco avrebbe capito che la situazione si stava mettendo male.


"Ricordate, gli elfi dell'Antica Era non permetterebbero ad altre forme di vita di scendere fino a questa profondità. Questo perché non siete degni dell'energia di questo luogo." Dopo aver finito di dire queste parole, la mano dell'elfo vibrò e fece esplodere la Coscienza di Qin Guang.


Chu Feng cambiò espressione. In quel momento si rese conto perché così tanti geni erano scomparsi nelle profondità della Pozza Immortale. A quanto pareva era stato a causa degli elfi dell'Antica Era.


"Ora è il tuo turno." L'elfo puntò lo sguardo verso Chu Feng e gli altri elfi lo circondarono. Temevano che sarebbe scappato.


Tuttavia, sorprendentemente, anche se aveva visto morire Qin Guang, Chu Feng non mostrò la minima traccia di panico. Invece sorrise lievemente.


Il suo sorriso si allargò sempre di più finché non scoppiò a ridere, sempre più fragorosamente.


"Perché stai ridendo?" Gli elfi erano perplessi di fronte a questa reazione.


"All'inizio ero esitante se mettervi a tacere o no, dopotutto non c'erano ostilità tra di noi. Tuttavia ora sembra che non avrò problemi." Chu Feng smise di ridere e un bagliore freddo apparì nei suoi occhi socchiusi.


"Cosa intendi dire?" Gli elfi rimasero ancora più scioccati. Aspetto più importante, si sentirono rabbrividire e si inquietarono istintivamente.


"Buzz." Proprio in quel momento, Chu Feng girò il polso e fece apparire un bagliore di luce nel palmo. La Spada Sigilla Demoni, la regina degli Armamenti Reali, apparì nella sua mano.


Una volta che fece la sua comparsa, l'oceano cambiò, l'acqua pacifica iniziò a circolare attorno a Chu Feng come un drago violento. La potenza respinse gli elfi che circondavano Chu Feng.


Il giovane alla fine disse con un sorriso e uno sguardo gelido: "Mi avete dato un motivo per uccidervi."
                                


                                



