---
weight: 1075
title: Capitolo 1075 – Uccidere gli Elfi dell'Antica Era
pubDate: 2024-07-06T09:13:16.463Z
tags:
    - mga
---


<em>CAPITOLO SPONSORIZZATO ringraziamo Dio!
16 capitoli in coda (13 Dio + 3 Federico), 1/3,
-Schadenfreude</em>


"Cosa? Tu, vuoi ucciderci?" Gli elfi rimasero scioccati.


Che sorta di posizione avevano nella Terra Sacra delle Arti Marziali? Anche l'organizzazione più potente della razza umana e delle bestie mostruose non osava provocarli. Finora avevano potuto uccidere gli altri senza che le loro vittime potessero opporsi.


Tuttavia, in quel momento, una persona della loro stessa generazione e che apparteneva anche ad un'organizzazione in declino, aveva dichiarato di volerli uccidere. Era inaccettabile per loro e sospettavano perfino di aver sentito male.


Cosa significava possedere grandi ambizioni e coraggio? Per questi elfi chiunque li attaccasse rientrava in questa categoria. Li avrebbero definiti perfino dei folli suicida.


"Woosh. Woosh. Woosh."


Chu Feng attaccò all'improvviso. La Spada Sigilla Demoni scagliò numerosi raggi dal potere spaventoso.


Mentre i fendenti si formavano, divennero di colore nero e la lama nella mano di Chu Feng si trasformò in una macchina assassina e spietata. In un batter d'occhio quasi metà delle diverse decine di elfi dell'Antica Era morì per mano sua. Non solo i loro corpi e le loro Coscienze furono completamente annientati, anche la loro Energia Primaria era stata assorbita. Erano morti completamente.


"Eravate così deboli. Siete arrivati fin qui grazie all'aiuto della vostra stirpe speciale, vero?" Chu Feng mostrò un'espressione piena di derisione.


Aveva scoperto che gli elfi non erano potenti come immaginava. A parte quello che aveva ucciso Qin Guang prima, la maggior parte di loro erano solo al secondo o al primo livello del Martial King realm. Alcuni avevano la stessa coltivazione di Chu Feng, picco del Martial Lord realm.


Erano esistiti fin dall'Antica Era e possedevano una stirpe speciale che permetteva loro di stare nella Pozza Immortale ogni giorno, eppure avevano una forza così limitata.


Il loro potere combattivo non era forte, a parte quel Martial King di terzo livello, la maggior parte di loro non sarebbe riuscita a rivaleggiare con Qin Guang. Quindi Chu Feng pensò che il motivo per cui erano arrivati fin qui doveva essere grazie alle loro stirpi speciali. Se uno non avesse considerato le loro origini e avesse valutato il loro talento, non sarebbero stati considerati così forti.


"Che coraggio che hai! Non solo osi ucciderci, ma ci insulti. Ti ucciderò!"


Le azioni di Chu Feng fecero infuriare gli elfi. Sotto la guida del Martial King di terzo livello, gli elfi rimasti iniziarono a brandire i loro rispettivi Armamenti Reali ed emisero un feroce potere Martial per creare una formazione mentre circondavano di nuovo Chu Feng.


"Woosh. Woosh. Woosh. Woosh. Woosh."


Stavano scagliando il loro primo vero attacco. I fendenti lucenti sembravano una grossa rete che portava con sé il vento della morte. Il loro scopo era togliere la vita a Chu Feng.


Questo attacco poteva essere definito straordinario. Se non altro un normale Martial King di primo livello non sarebbe riuscito a sopportarlo. Sfortunatamente per loro, stavano affrontando Chu Feng, un genio del Mondo Esterno. Sia il suo talento che il suo potere combattivo erano di gran lunga superiori al loro.


"Swoosh."


La Spada Sigilla Demoni ondeggiò, agitando la regione dell'acqua. Il potere martial contenuto in questa onda d'urto controllava ogni cosa in questo posto.


Alla fine indicò gli elfi con la lama. "Boom!" La formazione nemica fu distrutta. Chu Feng aveva usato un solo colpo per romperla.


Non solo, la maggior parte dei corpi degli Antichi Elfi esplose, morendo sul colpo.


Era rimasto vivo un solo elfo, era quel Martial King di terzo livello che aveva ucciso Qin Guang prima. Tuttavia era completamente ricoperto di sangue ed era gravemente ferito.


"Woosh." Vedendo che la situazione si stava mettendo male, l'elfo si girò e usò una tecnica di movimento speciale per scappare nelle profondità dell'acqua.


"Vuoi andartene? Ah, elfi dell'Antica Era, i sovrani di questo posto, sembra che la vostra forza sia limitata." Tuttavia chi avrebbe pensato che sarebbe apparso un enorme Drago Azzurro e avrebbe bloccato la via di fuga dell'elfo.


"Questa, questa è una Tecnica Segreta!!!"


"Chi, chi sei esattamente? Sei solo un Martial King di primo livello, come puoi essere così potente? Chi sei esattamente? Quali sono le tue intenzioni? Che sorta di profondo odio e ostilità hai nei nostri confronti per attaccarci?"


L'elfo fu colto dal panico. Non solo stava tremando lui, ma anche l'Armamento Reale di alta qualità nella sua mano.


L'arroganza che aveva mostrato prima era completamente sparita, rimpiazzata da paura e panico. Non per via della situazione, ma a causa del potere anormale del nemico.


Pensò che Chu Feng non fosse semplice come credeva. Immaginava che fosse un esperto che aveva cambiato il suo aspetto, nascosto la sua vera coltivazione e che fosse venuto ad ucciderli.


"Oh, così anche voi avete paura?" Chu Feng sorrise lievemente. Tenendo la Spada Sigilla Demoni in mano, iniziò a sfrecciare nell'acqua e si avvicinò lentamente all'elfo.


"C-c-cos'hai intenzione di fare?" Vedendo che Chu Feng si stava avvicinando e che era bloccato dall'enorme Drago Azzurro, l'elfo divenne terrorizzato. Ai suoi occhi, la persona che si stava avvicinando non era umana, era più un demone crudele e feroce.


"Non ti farò nulla. Voglio solo vedere l'aspetto di voi infidi e astuti elfi." All'improvviso Chu Feng stese la mano e gli tolse il mantello verde.


L'uomo era relativamente magro, ma era molto alto. La sua pelle aveva un colorito delicato come quella di una donna, quasi pallida. I suoi capelli biondi erano brillanti. Inoltre aveva occhi verdi e lineamenti raffinati. Questo elfo dell'Antica Era aveva un aspetto ancora più bello di quel Yuan Qing.


A giudicare dall'esterno, non c'erano molte altre differenze tra gli elfi e gli umani, a parte le orecchie appuntite.


"Ohoh, con questo aspetto sembri davvero appartenere ad una razza nobile."


Perfino gli occhi di Chu Feng brillarono vedendolo. Gli elfi sembravano davvero possedere un temperamento straordinario e unico che gli umani ordinari non avevano.
                                


                                



