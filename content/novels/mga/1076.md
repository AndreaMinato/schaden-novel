---
weight: 10760
title: Capitolo 1076 – Formazione dell'Antica Era
pubDate: 2024-07-06T10:13:16.464Z
tags:
    - mga
---


<em>CAPITOLO SPONSORIZZATO ringraziamo Dio!
15 capitoli in coda (12 Dio + 3 Federico), 1/3,
-Schadenfreude</em>


Tuttavia l'elfo di fronte a lui non gli lasciò affatto un'impressione positiva, specialmente la sua espressione terrorizzata. Indipendentemente da quanto fosse nobile una razza, possedevano comunque le stesse caratteristiche di un normale coltivatore, maltrattava chi non doveva temere.


Quindi Chu Feng mosse la Spada Sigilla Demoni e lo uccise.


"Indipendentemente da quanto sia splendido il tuo aspetto, non potrebbe mascherare quanto sei orribile. Una persona come te merita di morire."


Dopo aver decapitato l'elfo Chu Feng rimase impassibile. Sembrava che non gli importasse minimamente di come aveva ucciso diverse decine di persone.


Dopodiché ripulì il campo di battaglia. Quando determinò che non era rimasta nessuna traccia, Chu Feng prese il mantello verde che aveva tolto all'ultimo elfo. Quando aveva determinato che non c'era una sola macchia di sangue sul mantello, lo indossò. Poi, usando una pillola medicinale fece cambiare il colore dei suoi occhi, dando ad essi una tinta verde. Solo allora iniziò ad immergersi più in profondità.


Dopo aver sperimentato ciò che era accaduto prima, l'impressione che aveva Chu Feng degli elfi era cambiata completamente. Aveva scoperto che per continuare ad avere il privilegio di attivare l'Ago Immortale avevano ucciso tutti i membri di altre razze che erano riusciti a raggiungere le profondità della Pozza Immortale.


Questa sorta di comportamento era davvero vergognoso e rinsaldò la determinazione di Chu Feng di attivare l'Ago Immortale. Aveva pianificato di attaccare l'arrogante, eppure immortale, reputazione degli elfi dell'Antica Era.


Ma per impedire che accadessero incidenti, Chu Feng decise di travestirsi da elfo. Questo perché sapeva che c'erano almeno altri cinquecento di loro in giro. Non poteva determinare se poteva esserci qualcuno di più formidabile di lui.


Così si immerse più in profondità con il mantello verde e incontrò diversi elfi in gruppi di tre o cinque e anche diverse decine di loro in allenamento a vari livelli di profondità.


Quando questi elfi notarono Chu Feng, si limitarono a guardarlo con indifferenza per poi chiudere gli occhi e continuare ad allenarsi. La maggior parte di loro non si disturbò nemmeno a salutarlo.


Vedendo che non lo attaccavano, Chu Feng decise a sua volta di ignorarli. Invece continuò ad immergersi più in profondità. Lungo il tragitto avrebbe solo ricevuto delle occhiate.


A lungo andare comunque gli sguardi si riempirono di un po' di ammirazione e anche invidia.


Chu Feng continuò a scendere e alla fine iniziò perfino lui a sentire un po' di pressione. Nonostante non fosse debole, era comunque tollerabile per lui. Tuttavia doveva ammettere che sicuramente non era qualcosa che un individuo ordinario sarebbe riuscito a sopportare.


Alla fine vide un altro gruppo di Antichi Elfi. Erano solo nove e in base ai calcoli di Chu Feng, dovevano essere gli ultimi che erano entrati nella Pozza Immortale.


No, nove degli ultimi dieci, doveva incontrare un ultimo elfo.


"Mn, sei riuscito ad arrivare a questa profondità? Dovresti essere A'lun, vero?" Vedendo Chu Feng, i nove aprirono simultaneamente gli occhi. I loro sguardi erano sorpresi.


Vedendo questo, Chu Feng non negò la sua identità, ma si limitò ad annuire in silenzio.


"A'lun, sei proprio un genio tra la giovane generazione. Sei riuscito ad arrivare fin qui alla tua età; se ti allenerai per un paio di anni potresti raggiungere la regione più profonda e attivare l'Ago Immortale." Disse un uomo tra i nove con un tono lievemente beffardo.


"A'lun in effetti è un raro genio di questi ultimi anni nel nostro Dominio Meridionale. Sfortunatamente il vero genio sta attivando l'Ago Immortale nel fondale." Disse una donna dall'aspetto provocante.


"Sigh, esatto. In confronto a lui siamo troppo ordinari. Anche se apparteniamo alla stessa generazione, è davvero spaventosamente potente." In quel momento gli altri otto elfi annuirono. E Chu Feng li copiò.


Aveva già capito che stavano parlando dell'ultimo elfo. Solo che non si sarebbe mai immaginato che sarebbe stato davvero nella regione più profonda della Pozza Immortale. Inoltre, a giudicare dal tono degli elfi, sembrava un'esistenza estremamente riverita.


Dato che gli elfi dell'Antica Era stavano discutendo di quel genio, Chu Feng colse l'opportunità per apprendere un po' di informazioni. Così non se ne andò e invece rimase lì ad ascoltarli.


"Come potremmo paragonarci a lui? Dopotutto è un genio del regno. È il migliore nella nostra generazione anche lì. Come potremmo rivaleggiare con lui?"


"Con lui qui, l'Ago Immortale della nostra regione meridionale dovrebbe attivarsi di nuovo."


"Naturalmente. A meno che non ci siano umani o bestie mostruose capaci di raggiungere il fondo e persistere per un tempo superiore a quello di Lord Xian Kun, l'Ago Immortale sicuramente sarà attivato da un membro della razza elfica."


"Ahah, in tal caso non ci saranno problemi allora. Dopotutto gli umani e le bestie mostruose non hanno la forza di raggiungere il fondo. No, bisogna dire che fin dai tempi antichi non ce n'è mai stato uno."


"Ahahahah..." All'improvviso i nove scoppiarono a ridere con un po' di entusiasmo e derisione nel loro tono.


Ormai Chu Feng aveva ottenuto abbastanza informazioni. Aveva saputo che il nome dell'ultimo elfo era Xian Kun. Non doveva appartenere a questa regione, ma da una potente organizzazione.


Inoltre, se le sue ipotesi erano corrette, doveva aver già raggiunto il fondo della Pozza Immortale. Se non ci fossero state altre razze capaci di compiere la stessa impresa, probabilmente l'Ago Immortale sarebbe stato attivato da lui.


Dopo aver analizzato la situazione, Chu Feng non osò rimanere ulteriormente. Iniziò ad andarsene, ma si diresse verso l'alto.


"A'lun, non riesci più a resistere alla pressione?"


"Sembra che tu sia ancora troppo giovane. Tuttavia non avere fretta, dopo che ti allenerai per uno o due anni sicuramente potrai allenarti qui." Vedendo che se ne stava andando, i nove iniziarono a deriderlo.


Tuttavia come potevano immaginarsi che il motivo per cui Chu Feng stava nuotando verso l'alto era perché non voleva allertarli.


Dopo essersi distanziato dagli elfi, Chu Feng li aggirò e iniziò ad immergersi di nuovo in profondità. Era anche estremamente veloce perché aveva un chiaro obiettivo in mente: il fondo della Pozza Immortale.


Alla fine, davanti a Chu Feng non ci fu più un'oscurità impenetrabile. Gradualmente riuscì a scorgere delle rocce e del suolo. Doveva essere il fondo.


"Questo..."


Chu Feng scese lentamente. Era estremamente cauto. Tuttavia, prima di entrare in contatto con il fondo, sentì già una forza attrattiva su di sé che iniziò ad assorbire il suo potere.


Tuttavia, nel frattempo, si stava incanalando dell'energia ancora più intensa in lui, compensando il potere perso.


Questo fenomeno aveva spaventato Chu Feng, dopotutto era stato un evento troppo improvviso. Eppure, dopo aver esaminato con attenzione i dintorni, vide solo suolo ordinario e rocce.


In questa situazione, Chu Feng non ebbe altra scelta se non attivare di nuovo i suoi Occhi Celesti. Desiderava determinare esattamente cosa stava accadendo e non appena li usò vide che c'erano dei corpi lucenti sopra le rocce e il suolo, seguivano dei motivi complicati e dei simboli.


Inoltre erano innumerevoli, queste luci si intrecciavano l'una con l'altra e formavano una rete enorme che copriva il fondale della Pozza Immortale.


Doveva essere una formazione dell'Antica Era. Una formazione che conteneva un enorme potere, ma che era molto difficile da individuare. Chi l'aveva creata esattamente? Comunque Chu Feng capì che doveva essere collegata con l'Ago Immortale e perfino all'intera Pozza Immortale.
                                


                                



