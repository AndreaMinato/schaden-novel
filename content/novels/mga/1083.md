---
weight: 1083
title: Capitolo 1083 - L'Elfa Principessa
pubDate: 2024-07-06T17:13:16.464Z
tags:
    - mga
---


<em>Capitolo regolare,
10 capitoli in coda (7 Dio + 3 Federico), 1/3,
-Schadenfreude</em>


"Senior Yuan Qing, che tu non lo sappia ancora? Hai attivato l'Ago Immortale. C'è stato un fulmine dorato che ha illuminato il cielo sopra la Pozza Immortale."


"Non solo. Sono apparsi altri cinque fulmini. Sembravano avere vita propria e galoppavano nel cielo, creando uno spettacolo magnifico." Dissero con entusiasmo i discepoli del monastero Orione.


"Davvero?" Yuan Qing iniziò ad accigliarsi e si innervosì.


Questo perché Qin Guang era andato ad inseguire Chu Feng, ma non era più tornato. Temeva che gli fosse accaduto qualcosa, così aveva deciso di aspettarlo e nel frattempo allenarsi.


Aveva sentito anche lui l'acqua muoversi quando l'Ago Immortale era stato attivato. Allora sapeva che doveva essere successo qualcosa. Comunque, pensando che perfino gli elfi dell'Antica Era si stavano allenando nelle regioni più profonde della Pozza Immortale se n'erano andati e che non erano apparsi solo Qin Guang e Chu Feng, Yuan Qing aveva iniziato ad inquietarsi e non aveva osato precipitarsi fuori dall'acqua.


Così aveva deciso di aspettare un po' di più. Tuttavia, più a lungo avrebbe temporeggiato e più avrebbe provato inquietudine. Non sapeva se fosse successo qualcosa a Qin Guang o se se ne fosse già andato. Tuttavia, pensando al limite di tre giorni di tempo, aveva deciso di uscire dal lago.


Tuttavia non si sarebbe mai aspettato di essere accolto in questo modo. A quanto pareva l'Ago Immortale era stato davvero attivato e sembrava che fosse stato un umano a farlo.


E ora, vedendo le espressioni entusiaste e gli sguardi riverenti nei suoi confronti, era chiaro che pensavano che fosse stato lui ad aver attivato l'Ago Immortale.


Anche se sapeva di non essere stato lui perché non aveva raggiunto il fondo, pensando a quanti onori e benefici avrebbe ottenuto, aveva sognato di attivarlo.


E ora, dato che tutti credevano che fosse stato lui a farlo, naturalmente non l'avrebbe negato.


Quindi si ricompose e sorrise. Poi con fare orgoglioso, annuì e disse: "Esatto, ho attivato l'Ago Immortale dell'Antica Era."


"Ooooooh!!"


Subito dopo che disse quelle parole, la folla si agitò. Nonostante fossero già certi che fosse stato Yuan Qing ad attivare l'Ago Immortale, non era stimolante quanto la dichiarazione di Yuan Qing.


Così l'uomo diventò un eroe agli occhi di tutte queste persone. Non solo la gente del monastero Orione iniziò ad acclamarlo, anche gli esterni cominciarono ad applaudire per lui.


Gli Elfi dell'Antica Era che erano entrati nella Pozza Immortale però erano dubbiosi.


"Lui? Com'è possibile? Ho visto quel tipo nella Pozza Immortale. Non è riuscito a raggiungere il nostro livello, figuriamoci il fondo. È rimasto tutto il tempo nella regione intermedia."


"Nonostante non sia riuscito a raggiungere il fondo, indubbiamente un umano lo ha fatto. È più probabile che sia stato lui a riuscirci in effetti."


"Impossibile. L'Ago Immortale può essere attivato solo dalle persone sul fondale. Era così lontano, come può averlo attivato?"


"Stavolta ha mostrato un fenomeno diverso. Inoltre sei sicuro che bisogna essere sul fondo per attivarlo? Chi può garantire che i requisiti per gli umani siano gli stessi dei nostri?"


"Questo..."


Gli elfi dell'Antica Era che avevano incontrato Yuan Qing iniziarono a discutere tra di loro. Tuttavia nessuno di loro poteva accertarsi del fatto. In questa situazione, non ebbero altra scelta se non ammettere che era stato Yuan Qing ad attivare l'Ago Immortale. Questo perché, a parte Yuan Qing, non c'era nessun altro candidato.


"Davvero ingiusto. Sono stato sul fondo della Pozza Immortale per così tanto tempo, ma non sono riuscito ad attivarlo. Eppure lui, a solo quella profondità ci è riuscito e ha creato fulmini mai apparsi prima. È davvero ingiusto!"


"Quest'uomo non è degno di ricevere questo onore. Non è degno di attivare l'Ago Immortale." Xian Kun era pieno di furia. Pensava che fosse davvero troppo ingiusto, così ingiusto che provò intento omicida. Con il passare del tempo, quasi perse il controllo. Alla fine disse: "Lo ucciderò!"


"Temo che non si potrà fare." Tuttavia risuonò una voce gentile da dietro di lui e degli altri.


Tutti si voltarono e rimasero scioccati. Immediatamente dopo si inginocchiarono e dissero: "Porgiamo i nostri rispetti alla principessa."


Era la ragazzina che aveva rubato le medicine spirituali ai discepoli del Monastero Orione e poi era stata salvata da Chu Feng.


"Alzatevi tutti. Alzatevi. Vi inginocchiate per nessun motivo, non siete stanchi di farlo?" La principessa stava saltellando nell'aria. Con le mani dietro la schiena, mostrò un'espressione dispettosa mentre si avvicinava al signore degli elfi meridionale, Xian Kun e agli altri Anziani.


"Principessa, quel rifiuto di nome Yuan Qing non è degno di attivare l'Ago Immortale dell'Antica Era. È un insulto per noi elfi. Non possiamo lasciarlo vivere, per favore mi permetta di andare ad eliminarlo." Chiese Xian Kun.


"Oh? Signore degli Elfi Meridionale, cosa ne pensa al riguardo?" La principessa batté gli occhioni con un'espressione perplessa e guardò il signore degli elfi meridionale. Sembrava una bambina che stesse chiedendo l'aiuto di un adulto.


"Eh..."


"Principessa, ciò che ha detto Lord Xian Kun non è ingiustificato. Non possiamo lasciare impunita un'umiliazione simile." Disse dopo aver esitato un po'.


"Oh? In tal caso avete intenzione di annientare le diverse centinaia di milioni di persone del Dominio Meridionale?" Chiese con un sorriso la principessa. "Come considerate noi elfi? Dei macellai?"


"Cosa..." Tutti rimasero senza parole.


"Dovreste saperlo. Il nostro Ago Immortale è stato già attivato da degli umani in passato. Diecimila anni fa, l'umano Qing Xuantian ha attivato l'Ago Immortale del regno, il nostro ago dorato."


"Xian Kun, credo che tu sappia quanto sia difficile attivarlo, vero?" La principessa guardò Xian Kun con un sorriso.


L'uomo fece una smorfia vedendo la sua espressione. Tuttavia alla fine annuì e disse: "Lo so molto bene."


"Non c'è bisogno di provare vergogna. Fin dai tempi antichi, pochissimi elfi sono riusciti ad attivare l'Ago Immortale dorato. Questo perché non è un'impresa ordinaria." La principessa sorrise con significato. Poi disse con una punta di derisione: "Tuttavia l'umano Qing Xuantian ci è riuscito."


"Se ogni volta che un'altra razza attivasse un Ago Immortale fosse un'umiliazione, allora è già successo diecimila anni fa."


"Se volete rimuovere questa umiliazione, allora temo che uccidere diverse centinaia di milioni di persone non sarebbe sufficiente. Anzi, dovreste uccidere tutti gli abitanti della Terra delle Arti Marziali perché, sia umani che bestie mostruose, vecchi o bambini, tutti sanno che Qing Xuantian ha sconfitto noi elfi dell'Antica Era diecimila anni fa."


Disse l'elfa con la sua voce immatura. Tuttavia, dopo che finì di parlare, tutti abbassarono la testa e non dissero nulla. Non solo erano ammutoliti, ma anche imbarazzati.
                                


                                



