---
weight: 10860
title: Capitolo 1086 – Dritto al Punto
pubDate: 2024-07-06T20:13:16.464Z
tags:
    - mga
---


<em>CAPITOLO SPONSORIZZATO, ringraziamo Dio!
7 capitoli in coda (4 Dio + 3 Federico), 1/3,
-Schadenfreude</em>


"Chu Feng!!!"


"Junior Chu Feng, meno male che stai bene!!!"


Quando lo rividero, l'Anziano Gongsun, Wang Wei e gli altri prima pieni di indignazione, mostrarono sorrisi estasiati.


Se fosse davvero morto, allora la speranza della loro Foresta del Legno Turchese Meridionale si sarebbe spenta. Questa era davvero una piacevole sorpresa per loro, li entusiasmò e li riempì di gioia.


"È davvero vivo. Che quel Qin Guang..." Yuan Qing mostrò una smorfia.


"Anziano Gongsun, fratelli e sorelle, mi sono perso nelle profondità della Pozza Immortale. Per questo sono uscito da un posto diverso. Mi dispiace davvero di avervi fatto preoccupare." Chu Feng salutò l'Anziano Gongsun e gli altri con un sorriso. Usando questa opportunità, spiegò anche perché era uscito fuori da un altro posto.


"L'importante è che stai bene, meno male." L'Anziano non badò al perché Chu Feng non fosse uscito dalla regione centrale, solo vederlo sano e salvo lo riempiva di gioia.


"Ti sei perso? Molti sono entrati nella Pozza Immortale, come mai solo tu ti sei perso? Dev'essere perché eri troppo debole, vero?" Derise Yuan Qing.


"Oh? In base a ciò che hai detto, sembra che sia stato il solo a perdersi quest'anno?" Disse con fare confuso Chu Feng. Poi scorse con lo sguardo la folla e disse: "Mmh, strano. Dov'è il vostro Qin Guang del monastero Orione? Dovrebbe essere entrato nella Pozza Immortale insieme a te. Come mai sei qui, ma lui non c'è? Non si è perso come me?"


"Tu..." Sentendo queste parole, Yuan Qing non riuscì a mantenere la sua compostezza. Sapeva molto bene perché Qing Guang si era separato da lui: per andare ad inseguire ed uccidere Chu Feng.


Eppure ora Chu Feng era sano e salvo e il suo compagno non si era più mostrato. questo significava che molto probabilmente Qin Guang era andato incontro a qualche disgrazia nelle profondità della Pozza Immortale. Nonostante non sapesse che sorta di metodo avesse usato Chu Feng per sfuggirgli, era ovvio che avesse intenzione di usare la scomparsa di Qin Guang per insultare il monastero Orione. Così come poteva trattenersi?"


"Non puoi insultare il mio senior Qin Guang." I lunghi capelli di Yuan Qing iniziarono a danzare come diavoli. Il suo abito fluttuò al vento e una pressione incredibile si avventò su Chu Feng come una tempesta invisibile. Era la potenza da Martial King di secondo livello di Yuan Qing.


"Me**a." L'Anziano Gongsun si accigliò subito. Cambiò espressione perché sapeva che Yuan Qing aveva intenzione di usare qualche trucco.


Questo posto era il territorio degli elfi dell'Antica Era e le loro regole stabilivano che gli umani e le bestie mostruose non potevano combattere nel loro dominio.


Yuan Qing lo sapeva chiaramente, eppure voleva anche dare una lezione a Chu Feng. Così emanò la sua aura nella speranza di mettere sotto pressione Chu Feng.


Chu Feng la affrontò direttamente. Nonostante gli elfi dell'Antica Era non potessero individuarla, gli altri potevano percepirla.


Se fosse accaduto prima, forse qualcuno avrebbe potuto fermare Yuan Qing o anche svelarlo prima agli elfi. Ora però Yuan Qing era un eroe agli occhi di tutti. Le persone volevano adularlo, come avrebbero potuto correggerlo?


Se l'Anziano Gongsun avesse reagito, gli altri avrebbero potuto accusarlo ingiustamente dicendo che lui, un membro della vecchia generazione, stava maltrattando un giovane con la sua forza. Allora non sarebbe stato solo lui a finire nei guai. L'intera Foresta del Legno Turchese Meridionale forse non sarebbe riuscita a sfuggire alla rappresaglia del monastero Orione.


Quindi, in un istante, l'Anziano Gongsun finì in un dilemma. Dalla parte c'era la sicurezza di Chu Feng e dall'altra quella del suo Sect.


"Boom."


Proprio in quel momento di esitazione, Chu Feng emanò un'aura devastante che cancellò quella di Yuan Qing.


"Questo discepolo della Foresta del Legno Turchese Meridionale in realtà è un Martial King di primo livello?" Vedendo questa scena, tutti i presenti ne furono sorpresi. Specialmente dopo aver sentito la sua aura opprimente.


Era un Martial King di primo livello. Nonostante di fronte ad un Martial King di secondo livello come Yuan Qing non poteva essere considerato un grande genio, era comunque un buon talento, specialmente dato che proveniva dalla Foresta del Legno Turchese Meridionale. Così tutti iniziarono a dare molto più rispetto al giovane.


"Chu Feng, sei avanzato di stadio?" Non c'era bisogno di menzionare quanto erano entusiasti l'Anziano Gongsun e gli altri.


Nonostante sapessero che Chu Feng possedeva un metodo per aumentare la sua coltivazione, era chiaro che non lo stesse usando al momento. La sua aura era autentica ed era chiaro che fosse avanzato di livello.


"Sono stato parecchio fortunato e sono riuscito ad avanzare di livello nella Pozza Immortale." Rispose con un sorriso rassicurante Chu Feng.


"Ahahah. Ottimo, è davvero ottimo." Gli altri si rallegrarono sentendo la notizia.


Nonostante il fatto che Yuan Qing avesse attivato l'Ago Immortale fosse una brutta notizia per loro, l'avanzamento di Chu Feng li aveva consolati.


Yuan Qing nel frattempo mostrò una brutta smorfia. Era un Martial King di secondo livello e non era un coltivatore ordinario, anzi, poteva battere anche Martial King di terzo livello.


Tuttavia la sua aura era stata cancellata da quella di Chu Feng. Questo naturalmente era stata una questione davvero umiliante.


Comunque, dopo lo scambio di prima e ricordandosi di ciò che era accaduto nella Pozza Immortale, Yuan Qing iniziò a temere Chu Feng. Così, anche se era molto riluttante, non lo attaccò di nuovo. Invece radunò le persone attorno e le mandò a cercare Qin Guang dentro e attorno alla Pozza Immortale.


Naturalmente non lo trovarono; Qin Guang era stato già ucciso dagli elfi dell'Antica Era, come avrebbero potuto trovarlo. Quindi, indipendentemente dal fatto che il monastero Orione lo volesse o no, doveva accettare che Qin Guang poteva essere morto nella Pozza Immortale.


Così finì il viaggio nel lago degli elfi. Sotto la supervisione dell'antica razza, Chu Feng e gli altri lasciarono il dominio meridionale.


Quando Chu Feng e gli altri se ne andarono, le notizie di come Yuan Qing aveva attivato l'Ago Immortale naturalmente si diffusero in giro.


Così Yuan Qing fu di nuovo trattato come eroe da moltissime persone e ricevette serie di acclamazioni e applausi. Solo che stavolta ce n'erano diverse centinaia di milioni a farlo.


Proprio in quel momento in cui Yuan Qing attirò l'attenzione di tutti, mentre i discepoli e gli Anziani del monastero Orione mostravano sorrisi compiaciuti, Sikong Zhaixing aveva rivelato un'espressione avvilita.


Per qualche motivo sconosciuto, stava provando una grande delusione. Anche la notizia dell'avanzamento di Chu Feng non aveva potuto rallegrarlo.


Lungo la strada di ritorno, Chu Feng notò lo stato mentale del direttore e così si avvicinò, gli porse i suoi saluti e poi disse: "Senior Sikong."


"Ah Chu Feng. Hai davvero superato le mie aspettative. Sei riuscito ad avanzare al primo livello del Martial King realm. Secondo l'accordo che avevamo prima, ti manderò insieme a Wang Wei e agli altri nella montagna del Legno Turchese quest'anno." Quando vide il giovane, Sikong Zhaixing mostrò un sorriso gratificato.


Chu Feng ora era la sua sola speranza e il suo solo conforto.


"Senior Sikong, sembra preoccupato. Che sia perché Yuan Qing ha attivato l'Ago Immortale dell'Antica Era?" Chu Feng andò dritto al punto.
                                


                                



