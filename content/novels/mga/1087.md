---
weight: 10870
title: Capitolo 1087 – Fare
pubDate: 2024-07-06T21:13:16.464Z
tags:
    - mga
---

<em>CAPITOLO SPONSORIZZATO, ringraziamo Dio!
6 capitoli in coda (3 Dio + 3 Federico), 1/3,
-Schadenfreude</em>


"Chu Feng, davvero..." Sikong Zhaixing rimase sbalordito, ma dopo un breve silenzio disse: "Nonostante il monastero Orione non ci rende le cose difficili in superficie, ho sempre saputo che hanno intenzione di annientarci. Solo che non hanno una giustificazione adatta e il momento appropriato per farlo."


"Dopotutto, non importa quanto è diventata debole la nostra Foresta del Legno Turchese Meridionale, siamo comunque una vera e propria frazione della Montagna del Legno Turchese. Anche se volessero attaccarci, avrebbero comunque bisogno di una scusa appropriata."


"E ora Yuan Qing ha attivato l'Ago Immortale. Senza menzionare che Yuan Qing avrebbe ottenuto comunque un trattamento speciale una volta entrato nel quartier generale, anche il monastero Orione riceverebbe proprio una bella ricompensa. Temo che diventerà ancora più arrogante in futuro. Se continuerà così, non so davvero quando potrebbero attaccarci."


"Tuttavia ciò che temo di più è l'ostilità tra te e Yuan Qing. Quel Yuan Qing è una persona dal talento sbalorditivo. Contando già la gente che c'è al Monastero, temo che potrebbe attaccarti."


"E ora che ha attivato l'Ago Immortale, otterrà un trattamento ancora migliore. Quindi temo sopratutto che Yuan Qing ti farà qualcosa." Sikong Zhaixing sospirò. Espresse tutta la sua tristezza e le sue preoccupazioni a Chu Feng senza trattenersi.


"In tal caso allora credo che potrà tranquillizzarsi." Disse Chu Feng.


"Tranquillizzarsi? Chu Feng, tu...?" Sikong Zhaixing era confuso.


"L'Ago Immortale non è stato attivato da lui, ma da me." Disse a bassa voce Chu Feng. La sua espressione era molto naturale e il suo tono calmo.


"Cosa? Cos'hai detto? Puoi ripetere?" Sikong Zhaixing cambiò drasticamente espressione. Era così emozionato che afferrò Chu Feng per le spalle. Aveva davvero perso la calma.


Chu Feng sembrava aver previsto la reazione del direttore, così continuò a mantenere la calma e a dire con tono tranquillo: "Sono stato io ad attivare l'Ago Immortale."


"Cielo! Davvero? Ahahah, è davvero troppo grandioso, grandioso. Lo sapevo, come poteva Yuan Qing essere paragonato al nostro Chu Feng." Sikong Zhaixing si riempì di gioia e iniziò a tremare per l'entusiasmo.


Non aveva nessun sospetto di Chu Feng perché riponeva una grande fiducia in lui. Anche se il mondo intero avesse detto il contrario, lui gli avrebbe comunque creduto. Dopotutto per lui Chu Feng era la sola speranza della Foresta del Legno Turchese Meridionale.


"Dato che è stato attivato da te, perché non hai svelato le menzogne di Yuan Qing, e gli hai permesso di ottenere quel riconoscimento?" Chiese Sikong Zhaixing.


Bisognava sapere quanto era incredibile attivare l'Ago Immortale e quanti benefici si sarebbero ottenuti per averlo fatto. Riverenza da parte degli umani e risorse di coltivazione dalla Montagna del Legno Turchese. Tutti i benefici sarebbero dovuti appartenere a Chu Feng, eppure sarebbero andati a Yuan Qing. Questo rendeva molto scontento Sikong Zhaixing.


"Senior Sikong, ho le mie difficoltà." Chu Feng non provò a nascondere nulla, invece gli raccontò cos'era successo.


Specialmente di come gli elfi dell'Antica Era avevano ucciso Qin Guang e avevano cercato di sbarazzarsi di lui per poi rimanere uccisi.


Il motivo per cui non aveva riconosciuto di essere stato lui ad attivare l'Ago Immortale era proprio perché temeva che gli elfi sarebbero andati a cercarlo. Dopotutto erano estremamente potenti. Se avessero davvero voluto ucciderlo, figuriamoci Sikong Zhaixing, perfino la Montagna del Legno Turchese non sarebbe riuscita a proteggerlo.


"In base a ciò che hai detto, non significa che Yuan Qing andrà incontro ad una calamità e non vivrà a lungo?"


Sikong Zhaixing si rallegrò. Nonostante fosse il direttore della Foresta del Legno Turchese Meridionale e avesse una posizione molto nobile, desiderava comunque vendicarsi per Chu Feng. Pensava proprio che Yuan Qing fosse stato davvero spudorato.


"Ad essere sinceri, non posso essere certo del fatto che gli elfi uccideranno Yuan Qing. Il motivo per cui non l'ho riconosciuto era perché temevo che potesse accadere qualche disgrazia."


"Tuttavia non mi sarei mai aspettato che avrebbero dato il merito a Yuan Qing."


"Ad essere sincero sono davvero infuriato per questo, ma potrebbe essere un'opportunità per usarlo e vedere cosa faranno gli elfi ad un umano che ha attivato l'Ago Immortale."


"Un conto è se uccidono Yuan Qing, un altro è però se ignoreranno la questione, non lascerò che Yuan Qing ottenga facilmente questo riconoscimento. Un giorno gliela farò pagare." Disse Chu Feng.


"Intendi dire?" Sikong Zhaixing sembrava aver pensato a qualcosa.


"Se gli elfi non lo uccideranno, mi occuperò personalmente di lui."


"Sono stato io ad attivare l'Ago Immortale dell'Antica Era. Posso farlo e non è qualcosa che Yuan Qing può imitare."


"Inoltre non c'è un altro Ago Immortale nella Montagna del Legno Turchese? Finchè potrò attivarlo e Yuan Qing non potrà, tutti sapranno la verità."


"Credo che allora, non solo Yuan Qing ne sarà completamente screditato, ma anche il monastero Orione finirà con l'esserne coinvolto. Temo che, anche se non facessi nulla, Yuan Qing avrebbe molta difficoltà a continuare a rimanere nella montagna del Legno Turchese. Se morisse dopo, sono certo che non interesserebbe a nessuno." Disse Chu Feng.


"Sorprendente, davvero sorprendente. Yuan Qing pensa di aver ottenuto un enorme vantaggio, ma non si immagina nemmeno di essere diventato il tuo scudo. Così è andato tutto secondo i tuoi piani. Sembra che ti abbia proprio sottovalutato ragazzo."


Sikong Zhaixing mostrò un largo sorriso. In quanto direttore della Foresta del Legno Turchese Meridionale, era una persona molto astuta e circospetta. Tuttavia non si sarebbe mai aspettato che Chu Feng, da così giovane, sarebbe stata una persona capace di sfruttare così bene una persona che si era approfittata di lui.


Sikong Zhaixing iniziò a provare ancora più gratitudine per la sua fortuna, la fortuna di aver ottenuto un discepolo come Chu Feng. Questa era sicuramente una grazia data dal cielo alla sua frazione.


"Comunque sicuramente c'è bisogno di un periodo di osservazione. Se non altro dovrò trattenermi per un po' nella Montagna del Legno Turchese."


"So che probabilmente non potrò sfuggire ai tentativi di Yuan Qing di umiliarmi, ma non importa. Mi sono già preparato. Se mi maltrattasse e non potessi reagire, sopporterei. Ma un giorno gliela farò pagare dieci, cento volte." Alla fine un freddo bagliore feroce passò per lo sguardo di Chu Feng.


"No. Anche durante il periodo di osservazione non ti maltratterà nessuno." Disse Sikong Zhaixing.


"Di cosa sta parlando?" Chiese perplesso Chu Feng.


"Aspettami qui." Il direttore non rispose direttamente, invece sorrise con fare misterioso, si girò e disse qualcosa all'Anziano Gongsun.


Dopo aver sentito queste parole, l'Anziano Gongsun, Wang Wei e gli altri salutarono Sikong Zhaixing per poi salire a bordo di un'altra nave da guerra per tornare alla Foresta del Legno Turchese Meridionale.


In quel momento erano rimasti solo Chu Feng e Sikong Zhaixing nella nave da guerra guidata dal direttore. Inoltre Sikong Zhaixing aveva cambiato rotta, stavano iniziando a volare verso nord.


Chu Feng era molto perplesso e chiese, incapace di trattenersi: "Senior Sikong, dove stiamo andando?"


"Non importa dove. La cosa più importante è che voglio che tu vada a fare una cosa." Disse Sikong Zhaixing.


"Cosa?" Chiese Chu Feng.


"Una cosa che gli altri non possono fare, ma che tu forse riuscirai a fare." Rispose Sikong Zhaixing.
