---
weight: 10880
title: Capitolo 1088 - L'accordo dell'Antenato
pubDate: 2024-07-06T22:13:16.465Z
tags:
    - mga
---

<em>CAPITOLO SPONSORIZZATO, ringraziamo Dio!
5 capitoli in coda (2 Dio + 3 Federico), 1/3,
-Schadenfreude</em>


"Senior Sikong, cosa sta succedendo esattamente?" Chiese curioso Chu Feng.


"Dovresti sapere chi è Baili Xuankong, vero?" Il vecchio rispose con una domanda.


"Naturalmente, Baili Xuankong è il primo direttore della nostra Foresta del Legno Turchese Meridionale, il nostro fondatore."


"Allora era un esperto rinomato in tutto il Dominio del Legno Turchese ed era anche il senior del capo della Montagna del Legno Turchese. Aveva una posizione molto rispettabile nel quartier generale. È stato proprio per sua richiesta che la Foresta del Legno Turchese Meridionale è stata creata."


In un paio di giorni, Chu Feng aveva appreso molto della storia del Sect. Il primo direttore era stato sicuramente la figura più eroica e leggendaria della Foresta del Legno Turchese Meridionale. Si poteva perfino dire che fosse l'unica persona di cui tutti i discepoli erano orgogliosi, i suoi successori in effetti erano stati di molto inferiori a lui.


Durante il periodo del suo comando, la Foresta del Legno Turchese Meridionale era stata la più potente tra le quattro frazioni, così tanto che le altre tre non potevano nemmeno essere messe sullo stesso piano.


Tuttavia, dopo la sua morte, la Foresta del Legno Turchese Meridionale aveva subìto un improvviso e devastante declino. Senza la protezione di questo esperto eccezionale, le generazioni successive divennero sempre più inferiori rispetto a quella precedente. Oggi la frazione era diventate pietosamente debole e veniva derisa dagli altri.


"Chu Feng, sei un ragazzo molto intelligente. Hai mai pensato al perché siamo declinati così tanto dopo la sua morte nonostante la sua forza? Ci dev'essere un motivo, vero?" Chiese Sikong Zhaixing.


"Ad essere sincero in effetti ci ho pensato. In teoria avrebbe comunque dovuto mantenere una certa grandezza. Visto quanto era potente il direttore Baili prima della sua morte, la sua eredità nella Foresta del Legno Turchese Meridionale non dovrebbe essere declinata fino a questo punto." Disse con sincerità Chu Feng.


"Esatto. Se il direttore Baili avesse voluto gestire appropriatamente la Foresta del Legno Turchese Meridionale, non sarebbe comunque decaduta così anche se la sua posizione era poco strategica."


"Per quanto riguarda il motivo di questo devastante declino, era perché, nonostante il direttore Baili fosse potente, non ha lasciato nessuna eredità né ha coltivato discendenti sbalorditivi. Ha perfino scelto il suo successore senza troppa attenzione."


"Ho anche sentito che prima della sua morte, ha detto ai suoi amici che, indipendentemente dalle condizioni devastanti in cui sarebbe finita la Foresta del Legno Turchese Meridionale, non avrebbero dovuto aiutarla. Tuttavia ha anche chiesto di non lasciare che perisse. In particolare ha menzionato al capo della Montagna del Legno Turchese di continuare a lasciare esistere la frazione, indipendentemente da cosa poteva accaderle."


"Questo era il motivo per cui la Foresta del Legno Turchese Meridionale è decaduta subito dopo. Inoltre molti degli esperti unitisi al Sect a causa della fama del direttore Baili, se ne sono andati dopo la sua morte. Questi motivi hanno fatto sì che la Foresta del Legno Turchese Meridionale finisse a questo livello."


"Nonostante la Foresta del Legno Turchese Meridionale esista ancora, in confronto ai suoi giorni di gloria, è diventata pietosamente debole." Disse Sikong Zhaixing.


"È successa una cosa del genere? Perché il direttore Baili farebbe una cosa del genere?" Chu Feng era confuso.


"Anche se sembra che il direttore non abbia lasciato nulla alla Foresta del Legno Turchese Meridionale, in realtà ha tramandato qualche eredità." Disse Sikong Zhaixing.


"Che cosa?" Chiese Chu Feng.


"Dovresti sapere del Sect dell'Ascensione?" Chiese Sikong Zhaixing.


"Lo conosco. È come il monastero Orione. È una delle organizzazioni di primo livello sottoposte alla montagna del Legno Turchese. Inoltre si dice che sia un po' più potente del monastero Orione e che sia paragonabile alle Foreste Settentrionale, Occidentale e Orientale." Rispose Chu Feng.


"Il nostro direttore Baili era il miglior amico del fondatore del Sect dell'Ascensione. Allora, prima della sua morte, ha creato una pagoda nel Sect dell'Ascensione, si chiama Pagoda della Foresta del Legno Turchese Meridionale."


"Ha lasciato un cimelio in cima alla pagoda e poi il padrone del Sect dell'Ascensione gli ha promesso che finché qualcuno della Foresta del Legno Turchese Meridionale potrà ottenerlo, il Sect dell'Ascensione si alleerà con la Foresta del Legno Turchese Meridionale. Inoltre giurerà di sopportare ogni prova e tribolazione e di vivere e morire insieme alla Foresta del Legno Turchese Meridionale."


"Allo stesso tempo, se nessuno della Foresta del Legno Turchese Meridionale potrà ottenere il cimelio, allora il Sect dell'Ascensione non dovrà mai aiutarci." Disse Sikong Zhaixing.


 "Così ha già capito perché il Sect sia declinato così?" Chu Feng sembrava aver capito.


"Esatto. Questo è il motivo per cui il direttore Baili era un vero saggio. Ha creato la Foresta del Legno Turchese Meridionale per attendere un genio eccezionale, una persona che avrebbe potuto influenzare l'intera Terra delle Arti Marziali. Si dice che sia stata fondata per quella persona."


"Mentre era disposto ad aiutare quel prescelto, non aveva intenzione di aiutare, né sviluppare la Foresta del Legno Turchese Meridionale. Per questo non ha lasciato nessuna tecnica, né abilità per le generazioni successive della Foresta del Legno Turchese Meridionale. Questo è stato il motivo per cui non ha permesso ai suoi amici di aiutare il Sect. Eppure ha comunque richiesto che la Foresta del Legno Turchese Meridionale continuasse ad esistere a ha fatto una promessa del genere al suo miglior amico."


"Le sue intenzioni erano molto chiare. Mentre è vero che non ha lasciato nulla per la Foresta del Legno Turchese Meridionale, ha lasciato un po' di aiuto alla persona che credeva sarebbe emersa dalla Foresta del Legno Turchese Meridionale."


"Molti non hanno capito perché il direttore Baili si è comportato così. Nemmeno io. Non ero a conoscenza delle sue intenzioni e pensavo che fosse stato tutto inutile. Eppure ora lo capisco perché ho iniziato a credere agli avvertimenti che ha lasciato."


"Ha detto che la Foresta del Legno Turchese Meridionale avrebbe incontrato una persona che avrebbe influenzato l'intera Terra Sacra delle Arti marziali, solo allora la frazione avrebbe adempiuto al suo vero scopo. Allora sarebbe giunto il suo momento di gloria."


"E ora quella persona è apparsa. Tu." Sikong Zhaixing guardò Chu Feng con un'espressione piena di emozioni contrastanti. Aveva affidato tutte le sue speranze al giovane.


"Senior Sikong, mi sta portando nel Sect dell'Ascensione per ottenere il cimelio della pagoda così che il Sect dell'Ascensione diventi un nostro alleato?" Chiese Chu Feng.


"Sì, il potere del monastero Orione è molto formidabile. Soffriresti per mano di Yuan Qing nonostante le regole del quartier generale."


"Tuttavia, se il Sect dell'Ascensione ti proteggesse, la situazione sarebbe completamente diversa perché la forza del Sect dell'Ascensione non è affatto inferiore al monastero Orione. Si può dire che sia anche leggermente superiore." Disse Sikong Zhaixing.


"Tuttavia dopo tutti questi anni è certo che il Sect rispetterebbe la promessa dei nostri fondatori?"


Chu Feng era un po' preoccupato. Dopotutto il divario tra l'attuale Foresta del Legno Turchese Meridionale e il Sect dell'Ascensione era troppo enorme. Non era certo che il Sect dell'Ascensione avrebbe rispettato un vecchio accordo tra antenati. Questo in particolare considerando come Chu Feng aveva provocato il monastero Orione.


"In realtà nemmeno io lo so. Dopotutto è passato così tanto tempo."


"Tuttavia il Sect dell'Ascensione è diverso dalla Foresta del Legno Turchese Meridionale. Dalla loro fondazione, il loro metodo di scelta dei successori è stato molto speciale. Non avrebbero scelto necessariamente la persona più potente, ma quella dalla condotta morale migliore."


"Così i successori sono sempre stati coltivatori dalla buona reputazione. Quindi, anche se il Sect dell'Ascensione non ha più rapporti con noi dalla morte del nostro direttore Baili, so che l'attuale maestro del Sect ricorderà ancora la promessa fatta dall'antenato." Disse Sikong Zhaixing.


"In tal caso, riponiamo la nostra fiducia nel direttore Baili stavolta." Chu Feng mostrò un sorriso sollevato. Non ci pensò più molto.


Il significato delle sue parole era molto chiaro. Il rapporto complicato tra la Foresta del Legno Turchese Meridionale e il Sect dell'Ascensione era stato creato dal direttore Baili. Se Chu Feng fosse riuscito ad ottenere il cimelio, ma il Sect dell'Ascensione si fosse rifiutato di riconoscere la promessa, si poteva solo dire che il direttore Baili si fosse sbagliato. Se non altro aveva scelto la persona sbagliata con cui fare questa promessa.


Tuttavia Chu Feng si fidava di questo direttore, aveva la sensazione che fosse stato un uomo straordinario. E generalmente persone del genere erano coltivatori dalle grande abilità.
