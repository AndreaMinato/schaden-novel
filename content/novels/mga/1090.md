---
weight: 10900
title: Capitolo 1090 – Osate entrare?
pubDate: 2024-07-07T00:13:16.465Z
tags:
    - mga
---


<em>CAPITOLO SPONSORIZZATO, ringraziamo Dio!
4 capitoli in coda (1 Dio + 3 Federico), 1/3,
-Schadenfreude</em>


"Anziano Zhou, quanto tempo dovremo aspettare?" Chiese Sikong Zhaixing.


"Dovrebbero finire prima del crepuscolo."


"Prima del crepuscolo?" Chu Feng rimase sbalordito. Il cielo era appena sorto, non avrebbero aspettato un giorno intero?"


"Anziano Zhou, dobbiamo solo entrare nella pagoda della Foresta del Legno Turchese Meridionale. Non influenzeremo il loro allenamento; non possiamo entrare ora?" Chiese Chu Feng.


"Temo che non possiate farlo. Una volta che questa formazione è stata attivata, non può essere agitata. Se venisse scossa, probabilmente verrebbero feriti e questa è una responsabilità che non posso prendermi." L'Anziano Zhou rifiutò con fermezza.


Chu Feng voleva aggiungere qualcos'altro, ma prima che potesse dire qualcosa Sikong Zhaixing disse: "La sicurezza è la cosa più importante in allenamento. Possiamo aspettare qui."


"Mn. Il direttore Sikong è molto ragionevole. In tal caso potete continuare ad aspettare qui. Ho ancora delle questioni di cui occuparmi, quindi non posso tenervi compagnia."


Poi se ne andò irritato. Gettò perfino un'occhiata verso Chu Feng. Era chiaro che fosse un po' scontento del suo intervento di prima.


"Un conto è che il loro maestro non venga a porgerci i nostri saluti, ma un mero Anziano è così arrogante. Sigh, la nostra Foresta del Legno Turchese Meridionale è davvero sdegnata dagli altri." Esclamò Ovetto in quel momento.


"Non preoccuparti. Dato che sono entrato nella Foresta del Legno Turchese Meridionale, ora sono un suo discepolo. Arriverà sicuramente il giorno in cui li farò rimpiangere di averci sottovalutato." Disse Chu Feng.


"Eheh, conosco le tue capacità. Finché continuerai a crescere, cosa potrebbe fare un mero Sect dell'Ascensione."


"Ma davvero non capisco quel vecchiaccio di Baili Xuankong. Non poteva insegnare le tecniche della Foresta del Legno Turchese Meridionale ai suoi discepoli? Perché deve rendere tutto così problematico?" Disse Ovetto con perplessità.


"Forse questa potrebbe essere la genialità di Senior Baili. Non sapeva se la Foresta del Legno Turchese Meridionale avrebbe potuto aspettare finché la persona predestinata non sarebbe apparsa. Forse per questo non ha sviluppato eccessivamente la Foresta del Legno Turchese Meridionale."


"Il motivo per cui ha reso tutto così problematico è molto semplice. Non è che non abbia lasciato eredità; invece l'ha resa ottenibile solo dalla persona che sta aspettando." Disse Chu Feng.


"Eheh, molto bene. La tua signora regina aspetterà come te la caverai. Spero che non deluderai quel vecchiaccio di Baili Xuankong. Eheh..." Ovetto rise dolcemente e poi non disse altro.


Dopodiché Chu Feng iniziò ad aspettare insieme a Sikong Zhaixing.


Visto che questa era un'area proibita dove gli Anziani e i discepoli ordinari non potevano entrare, la loro attesa fu piuttosto silenziosa e confortevole.


Alla fine il sole iniziò a tramontare. Un colore ardente spuntò dall'orizzonte occidentale.


In quel momento i novantanove discepoli del Sect dell'Ascensione iniziarono ad aprire gli occhi. La formazione si fermò, il loro allenamento era completo.


"Chi siete? Perché siete qui?" Furono sorpresi dalla presenza di Chu Feng e Sikong Zhaixing. Tuttavia presto lo stupore fu rimpiazzato da vigilanza.


"Amici, sono il direttore della Foresta del Legno Turchese Meridionale, Sikong Zhaixing. Per quanto riguarda lui, è il mio discepolo, Chu Feng." Presentò il vecchio.


"Oh? Così è il direttore della Foresta del Legno Turchese Meridionale, Sikong Zhaixing. Perché siete venuti qui?"


Sapendo dell'identità di Sikong Zhaixing, l'atteggiamento dei discepoli migliorò leggermente. Se non altro non erano più in allerta. Tuttavia i loro toni non erano affatto rispettosi, sembrava che stessero parlando a qualcuno della loro generazione.


"Amici, siamo venuti qui così che il mio discepolo possa entrare nella pagoda della Foresta del Legno Turchese Meridionale e recuperare un oggetto." Disse Sikong Zhaixing.


"Pagoda della Foresta del Legno Turchese Meridionale? Senior Sikong, forse si sbaglia? Questa pagoda è la terra proibita del nostro Sect. Gli estranei non possono entrarci." Disse un Martial King di secondo livello.


"Cosa? La terra proibita del tuo Sect dell'Ascensione? Che il vostro maestro non vi abbia informato della persona che ha costruito la pagoda? Che non abbiate visto che si chiama pagoda della Foresta del Legno Turchese Meridionale?" Chiese ad alta voce Chu Feng.


"La pagoda è stata costruita dal primo direttore della Foresta del Legno Turchese Meridionale, Baili Xuankong. Tuttavia cos'ha a che fare con la vostra Foresta del Legno Turchese Meridionale?" Intervenne lo stesso giovane.


"Dato che è stato costruito dai nostri antenati, naturalmente è nostro." Rispose Chu Feng.


"Ti sbagli. I tesori in questo mondo sono innumerevoli. Tuttavia, indipendentemente da chi li ha creati, è chi lo possiede ad essere il proprietario."


"Al momento la pagoda è nel nostro Sect dell'Ascensione e non nella tua Foresta del Legno Turchese Meridionale. Se dici che è tua, perché non dire che il nostro intero Sect dell'Ascensione è tuo?" Negò con voce fredda il discepolo.


"Giusto. Abbiamo visto gente spudorata prima d'ora, ma non come te." I novantanove discepoli presenti mostrarono espressioni scontente e iniziarono ad insultare Chu Feng. Inoltre, mentre parlava, si posizionarono in due file e bloccarono l'entrata alla pagoda.


"Amici, per quanto riguarda il proprietario della pagoda, è qualcosa che il vostro maestro sa e non qualcosa che potete decidere. Oggi sono venuto qui dopo aver ottenuto l'approvazione dell'Anziano Zhou. Vi chiedo di spostarvi." Disse Sikong Zhaixing.


In quel momento il suo tono non era più gentile come prima, ma era anche irritato. Non si aspettava che non solo gli Anziani li avrebbero ostacolati, ma anche i discepoli.


Data la differenza tra la giovane e la vecchia generazione, non avrebbero dovuto mancargli di rispetto in questo modo, eppure avevano usato dei ragionamenti contorti per dichiarare che la pagoda era loro. Questo aveva fatto perdere la pazienza a Sikong Zhaixing.


"Anziano Zhou?" Sentendo il nome dell'Anziano, i discepoli sussultarono. Tuttavia non si impaurirono e invece dissero:"Non possiamo solo credere alle vostre parole. Dato che è stato l'Anziano Zhou a portarvi qui, allora andate a chiamarlo. Se ha davvero accettato di farvi entrare, allora anche noi ci faremo da parte. Altrimenti non vi lasceremo entrare nella pagoda."


"Voi..." Perfino Sikong Zhaixing si infuriò sentendoli. Tuttavia alla fine decise di sopportare. Si girò verso Chu Feng e disse: "Aspettami qui. Tornerò subito."


Dopo aver finito di parlare, Sikong Zhaixing iniziò a volare. Probabilmente sarebbe andato a trovare l'Anziano Zhou.


"Chu Feng, guarda che sorta di condotta morale hanno. Quell'Anziano Zhou doveva sapere di loro. Vi sta rendendo le cose difficili deliberatamente visto che non ha spiegato niente e vi ha lasciati qui subito dopo."


"Come previsto, il Sect dell'Ascensione non è facile da gestire. Figuriamoci la promessa dell'antenato, si rifiutano di darti l'opportunità di ottenere il cimelio." Disse Ovetto.


"Va bene, ho i miei metodi." Chu Feng sorrise lievemente. Il suo sguardo emanò un bagliore gelido. Poi con un cenno della manica, creò una maestosa formazione spirit dorata. Con un po' di movimenti, un enorme palazzo si erse fuori dalla pagoda.


"Cosa sta facendo quel tipo?" I discepoli furono sorpresi dalle sue azioni.


"Ehi! Fermo! Dove credi di essere? Devi sapere che è la nostra terra proibita, non un posto dove puoi creare con noncuranza formazioni." Alcuni iniziarono direttamente a criticare il giovane e avevano perfino intenzione di fermarlo.


Tuttavia Chu Feng li ignorò completamente. Solo quando finì di costruire il palazzo uscì dalle porte e disse indicando il gruppo: "Branco di rifiuti che si ritiene infallibile, osate entrare?"
                                


                                



