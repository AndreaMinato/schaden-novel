---
weight: 1092
title: Capitolo 1092 – Maestra del Sect
pubDate: 2024-07-07T02:13:16.465Z
tags:
    - mga
---


<em>CAPITOLO SPONSORIZZATO, ringraziamo Dio!
3 capitoli in coda (0 Dio + 3 Federico), 1/3,
-Schadenfreude</em>


Dopo che Chu Feng finì di parlare, i discepoli sudarono freddo.


A questo punto, nonostante fosse passato pochissimo tempo, si erano resi conto che questo giovane della Foresta del Legno Turchese Meridionale era straordinario.


Se loro potevano essere considerati geni, allora questo Chu Feng sarebbe stato più che eccezionale.


Se non altro la forza che aveva mostrato era completamente ineguagliabile per lui.


Quindi, dopo qualche esitazione, sembravano essere giunti ad una conclusione e ad annuire: "Va bene, te lo prometteremo."


"Bene." Chu Feng ritirò la sua aura opprimente e il suo intento omicida gelido. Dopodiché, con un cenno della mano, diverse pillole medicinali volarono e atterrarono nelle mani dei feriti.


Disse: "Guarite le vostre ferite, altrimenti credo che sarebbe difficile per voi spiegare se qualcuno del Sect dell'Ascensione scoprisse le vostre ferite."


Umiliazione. Totale umiliazione. Stava offrendo un contentino dopo che li aveva picchiati!


Tuttavia i discepoli non osarono rispondergli. Tutto ciò che poterono fare fu sopportare questo affronto e mangiare ubbidientemente le pillole medicinali.


Chu Feng rimosse la formazione solo quando le lesioni sparirono.


Dopodiché il giovane scoprì che Sikong Zhaixing doveva ancora tornare. Inoltre nessun altro si era mostrato.


Aspettò altre due ore. Il sole era tramontato e le luci di candela iniziarono ad illuminare il Sect dell'Ascensione. Tuttavia il direttore non era ancora tornato.


Dopo un'altra ora finalmente rivide Sikong Zhaixing. Ma con lui non c'era l'Anziano Zhou, ma due Anziani magri. Erano entrambi Martial King e, a giudicare dai loro abiti, erano solo Anziani ordinari.


Inoltre l'espressione attuale di Sikong Zhaixing era piuttosto scontenta. Evidentemente non era riuscito a trovare l'Anziano Zhou ed era tornato scoraggiato.


"Chu Feng, l'Anziano Zhou aveva una questione di cui occuparsi e gli altri non hanno osato intervenire. Comunque sono disponibili a stabilire delle residenze per noi qui. Rimaniamo qui per la notte e aspettiamo che l'Anziano Zhou finisca i suoi affari prima di tornare e spiegare la situazione a questi ragazzi qui." Sikong Zhaixing forzò un sorriso. Era evidente che il suo umore fosse davvero pessimo.


L'Anziano Zhou era introvabile e così gli altri Anziani. Figuriamoci il capo del Sect.


Arrivati a questo punto, non aveva altra scelta che ammettere che il Sect dell'Ascensione lo stava facendo apposta. Li stava mettendo in difficoltà di proposito. Inoltre aveva dato loro speranza per poi spingerli nell'abisso.


Ora iniziò perfino a sospettare se il Sect dell'Ascensione avrebbe rispettato la promessa dell'antenato di aiutarli anche se Chu Feng fosse riuscito ad ottenere il cimelio.


Tuttavia, anche se era così, sperava ancora di poter entrare nella pagoda.


Non poteva farci niente. Che il Sect dell'Ascensione fosse disposto ad aiutarli o no, sarebbe stata solo una promessa infranta alla peggio.


Aspetto più importante, se Chu Feng fosse riuscito ad ottenere il cimelio, almeno avrebbe rispettato il desiderio di Baili Xuankong. Avrebbe anche dimostrato la potenza della Foresta del Legno Turchese Meridionale. Quindi, anche se il Sect dell'Ascensione stava rendendo deliberatamente le cose difficili per loro, Sikong Zhaixing scelse comunque di sopportare.


"Lord direttore, durante il periodo in cui era via, ho spiegato la nostra situazione a questi fratelli. Hanno già capito ora e hanno accettato di farci entrare nella pagoda." Disse Chu Feng con un sorriso.


"Cosa? Hanno accettato?"


Non solo Sikong Zhaixing, anche gli altri due Anziani ne furono immensamente sorpresi. Dubitarono perfino di aver sentito bene.


Così puntarono lo sguardo verso i novantanove giovani. Volevano confermare le parole di Chu Feng.


"Senior Sikong, eravamo nel torto prima. Vorremmo offrire le nostre scuse, ci perdoni per favore." I discepoli del Sect dell'Ascensione si scambiarono delle occhiate e poi si scusarono insieme.


Nonostante non l'avessero detto direttamente, dal loro comportamento avevano già appoggiato Chu Feng.


I due Anziani rimasero a bocca aperta. Erano increduli, sapevano molto bene che tipo di discepoli erano.


In quanto Anziani ordinari, erano stati spesso maltrattati da questi giovani. Alcuni si credevano così straordinari da non considerarli nemmeno perché erano discendenti di Anziani del dipartimento gestionale.


Eppure ora si stavano scusando con Sikong Zhaixing. Era davvero inconcepibile.


Indipendentemente da cosa potevano pensare gli Anziani, Sikong Zhaixing era immensamente contento. Dopo un'ispezione attenta, aveva notato che le espressioni dei discepoli erano strane, come se fossero riluttanti. Poi si rivolse verso Chu Feng e notò che stava mostrando un'espressione calma. Dopodiché sembrò rendersi conto di qualcosa.


Sicuramente il suo discepolo doveva essere intervenuto e, qualunque cosa fosse, giunsero ad un compromesso con loro.


Nonostante Chu Feng avesse fatto qualcosa di molto pericoloso provocando quei discepoli, Sikong Zhaixing era contento di avere un discepolo come lui.


"Dato che i nostri amici hanno acconsentito, allora Chu Feng entra pure nella pagoda e ottieni il cimelio lasciato per noi dal nostro antenato." Disse Sikong Zhaixing.


"Ai suoi ordini." Chu Feng porse i suoi rispetti al direttore e poi si diresse verso la pagoda.


"Aspetta un momento." Tuttavia proprio in quel momento risuonò una voce.


Era una donna a mezz'aria. Nonostante la sua età fosse sconosciuta, sicuramente doveva essere vissuta per molto tempo. Tuttavia, indipendentemente dalla sua longevità, aveva ancora un bell'aspetto.


Aveva una pelle di giada brillante come la neve. Come una giovane, aveva dei lineamenti raffinati e un fisico splendido. Il suo aspetto era sufficiente per illuminare gli occhi degli osservatori. Era davvero una signora bellissima.


La sua bellezza non si limitava all'aspetto, ma anche al suo temperamento e al suo fascino maturo.


Comunque ciò che scioccò di più tutti fu la sua coltivazione, era insondabile, probabilmente al di sopra di Sikong Zhaixing.


"Porgiamo i nostri rispetti alla maestra del Sect." Dopo aver visto questa donna, tutti si inginocchiarono frettolosamente, sia Anziani che discepoli del Sect.


"Maestra del Sect?" Quando sentirono queste parole, le pupille di Sikong Zhaixing si rimpicciolirono. Mostrò un'espressione inquieta perché aveva sentito che il capo del Sect dell'Ascensione era rimasto scapolo per molti anni, eppure due anni fa aveva sposato all'improvviso una donna.


Pochissimi l'avevano vista prima d'ora, tuttavia si diceva che fosse estremamente potente. Non solo possedeva una forza tirannica, ma una grande autorità e aveva cambiato molte delle regole del Sect.


Aspetto più importante, sotto la guida di questa maestra, il Sect dell'Ascensione aveva fatto grandi progressi, diventando sempre più forte.


Nonostante il Sect fosse esistito da molti anni, due anni fa era alla pari con il monastero Orione. Solo dopo la comparsa di questa signora, il Sect aveva iniziato a superare il monastero Orione.


Quindi, tutti sapevano che la maestra del Sect era una figura molto potente.
                                


                                



