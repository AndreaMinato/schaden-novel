---
weight: 10930
title: Capitolo 1093 – Bai Ruochen
pubDate: 2024-07-07T03:13:16.465Z
tags:
    - mga
---


<em>CAPITOLO SPONSORIZZATO, ringraziamo Federico!
2 capitoli in coda (2 Federico), 1/3,
-Schadenfreude</em>


"Direttore Sikong, so dell'accordo tra il nostro antenato del Sect dell'Ascensione e il vostro antenato della Foresta del Legno Turchese Meridionale."


"Tuttavia è passato molto tempo ormai. Eppure la vostra Foresta del Legno Turchese Meridionale non è ancora riuscita ad ottenere il cimelio della pagoda. Credo che la vostra visita qui non sia altro che uno spreco di tempo."


"Quindi non credo che dovrà venire più. In altre parole, dovendolo dire con cortesia, le suggerisco di rinunciare definitivamente. O, parlando direttamente, le consiglierei di non umiliarsi più." Disse la maestra del Sect. Nonostante il suo sorriso sembrasse gentile, le sue parole erano molto offensive.


Sikong Zhaixing iniziò subito ad accigliarsi e la sua espressione cambiò. Nonostante fosse estremamente arrabbiato, non osò controbattere e poté solo sopportare.


Di fronte a qualcuno dalla forza e dall'influenza maggiore a volte non c'era altra scelta se non sopportare, anche quando la propria dignità veniva calpestata.


"E come è certa che la nostra Foresta del Legno Turchese Meridionale fallirà anche questa volta?" Intervenne Chu Feng. Mentre Chu Feng poteva avere dei timori, lui non ne aveva. Avrebbe difeso la propria dignità.


"Ohoh. Osi parlarmi così, sei proprio ammirevole. Sei il discepolo che dovrà entrare nella pagoda, vero? Sembra che tu sia proprio sicuro delle tue capacità." La maestra del Sect esaminò Chu Feng e non mostrò un'espressione scontenta, solo lievemente sorpresa.


Poi si rivolse verso Sikong Zhaixing e disse: "Direttore Sikong, visto che l'ha portato qui, credo che anche lei sia sicuro delle sue capacità. In tal caso, che ne dice se facciamo un accordo?"


"Che sorta di accordo?" Chiese il vecchio.


"Permetterò al suo discepolo di entrare nella pagoda, ma questa sarà l'ultima volta."


"Se potrà ottenere il cimelio, andrà tutto bene. Sennò vorrei che smetteste di venire nel nostro Sect. Inoltre la nominerò pagoda del Sect dell'Ascensione. Da allora sarebbe nostra. Che ne pensa?" Disse la maestra del Sect con un sorriso raggiante.


"Questo..." L'espressione di Sikong Zhaixing cambiò drasticamente. Un conto sarebbe stato rifiutarli, ma fare una richiesta del genere...


Non stava più dando un semplice rifiuto, non solo li stava ostacolando, voleva prendere la pagoda per sé.


Sikong Zhaixing strinse i pugni così tanto che emisero degli scricchiolii. Si detestava per la sua debolezza, era solo perché era così inerme che veniva maltrattato in questo modo.


Tuttavia, non importava quanto si arrabbiasse, se non avesse osato fare un azzardo non sarebbe cambiato nulla.


"Accetto."


Il suo modo di pensare era molto semplice. Se avesse accettato, avrebbe avuto ancora un'occasione, se avesse invece rifiutato, il Sect dell'Ascensione non avrebbe più avuto rapporti con la Foresta del Legno Turchese Meridionale. Il Sect dell'Ascensione aveva sempre desiderato tenere la pagoda per sé e Sikong Zhaixing non poteva farci nulla. Quindi non aveva avuto altra scelta.


"Molto bene. In tal caso, allora puoi andare." La maestra del Sect sorrise in modo affascinante e fece cenno di avanzare a Chu Feng.


"Woosh." Tuttavia, proprio in quel momento, apparì una luce dorata che sigillò l'entrata della pagoda.


Quando alzò la testa a guardare, il giovane vide una figura che si avvicinava rapidamente in volo. Alla fine atterrò sopra la pagoda.


Era una donna, ma era giovane. Il suo abito bianco fluttuava al vento. I suoi lunghi capelli erano morbidi e neri. Aveva il temperamento di una fata.


Inoltre i lineamenti del suo volto erano straordinari. La sua pelle era traslucida come la giada e morbida come quella di un neonato. I suoi occhi limpidi erano splendidi come un cielo stellato.


Le sue attraenti labbra rosse, il suo viso ovale e il suo fisico impressionante la rendevano una bellezza incredibile.


Aspetto più importante, assomigliava alla maestra del Sect, ma era ancora più splendida.


Più che della sua bellezza, Chu Feng era più sorpreso dalla sua coltivazione: una martial King di terzo livello.


In termini di età sembrava più simile a Zi Ling. In altre parole, era ancora più giovane di Chu Feng.


Doveva essere sicuramente una donna dal talento sbalorditivo, non era una persona ordinaria.


Dopo aver visto questa donna, i novantanove discepoli gridarono all'unisono: "Porgiamo i nostri rispetti alla nostra capo Senior."


"Capo Senior?" Chu Feng e Sikong Zhaixing ne furono sorpresi.


Questa ragazza sembrava molto giovane, pareva non avere nemmeno vent'anni. Come poteva essere la capo Senior di questi discepoli principali? C'era qualcosa che non tornava.


"Ruochen, perché sei qui?" Disse la maestra del Sect.


"Madre, nemmeno io posso raggiungere il picco della pagoda della Foresta del Legno Turchese Meridionale, che requisiti avrebbe lui per entrare?"


"Se lo desidera, può farlo. Tutto ciò che deve fare è sconfiggere me, Bai Ruochen. Altrimenti non sarà degno di entrare." Disse la ragazza.


Chu Feng finalmente si rese conto del perché tutti la chiamavano capo Senior. A quanto pareva era la figlia della maestra del Sect. Dato il suo supporto e la sua forza straordinaria, aveva ottenuto questo titolo.


"Eheh, mia figlia è davvero insensibile. Tuttavia ciò che ha detto è anche ragionevole. Che ne dici amico di confrontarti con mia figlia. Finché potrai batterla, ti permetterò di entrare nella pagoda della Foresta del Legno Turchese Meridionale."


"Inoltre questa pagoda rimarrà per sempre in possesso della tua Foresta del Legno Turchese Meridionale. Anche se non riuscirai ad ottenere il cimelio, la tua Foresta del Legno Turchese Meridionale potrà tornare quando vorrà."


"Tuttavia, se non potrai sconfiggere mia figlia, allora, come già accordato, la pagoda non avrà più nessun rapporto con la vostra organizzazione. cambierò anche il suo nome. Che ne pensate?" Disse la maestra del Sect.


"Per me va bene." Chu Feng non si disturbò a dire parole superflue. Guardò direttamente Bai Ruochen e chiese: "Come desideri gareggiare?"


"Buzz." Bai Ruochen stese un dito e disegnò un cerchio di un metro di diametro di fronte a lei. Dopodiché ondeggiò la mano e tracciò un cerchio di cento metri.
Solo allora disse: "Finché potrai entrare nel cerchio esterno, potrai essere degno di entrare nella pagoda."


"Se potrai costringermi ad uscire dal cerchio esterno, sarai degno di entrare nella pagoda."


"Se potrai costringermi ad uscire dal cerchio interno, sarà considerata una tua vittoria e d'ora in avanti la pagoda rimarrà a voi e il nostro Sect dell'Ascensione non la toccherebbe mai più."


"Senior, le parole di sua figlia sono valide?" Chiese Chu Feng.


"Sì. Tuttavia, amico, nonostante il tuo coraggio sia lodevole, ti consiglio comunque di arrenderti. Con la tua coltivazione sarebbe umiliante lottare con mia figlia." Disse la donna scuotendo la testa.


"Eheh, signora, la ringrazio per la sua premura, ma va bene così." Chu Feng sorrise freddamente. Non si disturbò a trattenersi dopo. Con uno scatto, sfrecciò in avanti. Con uno slancio potentissimo, volò verso il cerchio tracciato da Bai Ruochen.
                                


                                



