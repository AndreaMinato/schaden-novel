---
weight: 11010
title: Capitolo 1101- Sguardo Misterioso
pubDate: 2024-07-07T11:13:16.466Z
tags:
    - mga
---


<em>Capitolo regolare,
0 capitoli in coda, 1/3,
-Schadenfreude</em>


Dopo aver messo da parte i resti, Chu Feng arrivò al nono piano.


La pressione della pagoda divenne davvero intensa, era perfino paragonabile al fondo della Pozza Immortale dell'Antica Era.


Tuttavia non era comunque un problema per Chu Feng. Come poteva influenzarlo?


Continuò ad avanzare verso gli scalini al decimo piano e poi, quando arrivò sulla soglia, vide un'altra formazione Spirit.


Con la sua esperienza, Chu Feng capì che doveva essere un portale straordinario. Nonostante sembrasse ordinario, molto probabilmente c'era una formazione dall'altra parte. Forse era la tappa finale della pagoda, la parte più difficile da attraversare.


"Sembra che sarà più difficile di quanto abbia previsto. Non c'è da meravigliarsi che nessuno sia riuscito a raggiungere la cima dopo tutte queste migliaia di anni."


Chu Feng non aveva altra scelta. Se doveva arrivare in cima, doveva entrare, quindi non esitò ed entrò direttamente nel portale.


"Boom."


Si sentì offuscare la vista e ronzare la testa. Sentiva un rimbombo nella testa e i suoi occhi erano annebbiati.


"Che nausea che dà questa formazione."


Chu Feng capì che la situazione si stava mettendo male. Questa formazione non metteva alla prova solo la resistenza, ma influenzava i sensi.


Stava attaccando tutti e cinque i suoi sensi e non poteva fare altro se non continuare ad avanzare usando la sua determinazione.


Era una tortura così intensa che perfino Chu Feng iniziò a barcollare lievemente.


Poi scoprì che se avesse smesso di muoversi, l'effetto sarebbe diventato tollerabile, ma se avesse iniziato a camminare in avanti si sarebbe intensificato. Tuttavia, se si fosse ritirato, questa influenza sarebbe scomparsa completamente.


Ma Chu Feng non poteva ritirarsi. Dopotutto questa questione non riguardava solo l'onore della Foresta del Legno Turchese Meridionale, ma anche il suo.


Perciò poteva solo continuare a procedere. Anche se la sua determinazione fosse crollata, anche se avesse incontrato un pericolo mortale, non si sarebbe arreso. Inoltre era abbastanza sicuro di sé.


Alla fine, grazie alla sua tenace determinazione, la sensazione di nausea e l'assalto ai suoi sensi scomparirono e si ritrovò di fronte ad un ingresso.


Girandosi, Chu Feng rivide il portale che conduceva al decimo piano. A quanto pareva aveva percorso solo una lunga sala


Su tutte e quattro le mura di questa stanza c'erano delle rune brillanti e dei simboli. Aspetto più importante, Chu Feng sentì la traccia di un'aura familiare, quella di Bai Ruochen.


"Quella ragazza ha mentito. Cosa intende dire con sesto piano, chiaramente ha raggiunto il nono ed è anche arrivata qui."


"Ma perché ha mentito?" Pensò per un momento Chu Feng. Non capiva. Tuttavia sapeva che non aveva superato la prova della lunga sala. Era arrivata solo ad un terzo della strada e si era arresa, mentre Chu Feng aveva attraversato tutta la sala.


Pensando a questo, Chu Feng mostrò un sorriso compiaciuto. In effetti l'ultima prova era estremamente difficile, ma era riuscito a superarla.


In quel momento fece un passo avanti. Attraversò il portale ed entrò nel decimo piano.


In confronto a quello precedente era ancora più stretto e piccolo, ma non era importante.


All'interno c'era un oggetto molto importante.


Era la scultura di un vecchio dalla corporatura grande e robusta, e di bell'aspetto. Dalla sua aura straordinaria si poteva capire subito che doveva essere stato un esperto incredibile.


La statua stava tenendo una spada lunga un metro in mano. Non faceva parte della scultura, ma era una lama vera e propria. Tuttavia, se uno l'avesse esaminata con attenzione avrebbe scoperto che invece era una chiave.


"Una chiave Spirit." Chu Feng la riconobbe subito.


Dopodiché iniziò a guardarsi attorno con attenzione. A parte questa scultura non c'era nient'altro.


Chu Feng immaginò che fosse la statua del fondatore della sua Foresta del Legno Turchese Meridionale, Baili Xuankong.


E la chiave doveva essere il cimelio.


"Junior Chu Feng porge i suoi rispetti al suo antenato." Il giovane si inchinò.


Dopotutto era un discepolo della Foresta del Legno Turchese Meridionale e Baili Xuankong era l'antenato del Sect. Quindi, anche se era solo una scultura, Chu Feng non poteva mancare di rispetto alla statua.


Dopodiché avanzò con l'intenzione di prendere la chiave.


"Buzz."


Tuttavia chi avrebbe pensato che subito dopo averla toccata, un'energia speciale si sarebbe precipitata nella sua mano. Subito dopo l'energia tornò nella chiave.


Questa forza portò indietro con sé l'aura di Chu Feng e si legò spontaneamente a lui.


"Ha riconosciuto il suo padrone in automatico?" Chu Feng ne fu sorpreso. Dato che era un cimelio, questa chiave sarebbe dovuta rimanere nel Sect dell'Ascensione. Perché poteva riconoscere un proprietario?


Tuttavia, dato che Baili Xuankong aveva deciso di farlo, doveva esserci un motivo. Quindi Chu Feng non ci pensò troppo, raccolse la chiave e iniziò a camminare verso l'uscita.


"Questa sensazione?" Tuttavia, quando Chu Feng raggiunse il portale, il suo sguardo brillò. Subito dopo si girò frettolosamente e guardò la scultura.


Aveva avuto la sensazione che qualcuno lo stesse guardando da dietro. Proprio la statua.


Ma la scultura non presentava nessuna anomalia, sembrava immobile. Dubbioso, Chu Feng attivò gli Occhi Celesti per ispezionare la statua, ma non scoprì nulla.


"Che mi sia sbagliato?" Chu Feng era molto sicuro della sua percezione, ma non ebbe altra scelta che andare avanti.


"Lord antenato, mi congederò." Tuttavia, prima di andarsene, porse di nuovo i suoi rispetti alla statua e solo allora si girò per andarsene.


Stavolta non ebbe la sensazione di essere guardato, ma rimase inquieto. Dopotutto era stato un avvenimento strano.


Aveva avuto la sensazione che lo sguardo di prima appartenesse ad un umano.
                                


                                



