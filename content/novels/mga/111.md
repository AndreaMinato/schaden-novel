---
weight: 1110
title: Capitolo 111 - Wan Wenpeng
pubDate: 2024-05-27T05:13:16.348Z
tags:
    - mga
---


Dopo aver stabilito la loro connessione, Chu Feng e Ovetto potevano chiacchierare telepaticamente e gli altri non sarebbero riusciti a sentire la loro conversazione.


Con la guida di Ovetto, non solo il ragazzo capì velocemente il potere della Formazione Spirit, riuscì a creare Formazioni semplici e ad usare le tecniche più elementari. Poteva essere già considerato per metà uno Sciamano.


In quel giorno, Chu Feng arrivò nella Città Viola Dorato. Dopotutto si stava avvicinando il cosiddetto Raduno di Talenti.


La Città Viola Dorato. Era degna di essere definita una città di secondo livello. C'erano ampie strade affollate e gioielli brillanti ovunque nei negozi accanto alle vie. Gli abitanti sembravano piuttosto ricchi e le condizioni prospere degli edifici non erano paragonabili a quelli dell'Antica Città: dopotutto la Città Viola Dorato era di secondo livello ed era protetta dalla Dinastia Jiang. Il divario tra le due era come quello tra il cielo e la terra.


Chu Feng camminava per le strade con l'uniforme dei discepoli principali della Scuola del Drago Azzurro e molti lo guardarono con ammirazione. Dopotutto il ragazzo era ancora giovane e ottenere un risultato del genere era ammirevole.


Tuttavia questo valeva solo per la gente comune. Quando Chu Feng arrivò di fronte alla residenza del Lord della città vide due persone che lo guardavano dall'alto in basso.


"Oh? Guarda, non è un discepolo di quella Scuola di seconda categoria del Drago Azzurro?"


"Divertente. Un discepolo principale che ha solo una coltivazione all'ottavo livello dello Spirit realm. Noi due fratelli siamo al nono livello dello Spirit realm, eppure siamo solo discepoli della corte interna nella Scuola Lingyun."


"Ah, ma è solo una scuola di seconda categoria. Come può essere paragonata alla nostra?
I nostri discepoli principali sono draghi e fenici tra gli uomini e i loro discepoli principali sono inferiori ai nostri allievi della corte interna."


I due giovani erano scesi da una lussuosa carrozza e stavano guardando Chu Feng con disprezzo.


Non erano molto più grandi di Chu Feng e portavano le divise della Scuola Lingyun. Erano anche lì a rappresentare la Città Viola Dorato al Raduno di Talenti.


Il ragazzo ignorò i due e andò dritto verso la residenza del Lord della città, ma quando arrivò al portone, fu fermato da un gruppo di guardie.


"Sono stato invitato da Chen Hui a rappresentare la Città Viola Dorato nel Raduno di Talenti." Disse Chu Feng.


Sentendo queste parole, le guardie si accigliarono lievemente e mostrano espressioni scontente.
Dopotutto dire direttamente il nome del Lord della città era un tabù.


Tuttavia, dopo aver squadrato Chu Feng, non si arrabbiarono e dissero con un tono scortese:"Mostri la sua lettera di invito allora!"


"Lettera di invito?" Chu Feng fu colto alla sprovvista, Chen Hui non gli aveva dato alcuna lettera di invito.


"Una messinscena? Non ha nemmeno la lettera d'invito!" In quel momento i due discepoli che provenivano dalla Scuola Lingyun si avvicinarono. Mentre guardavano sorridendo Chu Feng, entrambi tirarono fuori le loro lettere d'invito e le consegnarono alle guardie.


"Signorini, per favore seguitemi." Rispose con cortesia la guardia dopo aver confermato che i loro documenti erano autentici.


"Ragazzino, non sai che le persone che partecipano al Raduno di Talenti sono l'élite della città Viola Dorato? Figuriamoci con la tua coltivazione, basandosi sulla tua posizione come discepolo della Scuola del Drago Azzurro, non hai i requisiti per partecipare."


"Esatto. Una scuola di secondo livello vuole rappresentare la Città Viola Dorato? Idiozie!" I due discepoli non seguirono la guardia, invece iniziarono a deridere Chu Feng.


"Ehi, ti conviene andartene in fretta. I partecipanti del Raduno di Talenti sono stati scelti personalmente dal Lord della città. Se non hai la lettera d'invito, significa che non hai i requisiti per entrare nella competizione."
Anche le guardie provarono a scacciarlo via pensando che fosse venuto di sua spontanea iniziativa e non su invito del Lord della città.


"Pensate che stia fingendo?" Chiese con calma Chu Feng con tono calmo.


"Questa è la residenza del Lord della città. Farai meglio a non recare disturbo qui, altrimenti ne subirai le conseguenze." La guardia iniziò a parlare con freddezza, lievemente impaziente.


"Umpf. Apri gli occhi e guarda chiaramente." Chu Feng non sprecò altro tempo. Tirò fuori il Distintivo di Comando Viola Dorato e lo lanciò in faccia alla guardia.


*bang*


La guardia stava per reagire con violenza, ma quando vide il Distintivo di Comando Viola Dorato, la sua espressione cambiò drasticamente, quell'oggetto che rappresentava uno status uguale a quello del Lord della città. Solo i collaboratori più stretti del Lord della città ne avrebbero posseduto uno.


In quell'istante la guardia si rese conto di aver fatto un enorme errore. Non importava chi fosse Chu Feng, finché aveva il Distintivo di Comando Viola Dorato, era un'esistenza che non poteva permettersi di offendere.


"Dovrei morire diecimila volte per i miei crimini!"


La guardia si inginocchiò a terra con un tonfo e iniziò a chiedere pietà. Stava tremando ed era evidente che fosse davvero impaurita.


Allo stesso tempo le guardie attorno si inginocchiarono. Vedere il distintivo di comando era come trovarsi di fronte al Lord della città e dovevano inginocchiarsi per mostrare rispetto.


I due discepoli della Scuola Lingyun invece mostrarono espressioni scontente ed erano impalliditi. Non si sarebbero mai immaginati che il discepolo di una scuola di seconda categoria avrebbe avuto il Distintivo di Comando Viola Dorato, perfino loro non lo avevano.


Fortunatamente la loro posizione era particolare dato che erano discepoli della scuola numero uno della Provincia Azzurra, se avessero dovuto inginocchiarsi di fronte a Chu Feng avrebbero davvero perso la faccia.


Il ragazzo non si disturbò a preoccuparsene, sotto la guida delle guardie, entrò nella residenza e arrivò in una grossa sala.


C'erano già cinque giovani ragazzi e ragazze nella stanza. Dal loro aspetto non sembravano avere più di 18 anni e parevano tutti fuori dal comune. Erano discepoli di scuole di primo livello.


Perfino le guardie della Città Viola Dorato non osavano essere irrispettose nei confronti di questi ragazzi perché avevano tutti molto talento e di sicuro in futuro avrebbero avuto dei risultati incredibili. Prima o poi sarebbero diventati le colonne portanti della città, forse anche di più.


Naturalmente erano i rappresentanti della Città Viola Dorato nel nuovo Raduno di Talenti, incluso Chu Feng erano otto persone in totale.


Quando Chu Feng e i due discepoli della Scuola Lingyun entrarono, gli sguardi di tutti si animarono, stavano osservando i due dietro a Chu Feng.


Al ragazzo invece riservarono degli sguardi indifferenti. Dopotutto, dato che erano discepoli di una scuola di primo livello, sottovalutavano gli allievi che provenivano da accademie di secondo grado e non consideravano degni di nota nemmeno i loro discepoli principali.


Chu Feng non prestò loro attenzione. Alla fine avevano solo una coltivazione al nono livello dello Spirit realm. Nonostante avessero una coltivazione superiore alla sua, Chu Feng avrebbe potuto ucciderli facilmente con la stessa facilità con cui avrebbe schiacciato delle formiche.


"Guardate, è Wan Wenpeng!" Proprio in quel momento, diverse persone nella sala si alzarono all'improvviso mentre guardavano stupiti fuori dalla stanza.


Vedendoli, anche Chu Feng diede un'occhiata. Vide un giovane uomo di bell'aspetto che si stava avvicinando lentamente sotto la scorta di un gruppo di guardie.


Anche quella persona era un discepolo di una scuola di primo livello, ma era un discepolo principale.


"Finalmente ce n'è uno decente." Vedendo quella persona, Chu Feng sorrise lievemente perché la coltivazione del giovane era superiore rispetto agli altri. Era nell'Origin realm.





