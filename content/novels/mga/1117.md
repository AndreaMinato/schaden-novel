---
weight: 1117
title: Capitolo 1117 – Irritare Bai Ruochen
pubDate: 2024-07-08T03:13:16.468Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo regolare,
6 capitoli in coda, 0/3
-Buon natale da Schadenfreude</em>


La giovane non rispose direttamente, invece diede un'occhiata attorno e scoprendo che non c'era nessuno vicino a loro disse: "I tuoi occhi sono davvero speciali. Sono ancora più potenti dei miei metodi di indagine. Finché deciderai di cercarla con serietà e non avrai troppa sfortuna, allora la Bandiera del Comandante di quest'anno sarà sicuramente tua."


"Eh..." Chu Feng rimase senza parole. Anche se i suoi Occhi Celesti erano davvero acuti, li aveva allenati al punto che gli altri avrebbero avuto difficoltà ad individuarli. Eppure Bai Ruochen era riuscita a vederli. Era piuttosto sorprendente.


"Andiamo. Non lotterò per la tua Bandiera del Comandante. Comunque, se possibile, dopo vorrei che mi aiutassi a trovare una Bandiera del Generale." Chiese Bai Ruochenb.


"Ehi, vuoi davvero il mio aiuto? È davvero una rara occasione." Chu Feng mostrò un'espressione ancora più sbalordita.


"Sono al tuo stesso punto di partenza. Anche io desidero iniziare in vantaggio. Nonostante quei cento punti non siano così tanto, preferirei ottenerli io invece che concederli a qualcun altro. Perciò sono determinata ad ottenere una Bandiera del Generale. In quanto organizzazioni sottoposte in alleanza, naturalmente dovresti aiutarmi." Bai Ruochen guardò Chu Feng con molta serietà.


"Alleanza? Stai davvero usando una giustificazione del genere?" Chu Feng mostrò un'espressione esasperata. Ebbe la sensazione di essere stato sconfitto da Bai Ruochen. Data la sua espressione seria e le sue parole, non aveva il diritto di rifiutare.


Tuttavia ebbe un'idea. Chu Feng rise malignamente e disse: "Ho due condizioni. Finché potrai accettare una di esse, ti aiuterò."


"Quali condizioni?" Chiese Bai Ruochen.


Chu Feng non le rispose. Invece mostrò un sorriso spudorato e disse con tono molto volgare: "Lasciami baciare le tue piccole labbra."


"Tu... spudorato!" Bai Ruochen arrossì e il suo sguardo si riempì di rabbia. Senza dire un'altra parola, iniziò ad andarsene stizzita.


Chiunque altro a parte Chu Feng avrebbe già ricevuto due schiaffoni dopo parole del genere. Anche se non avesse ucciso quella persona, l'avrebbe resa un invalido. Una donna come Bai Ruochen non poteva sopportare sopratutto questa sorta di molestie.


"Ahah..." Chu Feng iniziò a ridere.


In realtà sapeva che Bai Ruochen avrebbe rifiutato. Dopo aver interagito con lei nei mesi precedenti, Chu Feng aveva scoperto che non solo il temperamento della ragazza era gelido, ma era anche determinata a mantenersi pura. Una richiesta come la sua sicuramente sarebbe stata rifiutata e l'avrebbe fatta arrabbiare.


Tuttavia, nonostante avesse già previsto il risultato, si divertiva a vedere le reazioni di Bai Ruochen. Dopotutto questa era solo una richiesta e non aveva fatto nulla. Eppure l'aveva fatta arrabbiare. Questo significava che Bai Ruochen era davvero una ragazza molto pura.


Perché aveva deciso di farlo però? In realtà era per far sì che Bai Ruochen accettasse la sua seconda richiesta.


Perciò Chu Feng la raggiunse velocemente e disse: "Va bene rifiutare la prima richiesta; c'è comunque la seconda.


"Smamma, non voglio parlare con te." Bai Ruochen era davvero arrabbiata. Il rossore delle sue guance si stava indebolendo, ma mostrava ancora un'espressione infuriata.


"In tal caso, non desideri ottenere una Bandiera del Generale e partire in vantaggio?" Chiese con un sorriso raggiante Chu Feng.


"Non c'è bisogno. Potrò ottenere una Bandiera del Generale anche senza di te. Chissà, forse potrei ottenerne una del Comandante." Disse stringendo i denti per la rabbia la giovane.


"Ehi, come mai sei diventata così sicura all'improvviso? Credi davvero che potrai trovarle? Da ciò che vedo, sembra che i tre discepoli delle altre tre Foreste del Legno Turchese e quel Yuan Qing del monastero Orione non siano facili da affrontare." Disse Chu Feng.


Quando Wang Yang e gli altri avevano guardato con attenzione Chu Feng, era naturale che lui avesse ricambiato. Sapevano dell'identità di Wang Yan e degli altri. In realtà, il motivo per cui Bai Ruochen aveva chiesto l'aiuto di Chu Feng era a causa loro.


Dopotutto, visto che questa foresta era enorme, la forza sarebbe stata solo parte del gioco. Anche la fortuna avrebbe avuto un suo ruolo. Se uno non fosse stato potente e fortunatissimo, forse si sarebbe perso una buona opportunità e avrebbe lasciato le bandiere agli altri.


Tuttavia Bai Ruochen continuò ad ignorare Chu Feng e ad avanzare. Era evidente che fosse davvero arrabbiata. Chu Feng però trovava davvero rara e interessante la sua reazione. Dopotutto, non importava quale fosse l'umore di una bellezza, era ancora una splendida donna.


Quindi Chu Feng non si arrese e mostrò la spudoratezza che avrebbe usato solo con le bellezze. Raggiunse di nuovo Bai Ruochen e disse: "La mia seconda richiesta è molto più semplice. Devi solo dirmi il nome di tua madre."


"Cosa?" Bai Ruochen ne fu sorpresa. Si fermò e guardò Chu Feng con confusione. "Perché lo vuoi sapere?"


"Nessuno sa il nome di tua madre, è un mistero. Così sono diventato anche io curioso."


"Tuttavia, se non puoi davvero dirmelo, allora puoi fingere che non abbia fatto queste due richieste. Ti aiuterei comunque senza porre nessuna condizione, prima stavo scherzando." Disse sorridendo Chu Feng.


"Il nome di mia madre è Bai Suyan. Non dirlo agli altri. Inoltre non dire a nessuno che sono stata io a dirti il suo nome. Anche se mia madre te lo chiedesse, non puoi dirglielo." Disse Bai Ruochen tramite una trasmissione della voce. Dopo aver finito, continuò ad avanzare.


"Anche lei fa di cognome Bai? Che Bai Ruochen abbia ereditato il cognome di sua madre?" Chu Feng divenne pensieroso. Il motivo per cui aveva fatto questa domanda era perché aveva intuito quanto sua madre era straordinaria e voleva sapere di più di lei e di sua figlia.


Tuttavia rifletté solo per un momento prima di raggiungere Bai Ruochen. Con un'espressione molto seria, disse: "C'è qualcosa che devo dirti."


"Cosa?" Chiese frettolosamente Bai Ruochen.


"Il nome di tua madre suona meglio del tuo." Disse con un sorriso malizioso Chu Feng.


"Te hai dei problemi al cervello." Bai Ruochen fissò Chu Feng. Era tornata scontenta. Sapeva di essere stata presa in giro da lui.


"In tal caso, lascia che ti dica un'altra cosa." Disse Chu Feng.


"Non ascolterò." Bai Ruochen aumentò la sua velocità, ma lui la inseguì e disse: "Tuttavia sei più bella di tua madre."


Bai Ruochen diede un'occhiata a Chu Feng; non gli rispose e continuò ad avanzare. Tuttavia la sua espressione migliorò un po'.


Vedendo questo, Chu Feng continuò ad inseguirla. Con un sorriso raggiante: "Davvero, anche quando tua madre era nel fiore dei suoi anni, sicuramente era inferiore alla te di adesso."


"Insensato." Bai Ruochen lanciò un'occhiata di sottecchi a Chu Feng. Ma la sua espressione irritata ormai era scomparsa, il suo sguardo sembrava essere diventato molto più gentile.


Le donne dopotutto, che fossero belle o brutte, desideravano che gli altri le lodassero. Naturalmente bisognava anche considerare chi le elogiava. Alcuni avrebbero solo stufato una donna, mentre altri l'avrebbero riempita di gioia , Chu Feng ovviamente apparteneva alla seconda categoria.


"Buzzzz!!!!!"


Proprio in quel momento, lo spazio attorno iniziò a tremare violentemente. Una potente onda d'urto si stava avvicinando a loro da dietro.


Sia Chu Feng che Bai Ruochen si fermarono e si girarono a guardare. Scoprirono quattro persone che volavano dietro di loro. In un batter d'occhio, quattro persone si fermarono di fronte a loro.


Erano i favoriti della Competizione del Comandante: Wang Yan, Jiang Hao, Huang Juan e Yuan Qing.
                                


                                



