---
weight: 1119
title: Capitolo 1119 – Sopravvaluti le tue capacità
pubDate: 2024-07-08T05:13:16.468Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo sponsorizzato, ringraziamo Schiaffe!
4 capitoli in coda, 0/3
-Buon natale da Schadenfreude</em>


Dopo aver detto questo, Bai Ruochen si girò e continuò ad andare per la sua strada.


Tuttavia, Wang Yan, Yuan Qing e Jiang Hao si sentirono come se un martello di diecimila chili fosse piombato sulle loro teste. In quel momento, rimasero storditi e nelle loro menti riecheggiava una sola parola.


Feccia...


Feccia? Si ritenevano geni eleganti e raffinati, oggetto di ammirazione di molte donne, l'obiettivo a cui puntavano molti uomini. Eppure erano stati denigrati in questo modo.


Se l'azione di prima di Bai Ruochen li aveva scioccati, le parole che aveva appena detto erano inaccettabili.


"Ahahah, feccia, così avete un soprannome del genere." Huang Juan rise divertita, ma lo fece con malizia e sembrò gettare olio sul fuoco.


In effetti, proprio in quel momento, i presuntuosi Wang Yan, Jiang Hao e Yuan Qing si arrabbiarono. Se un'altra donna li avesse chiamati feccia, allora non avrebbero risposto immediatamente e forse avrebbero perfino iniziato ad attaccarla e a stuprarla.


Tuttavia, la donna di fronte a loro era Bai Ruochen. Nonostante le sue parole fossero estremamente negative, solo guardando la sua splendida schiena, i tre si trattennero.


"Chu Feng, allontanati da junior Bai Ruochen." Gridò con rabbia Yuan Qing. Visto che non osava attaccare Bai Ruochen, spostò tutta la sua ira su Chu Feng.


"Eh? Yuan Qing, sei davvero ancora vivo?" Disse all'improvviso Chu Feng dopo essersi girato.


"Cosa?" Queste parole non confusero solo Yuan Qing, ma anche Wang Yan, Jiang Hao, Huang Juan e perfino Bai Ruochen.


Cosa stava suggerendo Chu Feng?


In quel momento solo Chu Feng sapeva il significato dietro le sue parole visto che era la persona che aveva attivato l'Ago Immortale, e non Yuan Qing.


Perché aveva permesso a Yuan Qing di fingere così apertamente di essere stato lui ad attivare l'Ago Immortale?


Era perché temeva che gli elfi lo avrebbero attaccato se non l'avesse fatto. Così aveva permesso a Yuan Qing di continuare a mentire e prendersi questo onore. In breve, voleva che diventasse il suo scudo.


Tuttavia, diversi mesi erano passati, eppure Yuan Qing era ancora vivo e vegeto. Questo significava che gli elfi non avevano intenzione di ucciderlo.


Così Chu Feng era contento di aver visto Yuan Qing, era arrivato il momento di riprendersi ciò che era suo. Così disse: "Se fossi in te, mi godrei la vita finché posso invece che provare a causare guai e correre dietro alle sottane."


"Cosa intendi con questo?" Vedendo che Chu Feng non solo non gli aveva risposto, ma gli aveva detto delle parole così criptiche, Yuan Qing si arrabbiò ancora di più.


"Capirai cosa intendo molto presto." Chu Feng sorrise lievemente e poi si girò. Diede una pacca sulle spalle di Bai Ruochen e poi disse piano, ma con un tono estremamente chiaro: "Sorella Ruochen, andiamo."


Yuan Qing e gli altri cambiarono espressione.


Perfino Bai Ruochen si accigliò, ma non disse nulla. Invece aumentò il passo e usò una tecnica di movimento per allontanarsi rapidamente da tutti.


Dopo che Bai Ruochen se ne andò, Chu Feng si girò e mostrò un sorriso provocatorio e sdegnoso di fronte a Yuan Qing: "Fa tesoro di ciò che è di fronte ai tuoi occhi. I tuoi giorni felici non dureranno per molto tempo." Dopo aver detto questo, Chu Feng inseguì rapidamente Bai Ruochen.


In quel momento, Yuan Qing, Wang Yan e Jiang Hao sembravano sul punto di scoppiare per la rabbia.


La dea dei loro cuori, Bai Ruochen, li aveva chiamati feccia e non erano disposti nemmeno a parlare con loro.


Eppure quel rifiuto della Foresta del Legno Turchese Meridionale non solo aveva chiamato sorella, aveva anche osato toccare Bai Ruochen con le sue sporche mani.


Aspetto più importante, Bai Ruochen non aveva davvero mostrato un'espressione ostile nei confronti di Chu Feng. Sembrava che li avesse accettati. Che Bai Ruochen stesse insieme con quel rifiuto di Chu Feng?


I tre non osarono pensare alle conseguenze. Uno per uno, strinsero i pugni. Ebbero l'impulso di fare a pezzi e spellare Chu Feng.


"Questo tipo merita proprio di morire." Dissero simultaneamente i tre per la furia.


"Cosa, siete gelosi?" Huang Juan rise e gettò altro olio sul fuoco.


"Gelosi? Come può essere degno della nostra gelosia?" Yuan Qing, Wang Yan e Jiang Hao mostrarono espressioni ancora più arrabbiate.


"Ohohoh, perché state mostrando ostilità nei miei confronti? Non sono stata io a chiamarvi feccia. Se ne avete le capacità, allora andate a trovare Bai Ruochen." La donna poi diede loro un'occhiataccia e iniziò a volare via.


Tuttavia, prima di andarsene, disse: "Tuttavia, credo che Chu Feng è proprio straordinario. Solo in base a quanto è impavido e non vi considera, dev'essere un tipo capace."


"Vi consiglio di non andare a provocarlo, perché la cosa più spaventosa che potete fare è provocare qualcuno che non conoscete." Dopo aver detto questo, se ne andò.


Tuttavia il consiglio di Huang Juan non fu considerato da Yuan Qing, Wang Yan e Jiang Hao; i tre non credevano che Chu Feng fosse potente, anzi lo ritenevano un rifiuto inutile.


"Fratello Yuan Qing, abbiamo innumerevoli opportunità per occuparci di Chu Feng dopo che entreremo nella montagna del Legno Turchese. Ora ciò che dobbiamo fare è usare il tempo che abbiamo a disposizione per cercare le bandiere. Visto che non sappiamo dove sono nascoste, è meglio che operiamo separatamente. Ora mi congederò." Wang Yan salutò cortesemente gli altri e poi se ne andò.


"Fratello Yuan Qing, buona fortuna." Subito dopo anche Jiang Hao volò via.


In quel momento rimase solo Yuan Qing. La rabbia nel suo sguardo non si era attenuata minimamente. I suoi occhi erano fissi nella direzione in cui Chu Feng e Bai Ruochen se n'erano andati. Subito dopo iniziò a seguirli.


Chu Feng e Bai Ruochen stavano volando l'uno accanto all'altro. Visto che i due dovevano ispezionare praticamente ogni pietra sul loro cammino, non stavano volando molto velocemente.


"Sembra che un ingrato ci stia seguendo." All'improvviso Bai Ruochen si accigliò lievemente e mostrò un'espressione scontenta.


"Vai avanti. Procedi nelle profondità della foresta. Prendi questo con te, ti ritroverò dopo." Chu Feng consegnò a Bai Ruochen un talismano di carta su cui c'erano dei simboli. Era un talismano rintracciante. Così Chu Feng sarebbe riuscito a ritrovarla.


"Non esagerare. È meglio andarci piano. Dopotutto siamo nel territorio della montagna del Legno Turchese." Bai Ruochen sembrò capire le sue intenzioni. Prese il talismano e continuò ad avanzare. Presto scomparì nella distante foresta di pietra.


Chu Feng si girò. Mentre percepiva l'aura del suo inseguitore, mostrò uno strano sorriso: "Sopravvaluti le tue abilità e te le cerchi."
                                


                                



