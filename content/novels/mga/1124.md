---
weight: 11240
title: Capitolo 1124 – Reazione anormale
pubDate: 2024-07-08T10:13:16.468Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo sponsorizzato, ringraziamo Zangetsus!
da editare
74 capitoli in coda, 0/3
-Buon natale da Schadenfreude</em>


"Lascerò che ti senta tutto compiaciuto per altri due giorni." Vedendo il raggio di luce che saliva al cielo, il sorriso di Chu Feng si allargò. Il suo piano in realtà era molto semplice; aveva intenzione di dargli temporaneamente il credito di aver ottenuto una Bandiera del Comandante.


Una volta che tutti avessero pensato che fosse stato Yuan Qing ad ottenere la Bandiera del Comandante, sicuramente lo avrebbero lusingato ancora di più. Allora l'orgoglio di Yuan Qing sarebbe aumentato a dismisura. E, data la sua pessima natura, sicuramente avrebbe cercato di cogliere questa opportunità per "occuparsi" di Chu Feng e forse perfino di provocare qualcuno facendolo.


Tuttavia, una volta arrivata questa occasione, Chu Feng lo avrebbe privato di ogni gloria. Allora, che sorta di espressione avrebbe fatto? Se tutto fosse andato secondo i piani, allora avrebbe fatto proprio una faccia miserabile.


Come si suol dire, più si vola in alto, peggiore sarà la caduta. Chu Feng voleva che Yuan Qing cadesse così pesantemente che sarebbe stato tragico da guardare.


Spazzatura come Yuan Qing, non solo aveva finto di essere stato lui ad attivare l'Ago Immortale, aveva anche osato comportarsi in modo così spudorato. Inoltre aveva anche provocato Chu Feng, la persona che aveva davvero attivato l'Ago Immortale. Non sarebbe stato da lui se non si fosse vendicato con crudeltà.


"Woosh." Tuttavia, Chu Feng strinse gli occhi all'improvviso e cambiò espressione. Si girò frettolosamente e gridò: "Chi va là?"


Tuttavia, quando Chu Feng si girò allarmato per sondare l'area attorno, scoprì che, a parte qualche altra enorme pietra, non c'era nient'altro attorno. Così iniziò ad accigliarsi.


Prima aveva percepito chiaramente qualcuno che lo stava guardando da dietro. Eppure non era riuscito a vederlo, né a percepirne l'aura.


"Cosa sta succedendo? Che mi sia sbagliato?" Chu Feng rifletté. Era abbastanza sicuro della sua percezione e raramente si sbagliava.


Quindi c'erano solo due possibilità. Che si fosse davvero sbagliato o che l'individuo che l'aveva osservato dall'ombra possedesse una coltivazione davvero spaventosa.


Pensando alla seconda possibilità, Chu Feng porse i suoi rispetti e chiese con tono rispettoso: "Potrei sapere chi è lei e potrebbe mostrarsi?"


Dopotutto questa era la montagna del Legno Turchese, un posto con un Martial Emperor. Era ragionevole che ci potessero essere persone capaci di sfuggire alla sua percezione. Tuttavia, se si fosse rivelato, quell'individuo sarebbe dovuto essere un Anziano della montagna del Legno Turchese e quindi qualcuno che Chu Feng avrebbe dovuto trattare con rispetto.


Tuttavia, la sola risposta che ricevette fu il fischio del vento e la luce abbagliante della Bandiera del Comandante.


Questa sorta di situazione gli fece provare frustrazione. Non aveva altra scelta se non andarsene velocemente.


Dopo che Chu Feng se ne era andato, molti furono attirati lì dalla luce abbagliante dell'enorme pietra. Alla fine, arrivarono di fronte all'enorme roccia brillante e iniziarono a circondarla.


Il bagliore della Bandiera del Comandante durò molto tempo rispetto alle altre. Anche dopo che si era radunata una grande folla, continuò a brillare.


"Cielo, qualcuno è davvero riuscito a trovare la Bandiera del Comandante? Non mi sarei mai immaginato che sarebbe stato un posto così desolato. È diverso dagli anni precedenti."


"Giusto. La Bandiera del Comandante non è nelle profondità della foresta ogni anno? Perché è stata posta in una regione così remota stavolta?"


"Io sono più interessato nel sapere chi ha ottenuto la Bandiera del Comandante."


In quel momento sempre più persone si radunarono in questo posto. Dalle diverse persone all'inizio, ora ce n'erano molte centinaia. Erano arrivati anche Wang Yan, Jiang Hao, Huang Juan e Bai Ruochen.


Dopo aver scoperto le tre Bandiere del Generale, geni come loro potevano solo essere interessati dalla Bandiera del Comandante. E ora che era apparsa, volevano tutti sapere chi era stato ad ottenerla.


In quel momento, mentre la folla stava discutendo, Yuan Qing si svegliò nascosto nel raggio di luce. Nonostante si fosse svegliato, non poteva muoversi, né parlare.


Questo gli permise di sentire chiaramente le discussioni della folla fuori. Sapeva già che aveva ottenuto la Bandiera del Comandante senza accorgersene.


Tuttavia non osava crederci, né era certo che fosse vero. Dopotutto prima era andato ad inseguire Chu Feng e in seguito era stato malmenato da un uomo misterioso.


Così come poteva essersi addormentato qui senza la minima ferita? Inoltre aveva anche ottenuto la Bandiera del Comandante? In tal caso, dov'era? Non c'era traccia della bandiera accanto a lui.


Prima aveva sognato o stava sognando ora? Tutto questo rese Yuan Qing molto confuso.


"Buzz." Proprio in quel momento, il raggio di luce iniziò a scomparire. Mentre lo faceva, Yuan Qing riuscì a muoversi.


Si alzò frettolosamente e si rassettò gli abiti. Anche se fosse stato un sogno, era determinato a godersi questa gloria.


Quindi, mentre il raggio scomparì sotto gli sguardi della folla attorno, videro apparire lentamente una persona.


Tutti lo riconobbero immediatamente, era la persona che aveva attivato l'Ago Immortale dell'Antica Era, Yuan Qing.


"Yuan Qing, è proprio lui. È stato lui ad ottenere la Bandiera del Comandante."


"Cielo, è davvero Yuan Qing! È riuscito a trovare la Bandiera del Comandante in un posto così lontano, non è fin troppo sorprendente?" La folla si agitò, sussultando per la sorpresa. Sembrava che avessero previsto tutto questo e che era inevitabile che Yuan Qing ottenesse la Bandiera del Comandante.


Tuttavia, al contrario della folla, Wang Yan e Jiang Hao mostrarono espressioni deluse e scontente.


Dopotutto i due non avevano trattato Yuan Qing come un vero amico. Avevano sperato dal più profondo del cuore di ottenere la Bandiera del Comandante, eppure avevano perso questa opportunità.


"Come può essere lui?" Bai Ruochen era accigliata. Era diversa da Wang Yan e Jiang Hao; non lo riteneva possibile.


"Fratello Yuan Qing, congratulazioni per aver ottenuto la Bandiera del Comandante." Wang Yan, Jiang Hao, Huang Juan e gli altri andarono a complimentarsi con Yuan Qing.


Yuan Qing sussultò quando li sentì. Pensò: "Sembra così reale, che non sia un sogno? ma poi, come mi sono addormentato e come sono capitato qui? Inoltre dov'è la Bandiera del Comandante?"


Yuan Qing era davvero confuso. Anche se non capiva cos'era successo, mostrò comunque un'espressione contenta e ricambiò i saluti con cortesia. Aveva accettato di aver ottenuto la Bandiera del Comandante.


Per lui era importante sopratutto la gloria di averlo fatto, e così non avrebbe smentito di sicuro la folla.


"Fratello Yuan Qing, dov'è la Bandiera del Comandante? Che ne dici di tirarla fuori così da ampliare i nostri orizzonti?"


"Esatto. Abbiamo solo sentito parlare della Bandiera del Comandante e non l'abbiamo mai vista prima." Dissero Wang Yan, Jiang Hao e Huang Juan con espressioni piene di aspettativa mentre fissavano il buco sotto i piedi di Yuan Qing dove prima era seppellita la bandiera.


"L'ho già riposta via. In realtà non è niente di straordinario." Yuan Qing fece un cenno noncurante mentre sorrideva; aveva rifiutato con tatto le richieste.


Di fronte ad una reazione così ragionevole e naturale, tutti gli altri diventarono un po' delusi, ma non notarono nulla di strano.


Tuttavia gli occhi di Bai Ruochen stavano brillando. Pensava: "C'è qualcosa di strano nella sua reazione."
                                


                                



