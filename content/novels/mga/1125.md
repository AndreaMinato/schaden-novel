---
weight: 11250
title: Capitolo 1125 – Corteggiare Bai Ruochen?
pubDate: 2024-07-08T11:13:16.468Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo sponsorizzato, ringraziamo Zangetsus!
da editare
73 capitoli in coda, 0/3
-Buon natale da Schadenfreude</em>


Le capacità di osservazione di Bai Ruochen erano davvero acute. Visto che era già sospettosa, aveva esaminato con attenzione l'espressione di Yuan Qing per tutto il tempo.


Anche se Yuan Qing aveva finto molto bene, Bai Ruochen aveva notato delle reazioni anormali, sembrava che Yuan Qing stesse cercando di nascondere la verità.


"Sorella Ruochen, congratulazioni per aver ottenuto la Bandiera del Comandante." Tuttavia in quel momento una voce risuonò all'improvviso nelle orecchie della giovane. Sentendola, Bai Ruochen mostrò un'espressione piacevolmente sorpresa. Questo perché era la voce di Chu Feng.


Girandosi, come previsto, Bai Ruochen vide Chu Feng fuori dalla vasta folla.


Con un movimento delicato, Bai Ruochen volò come una fata e arrivò accanto a Chu Feng. I suoi splendidi occhi si rivolsero verso di lui e chiese con un'espressione perplessa e un tono curioso: "Cosa sta succedendo esattamente qui. Ci sei tu dietro, vero?"


Chu Feng sorrise divertito: "Eheh, non posso proprio nasconderti nulla. Seguimi e ti mostrò una cosa." Dopodiché usò una tecnica marziale di movimento per allontanarsi. Bai Ruochen lo seguì frettolosamente.


Visto che gli sguardi della folla erano concentrati tutti su Yuan Qing, nessuno aveva notato i loro movimenti.


Chu Feng e Bai Ruochen si allontanarono dalla folla e arrivarono in un posto remoto. Il giovane creò una formazione di occultamento e poi tirò fuori qualcosa dal suo Sacchetto Cosmo.


"Buzz." Un grande stendardo lucente con su scritta la parola comandante apparì nella sua mano.


La bandiera sembrava davvero maestosa. Era diverse volte più alta di Chu Feng, ma pareva essere perfettamente adatta a lui, come se fosse stata creata apposta per il giovane.


"Questa è... la Bandiera del Comandante?!" Anche se aveva già capito che Chu Feng doveva essere dietro a questa trama, Bai Ruochen non riuscì a contenere lo stupore dopo aver visto la bandiera. I suoi splendidi occhi brillavano come un cielo stellato.


La Bandiera del Comandante era l'obiettivo finale della gara. Anche se aveva già previsto che Chu Feng sarebbe riuscito ad ottenere la bandiera, era comunque scioccata.


"Cosa sta succedendo esattamente? Hai dato deliberatamente a Yuan Qing l'onore di aver ottenuto la Bandiera del Comandante?"


Bai Ruochen chiese con un tono tagliente: "Se le mie ipotesi sono corrette, non hai solo dato una lezione a Yuan Qing. La sacca che stavi portando in giro prima conteneva Yuan Qi, vero?"


"Sei davvero intelligente. Tutte le tue ipotesi sono corrette." Chu Feng alzò le spalle e annuì.


"In tal caso, perché l'hai fatto? Quali sono le tue intenzioni? Visto che molte persone puntano a questa gloria, naturalmente significa che grazie ad essa si può ricevere una quantità considerevole di benefici. Come puoi rinunciare con noncuranza a questa gloria? Inoltre l'hai data a qualcuno che odi." Bai Ruochen era confusa. Si stava perfino lamentando un po'. Visto che aveva una pessima impressione di Yuan Qing, non voleva che ottenesse un riconoscimento del genere.


"Ce l'ho io la Bandiera del Comandante. Tutti i benefici che l'accompagnano sono alla mia portata. Come potrei darli tutti a qualcun altro?"


"Tuttavia, dato che l'hai chiesto, posso dirtelo visto che mi fido di te." Chu Feng guardò Bai Ruochen e disse con un sorriso raggiante: "In realtà io e Yuan Qing siamo ostili da molto tempo. Sia io che lui cercheremo di sistemare i conti nella montagna del Legno Turchese."


"Oggi sto solo aggiungendo qualche interesse quando sistemerò i conti con lui dopo."


"Interessi?" Le palpebre di Bai Ruochen tremolarono, evidentemente era ancora confusa e non capiva le intenzioni di Chu Feng.


"Desidero ucciderlo. In realtà è molto semplice, ma non voglio che muoia senza provare dolore. Per dirla in termini più semplici, ho intenzione di rovinare completamente la sua reputazione e far sì che il mondo intero lo disprezzi, facendo rivoltare contro di lui perfino le persone che gli sono molto strette. Tutto questo è per fargli provare una sofferenza spaventosa." Chu Feng disse con noncuranza queste parole, ma un lampo feroce brillò nei suoi occhi.


Alla fine Bai Ruochen capì. Tuttavia mostrò un'espressione piena di emozioni contrastanti. Chiese: "Quanto è grave l'ostilità tra di voi per usare una trama del genere per spingerlo in un abisso senza fondo?"


"Sorella Ruochen, ci stai pensando troppo. Solo perché sto usando questi piani non significa che ci sia un'enorme ostilità tra di noi. Non la lascio passare liscia ai miei nemici, ecco tutto. Questo è soltanto il modo in cui gestisco le cose; non dipende dalla profondità dell'odio che provo."


"Avanti, andiamo. Abbiamo già ottenuto ciò per cui siamo venuti. Non c'è bisogno di rimanere qui. Torniamo e porgiamo i nostri rispetti ai senior." Chu Feng recuperò la Bandiera del Comandante e rimosse la formazione d'occultamento. Poi iniziò a volare nella direzione da cui erano partiti; aveva intenzione di lasciare questa foresta.


Mentre lo stava guardando allontanarsi, Bai Ruochen iniziò ad accigliarsi. Mostrò un'espressione solenne e le sue palpebre stavano tremolando. Solo dopo molto tempo sospirò e disse: "Fortunatamente me lo sono fatto amico. Altrimenti..."


La sua espressione piena di emozioni contrastanti era giustificata. Stava nascondendo la paura che provava.


Tuttavia non era troppo allarmata perché sapeva che Chu Feng era una persona che distingueva bene tra amici e nemici. Mentre si stava rallegrando di non essere sua nemica, era ancora più contenta di essere sua amica.


In breve, ora provava un nuovo livello di rispetto nei confronti di Chu Feng. Questo giovane aveva solo due anni più di lei e aveva fatto provare inferiorità a lei, un individuo davvero orgoglioso.


Si poteva dire che Chu Feng fosse la persona più sbalorditiva tra tutti i coetanei che aveva incontrato finora.


Dopodiché Bai Ruochen lo raggiunse e i due lasciarono insieme la foresta.


Nel momento in cui uscirono dalla foresta, furono accolti da applausi e acclamazioni. Non solo dal Sect dell'Ascensione, ma anche dagli altri. Perfino gli Anziani della montagna del Legno Turchese stavano applaudendo.


Questa era una sorta di riconoscimento. In quanto la prima ad aver ottenuto una Bandiera del Generale, Bai Ruochen, un talento prima sconosciuto, aveva ottenuto l'ammirazione della folla.


Molti pensarono che Bai Ruochen avrebbe potuto competere con Wang Yan, Jiang Hao, Huang Juan e perfino Yuan Qing. Visto che c'era un talento come lei, il Sect dell'Ascensione non sarebbe stato più il minore tra le cinque organizzazioni sottoposte di primo livello.


Bai Ruochen fu circondata dagli Anziani e dai discepoli del Sect dell'Ascensione come se fosse un capo riverito.


Chu Feng invece fu ignorato completamente. Era da solo e aveva anche un aspetto un po' miserabile. Solo Sikong Zhaixing accolse il suo ritorno.


"Chu Feng, presto entrerai nella montagna del Legno Turchese. Ho già avvisato gli Anziani della tua presenza; faranno di tutto per proteggerti."


"Tuttavia devo ancora dire questo. È meglio che tu ti trattenga. Non mostrare troppo le tue capacità. Dopotutto le persone su cui potrai contare non sono gli Anziani della nostra Foresta del Legno Turchese Meridionale, ma quelli del Sect dell'Ascensione. E nemmeno loro sono certi di poterti proteggere, non posso nemmeno garantire che faranno di tutto per proteggerti."


Sikong Zhaixing gettò un'occhiata verso Bai Ruochen e poi disse con una trasmissione del suono: "Quindi devi continuare a rimanere in buoni termini con Bai Ruochen. Quella ragazza è davvero incredibile. Non solo è l'amata figlia del capo del Sect dell'Ascensione, è anche la loro speranza."


"Se mantieni un rapporto armonioso con lei, il Sect dell'Ascensione sicuramente si impegnerà a proteggerti,. Questo rafforzerebbe anche l'alleanza." 


"Eheh, Senior Sikong, non mi starà chiedendo di corteggiare Bai Ruochen, vero?" Chu Feng mostrò un sorriso lascivo.
                                


                                



