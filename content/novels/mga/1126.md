---
weight: 1126
title: Capitolo 1126 – Divisione
pubDate: 2024-07-08T12:13:16.469Z
tags:
    - mga
---


<strong><em>*Ding ding* Inizia l'OFFERTA DI NATALE! Fino al 3 di gennaio, uscirà un capitolo in più ogni 2 euro!</em>
<p style="text-align: center;">-----</p>
<em>Capitolo sponsorizzato, ringraziamo Zangetsus!
da editare
72 capitoli in coda, 0/3
-Buon natale da Schadenfreude</em>


"Ragazzo, se ne sei davvero capace, naturalmente desidero che tu lo faccia. Dopotutto una ragazza sbalorditiva come Bai Ruochen è molto rara; è anche molto adatta a te."


Mentre diceva queste parola, Sikong Zhaixing mostrò un'espressione entusiasta mentre si ricordava della battuta che aveva fatto la madre di Bai Ruochen in passato. Se possibile, desiderava davvero che si avverassero.


"Bai Ruochen è davvero un'ottima ragazza. Nonostante la sua personalità sia un po' fredda, sento che la sua natura è buona; è il tipo freddo all'esterno e caloroso all'interno."


"Tuttavia non si può costringere una persona ad amare. So che non prova dei sentimenti del genere nei miei confronti. Io stesso penso a lei solo come una sorella minore. Al massimo potremmo essere amici al momento."


"Mantenere un rapporto armonioso con lei sicuramente non sarà un problema, ma se vuole che la sposi, si può dire che dipenda solo dal fato." Chu Feng scosse la testa. Mentre parlava, ripensò alle ragazze che lo stavano aspettando nella Regione del Mare Orientale.


Zi Ling, Su Rou e Su Mei, erano le donne che lo avevano fatto innamorare davvero.


Questa sorta di sensazione, di preoccupazione l'uno nei confronti dell'altra, era qualcosa che Chu Feng non aveva mai percepito da parte di nessun altro finora.


Tuttavia era uno spirito libero ed era accomodante. Non avrebbe nascosto deliberatamente le sue emozioni. Se una donna fosse stata capace di scuotere il suo cuore, sicuramente non sarebbe rimasto con le mani in mano. Se avesse davvero amato una persona, sarebbe andato a corteggiarla. Ma non si sarebbe mosso altrimenti.


Per quanto riguardava Bai Ruochen, non lo aveva fatto nemmeno infatuare.


Anche se era splendida come un fiore di loto in un campo di ghiaccio, una fata in questa terra, non poteva ancora tentare Chu Feng.


Dopotutto, in termini di bellezza, nessuna delle tre della Regione del Mare Orientale era inferiore a lei. Specialmente Zi Ling, che era ancora più bella; spaventosamente bella. Finora Chu Feng non aveva mai visto qualcuno che potesse rivaleggiare con lei.


Naturalmente la regina non faceva eccezione. In termini di bellezza, Ovetto era la perfezione. Però lei non era umana e non poteva essere paragonata a Zi Ling.


Se uno però avesse comunque fatto un confronto, perfino Zi Ling sarebbe stata inferiore alla maestà di Ovetto. Zi Ling poteva essere considerata una fata pura e attraente, ma la regina era gentile, affascinante, aveva un'aura sacra ed era estremamente affascinante; era una vera e propria dea.


Proprio in quel momento diverse persone volarono fuori dalla foresta di pietra gridando: "La Bandiera del Comandante è stata ottenuta da Yuan Qing! Ha ottenuto la Bandiera del Comandante!!!"


"È stato davvero Yuan Qing?"


La folla si agitò di nuovo. Tutti i presenti mostrarono espressioni contrastanti.


La gente del monastero Orione non riuscì a contenere la felicità. I membri delle tre Foreste del Legno Turchese rivelarono espressioni deluse. Gli altri invece furono solo scioccati dalla notizia.


"È davvero Yuan Qing?" Sikong Zhaixing mostrò un'espressione delusa e sospettosa.


Nonostante pensasse che fosse irrealistico, aveva sperato che fosse Chu Feng a farlo. Questo naturalmente lo aveva deluso.


"Senior Sikong, guardi." Notando la sua reazione, Chu Feng spostò la mano di Sikong Zhaixing nel suo Sacchetto Cosmo e rimosse deliberatamente il sigillo al suo interno per permettergli di vedere cosa conteneva.


"Questa è?"


"Cielo, questa, questa..."


Sikong Zhaixing era rimasto confuso dalle azioni di Chu Feng, ma ora che aveva percepito lo stendardo nel Sacchetto Cosmo, non riusciva a contenere le sue emozioni.


"È grandioso, davvero grandioso. Ahah, è davvero grandioso. Ahahah..."


In quel momento il vecchio vissuto per diversi secoli stava saltellando dalla gioia; aveva perso completamente la compostezza di un esperto. Se la folla non fosse stata distratta dal ritorno di Bai Ruochen e dalle notizie riguardo a Yuan Qing, sicuramente avrebbe pensato che Sikong Zhaixing fosse impazzito.


"Chu Feng, c'è di nuovo dietro il tuo zampino?" Sikong Zhaixing dopotutto era il capo di una scuola. Non solo aveva molta esperienza, ma era molto astuto.


Quando si ricordava di come Yuan Qing si era preso il credito di aver attivato l'Ago Immortale dell'Antica Era e poi pensò a ciò che era successo oggi, pensò che Yuan Qing fosse stato di nuovo ingannato.


"Senior Sikong, presto gli farò perdere tutto. Allora, il Monastero Orione non se la caverà molto bene. La regione meridionale del dominio del Legno Turchese prima o poi sarà controllata dalla nostra Foresta del Legno Turchese Meridionale." Disse con grande sicurezza Chu Feng.


Sentendo queste parole, perfino qualcuno come Sikong Zhaixing rimase sbalordito. Questo perché aveva visto che Chu Feng aveva mostrato il portamento di un sovrano.


Anche se sapeva che sarebbe stato impossibile per la Foresta del Legno Turchese Meridionale battere il monastero Orione, per qualche strano motivo Sikong Zhaixing ebbe la sensazione che sarebbe successo prima o poi.


"Senior Sikong."


"Chu Feng." All'improvviso risuonò una voce piacevole. A quanto pare Bai Ruochen si stava avvicinando. Accanto a lei c'erano i discepoli, gli Anziani e il capo del Sect dell'Ascensione.


"Yuan Qing del Monastero Orione è davvero ragguardevole. Sembra che il monastero Orione coglierà questa opportunità per vantarsi di nuovo." Mentre si avvicinavano, gli Anziani del Sect dell'Ascensione stavano discutendo dell'esito della gara.


Dopotutto erano nemici del monastero Orione e non desideravano che diventasse troppo potente. Per loro non era una buona notizia che Yuan Qing avesse ottenuto la Bandiera del Comandante.


"Data la condotta del monastero, sicuramente perderanno il controllo dalla gioia. Tuttavia più lo faranno, più si avvicineranno alla loro fine." Disse con un sorriso Sikong Zhaixing.


"Eh..." La folla del Sect dell'Ascensione sussultò; non capiva il significato di queste parole. Solo Bai Ruochen annuì.


"Chu Feng, dopo che entrerai nella montagna del Legno Turchese, unisciti alla Divisione dell'Ascensione insieme a me." Disse Bai Ruochen dopo essersi avvicinata.


"Divisione dell'Ascensione? Cos'è?" Chiese confuso Chu Feng.


"I discepoli principali possono fondare delle organizzazioni, che però faranno comunque parte della montagna del Legno Turchese. La Divisione dell'Ascensione è un'organizzazione nella regione centrale del Sect." Spiegò Sikong Zhaixing.


Gli Anziani del Sect dell'Ascensione dissero ripensando al passato: "Divisione dell'Ascensione, mi rende davvero nostalgico sentire questo nome. Allora, quando mi allenavo nella montagna del Legno Turchese, anche io ne facevo parte."


"È vero. Ma ho sentito che è molto diversa rispetto ad allora. Sotto la guida di quel ragazzo, Long Chenyi, la Divisione dell'Ascensione è diventata una delle dieci migliori frazioni della regione principale."


Erano stati tutti discepoli principali della montagna del Legno Turchese in passato. Allora avevano fatto parte della Divisione dell'Ascensione. Nonostante ora fossero Anziani di più di cent'anni, quel nome gli faceva ricordare la loro gioventù.


Mentre lo facevano, mostrarono espressioni orgogliose. Era evidente che, nonostante la Divisione del Sect non fosse sotto il loro controllo, fossero onorati della sua presenza.
                                


                                



