---
weight: 11340
title: Capitolo 1134 – Picchiati da qualcuno
pubDate: 2024-07-08T20:13:16.469Z
tags:
    - mga
---


<em>Capitolo sponsorizzato, ringraziamo Zangetsus!
da editare
67 capitoli in coda, 0/3
-Schadenfreude</em>


"Anziana Xie, non mi sono lasciato influenzare dalle emozioni, non voglio davvero unirmi alla Divisione dell'Ascensione." Rispose Chu Feng con un sorriso forzato.


"Vabbè. In tal caso, seguimi allora. Il maestro del Sect mi ha detto di comunicarti un po' di informazioni."


L'Anziana Xie era una persona esperta. Aveva già capito le intenzioni di Chu Feng. Decise di non forzare Chu Feng e di portarlo via con sé.


Sorprendentemente, Long Chenfu chiese: "Chu Feng, non vuoi davvero unirti alla Divisione dell'Ascensione?"


"Quante volte vuoi che mi ripeta?" Chu Feng mostrò un'espressione irritata.


"Ah, vabbè. La nostra Divisione dell'Ascensione non ti voleva fin dall'inizio. Il motivo per cui sto cercando di farti rimanere è per far sì che junior Ruochen si unisca a noi." Disse Long Chenfu.


"Lo sapevo fin dall'inizio, non c'è bisogno che tu ti ripeta." Chu Feng sogghignò, non era minimamente arrabbiato.


"No, ti sto solo dicendo che rimpiangerai la tua decisione. Sicuramente ci hai perso." Disse Long Chenfu.


"Ti sbagli, è una vostra perdita." Rispose Chu Feng.


"Cosa? Una nostra perdita?" Long Chenfu all'inizio ne fu sorpreso, ma poi scoppiò a ridere: "Ahahahah, sono davvero le parole più ridicole che abbia mai sentito."


"Ahahahah... sei davvero arrogante e presuntuoso, davvero stupido e ignorante!!!" Anche la folla sotto rise con derisione. Sembrava che avessero sentito la battuta più divertente in assoluto.


"Ah..." Chu Feng si limitò a sorridere e decise Zanna di Drago ignorarli. Si girò verso la donna e disse: "Possiamo andare ora, Anziana Xie?"


"Mn, andiamo." L'Anziana Xie annuì. Tuttavia, prima di andarsene gettò un'occhiata verso Long Chenfu e gli altri. Solo allora sospirò e scosse la testa con esasperazione e delusione.


Dopodiché portò Chu Feng in un posto tranquillo e disabitato. Solo allora si fermò.


"Anziana Xie, la ringrazio molto per il suo aiuto prima." Chu Feng porse i suoi rispetti con gratitudine.


Anche se sarebbe stato capace di gestire la situazione, la comparsa dell'Anziana Xie e il suo gesto lo aveva colpito molto. Questo perché alla fine l'Anziana Xie apparteneva alla stessa famiglia di Long Chenfu e degli altri, mentre Chu Feng era solo un estraneo.


"Sigh, in quanto Anziana, è qualcosa che dovrei fare. Inoltre Long Chenfu e gli altri mocciosi stanno diventando sempre più oltraggiosi. Era il momento di avvertirli prima che si cacciassero nei guai." L'Anziana Xie fece un cenno noncurante.


Chu Feng sorrise, poi chiese: "Potrei sapere quali informazioni voleva trasmettermi Senior Zhou?"


"Il capo del Sect non ha nulla da dirti, volevo solo dirti io qualche cosa."


"Non bisogna provare a mostrare troppo le proprie capacità. Questo vale in particolare per giovani come te, devi sapere come comportarti nel modo più appropriato." Disse l'Anziana Xie.


"Senior, la ringrazio per l'avvertimento." Chu Feng espresse la sua gratitudine.


"Tuttavia, in quanto Anziana principale della montagna del Legno Turchese, ho anche scoperto che ci sono delle differenze qui." Aggiunse la donna.


"Differenze?" Chu Feng era perplesso.


"Mentre mantenere un basso profilo potrebbe essere utile in altri posti, sicuramente non lo è qui."


"Nella montagna del Legno Turchese bisogna mostrare la propria forza. Specialmente i discepoli principali devono sporgere il petto in avanti ed esprimere la loro audacia."


"Cosa sono i discepoli principali? Sono la speranza futura della montagna del Legno Turchese, i futuri capi del Sect e vengono tutti scelti tra i discepoli principali."


"Non scelgono solo persone che sanno solo come sottomettersi di fronte ad un'umiliazione, altrimenti la montagna del Legno Turchese verrebbe rovinata da capi del genere."


"Quindi ciò che volevo dirti è: non rivelare troppa potenza, ma evita di mantenere un profilo troppo basso. Se non altro, non permettere che gli altri ti umilino."


"Capisco che non sei qualcuno che accetta di essere maltrattato dagli altri. Va bene; qui non devi sopportare. Se devi combattere, allora fai pure. Se non puoi vincere, allora aspetta finché non potrai combattere di nuovo."


"Anche se affronterai qualcuno che non dovresti combattere, non devi temere nulla. Dopotutto ci siamo noi a sostenerti. Finché non andrai a bussare alle porte degli Anziani della gestione e non causerai incidenti fatali, potremo proteggerti completamente."


"Dato che non vuoi unirti alla Divisione dell'Ascensione, allora non farlo. Il lord direttore non è prevenuto, sa bene quanto sono scorretti quei mocciosi. Quindi non ha dato loro degli ordini espliciti. Questo perché, anche se avesse imposto loro di farlo, probabilmente non l'avrebbero ascoltato, e anche se l'avessero fatto, non sarebbe stato utile."


"Quindi, il lord capo del Sect ci ha detto personalmente che, mentre possiamo ignorare gli altri, dobbiamo proteggere te e Ruochen." Disse l'Anziana Xie con un'espressione amichevole. Inoltre lo sguardo con cui osservava Chu Feng era pieno di emozioni contrastanti.


"Mi dispiace proprio di aver disturbato Senior Zhou." Chu Feng ne fu colpito e sentì riscaldare il cuore. Il capo del Sect dell'Ascensione aveva fatto di tutto per aiutarlo.


"Bene allora, ora me ne andrò. Dovresti tornare anche tu nellat ua residenza. In futuro, finché saprai comportarti in modo appropriato, dovrebbe andare tutto bene. Se c'è qualcosa di cui hai bisogno, puoi venire a trovarmi quando vuoi." L'Anziana Xie si girò e balzò. Non molto tempo dopo però si girò a mezz'aria e disse: "Oh, giusto. All'inizio non sapevo cosa stava accadendo. È stata quella ragazza, Ruochen, a dirmi cosa stava succedendo."


"È molto raro che quella ragazza si preoccupi degli altri. Moccioso, sei molto fortunato con le donne."


L'Anziana Xie rise. Poi scomparì senza lasciare la minima traccia.


"Così è stata Bai Ruochen? Quella ragazza, prima non si è disturbata nemmeno a girarsi; così è andata a trovarmi un aiutante."


"Sono molto fortunato con le donne? Ah, quella ragazza non ha nessun interesse nei miei confronti. Tuttavia poteva aiutarmi a sconfiggere Long Chenfu e gli altri, quindi perché è andata a trovare l'Anziana Xie?" Chu Feng divenne pensoso. Non capiva le intenzioni della giovane.


"Non è ovvio? Se ti avesse aiutato, avrebbe solo aumentato l'odio di Long Chenfu e degli altri nei tuoi confronti."


"Invece è andata a chiedere aiuto a quella vecchia. Quella vecchia non solo ti ha tirato fuori dai guai, ma ha potuto rimproverare quel mucchio di spazzatura. Questo lascerà loro una forte impressione, anche se ti detestano, non oseranno attaccarti direttamente. Devo dire che Bai Ruochen è stata molto considerata nei tuoi confronti." Disse Ovetto.


"Oh? È davvero così? Allora devo dire che è stata molto meticolosa." Dopo aver sentito le parole di Ovetto, Chu Feng capì e provò più ammirazione per lei.


Dopodiché Chu Feng decise di recarsi nella residenza di Bai Ruochen ed esprimere la sua gratitudine. Tuttavia, ricordando che Wang Wei e gli altri erano ancora nella sua dimora, decise di tornare lì prima.


Tuttavia, quando Chu Feng tornò nel suo territorio, scoprì che c'era una persona all'ingresso, stava camminando avanti e indietro preoccupata.


"Senior Wang Wei, cosa stai facendo qui?" Chu Feng si precipitò da lei.


"Junior Chu Feng, finalmente sei tornato." Wang Wei sospirò di sollievo. Arrivò di fronte a Chu Feng e gli afferrò la mano come se si stesse aggrappando al suo salvatore.


"È successo qualcosa?" Chu Feng scoprì che la fronte di Wang Wei era imperlata di sudore ed era visibilmente preoccupata.


"Zhang Bingnan e Liu Chao sono stati picchiati da qualcuno."


"Picchiati da qualcuno? Chi?" Chu Feng si accigliò immediatamente e mostrò un'espressione arrabbiata.


Chu Feng conosceva sia Zhang Bingnan che Liu Chao. Erano discepoli della Foresta del Legno Turchese Meridionale che erano entrati nel quartier generale con lui.


Nonostante Chu Feng avesse già pensato che sarebbero arrivati guai, non si aspettava che ci sarebbero stati problemi così presto.


Dopotutto si erano appena uniti alla montagna del Legno Turchese e si erano appena stabiliti nei loro territori. Al momento tutti sarebbero dovuti essere occupati dal trasloco, avrebbero dovuto dare direttive ai servi e familiarizzare con i loro territori.


Così com'erano stati picchiati così presto? Che qualcuno avesse invaso i loro territori per malmenarli? Ma chi era stato così audace da fare un'azione così senza scrupoli da cercare qualcuno nella sua dimora?
                                


                                



