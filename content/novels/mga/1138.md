---
weight: 1138
title: Capitolo 1138 – Fondare una frazione
pubDate: 2024-07-09T00:13:16.470Z
tags:
    - mga
---


<em>Capitolo sponsorizzato, ringraziamo Zangetsus!
da editare
63 capitoli in coda, 0/3
-Schadenfreude</em>


In quel momento, quando i sei senior si ripresero, scoprirono che Chu Feng e gli altri se n'erano già andati.


I nuovi discepoli non tornarono nelle loro rispettive dimore dopo aver lasciato la Divisione della Tranquillità, invece si diressero tutti verso il territorio di Chu Feng...


"Cosa? Junior Chu Feng, hai troncato ogni legame con la Divisione dell'Ascensione?"


"Junior Chu Feng, è tutta colpa mia. Se non ti avessi chiesto di aiutarci, se non fosse stato per noi, non ti saresti perso l'opportunità di unirti alla Divisione dell'Ascensione."


"Non è niente di importante. Tuttavia ora junior Chu Feng è entrato in conflitto con la Divisione dell'Ascensione. E se tornassero a vendicarsi in futuro? Abbiamo proprio creato un enorme problema per junior Chu Feng."


Dopo essere tornato nel suo territorio, Chu Feng aveva raccontato a Wang Wei e agli altri cos'era successo e così avevano iniziato a provare rimorso.


Mentre si sentivano molto delusi di non potersi unire alla Divisione dell'Ascensione, provavano ancora più amarezza dopo aver saputo che Chu Feng si era perso l'occasione di unirsi alla Divisione dell'Ascensione e si era creato un grande nemico. Dopotutto la Divisione dell'Ascensione era al decimo posto tra le organizzazioni di livello superiore. Per quanto riguardava il loro capo, Long Chenyi, era un anche un famoso genio. Avevano sentito da tempo parlare di lui ancora prima di recarsi alla montagna del Legno Turchese.


"Senior, non vi preoccupate. La nostra Foresta del Legno Turchese Meridionale ora è alleata con il Sect dell'Ascensione. Anche se la divisione mi disprezza, come potrebbero osare attaccarmi visto che sono sotto la protezione dei loro Anziani?" Chu Feng li confortò.


"È vero? Se la Divisione dell'Ascensione non farà problemi a junior Chu Feng sarebbe davvero grandioso." Metà delle preoccupazioni di Wang Wei e degli altri sparirono. Le loro espressioni non sembravano più troppo preoccupati.


"Però è proprio un peccato, con il talento di junior Chu Feng, se ti fossi unito alla Divisione dell'Ascensione, sicuramente saresti riuscito a fare grandi progressi. Forse un giorno junior Chu Feng potrebbe perfino superare Long Chenyi e diventare il capo della Divisione dell'Ascensione." Disse qualcuno con rimpianto.


Proprio in quel momento, un servo entrò e riferì a Chu Feng: "Maestro, è arrivato qualcuno."


"Chi?" Chiese Chu Feng.


"Ha detto di essere il tuo senior." Disse la serva.


"Senior?" Chu Feng e gli altri ne furono confusi. Non si immaginavano chi potesse essere.


"Junior Chu Feng, siamo noi." Proprio in quel momento risuonò una voce. Allo stesso tempo entrarono sei persone. A quanto pare era la feccia di prima.


Vedendo questi sei, Wang Wei e gli altri dissero con tono scontento: "Avete osato venire qui? Non pensate che junior Chu Feng vi abbia picchiato abbastanza?"


"Eravamo nel torto, ma non siamo venuti a per darvi problemi. Avremmo qualcosa da chiederti." Dissero i sei.


Chu Feng fece cenno a Wang Wei e agli altri di zittirsi. Poi disse: "Parlate pure."


"Junior Chu Feng, per favore ascolta la mia richiesta. Sono Fang Tuohai. Quando sono entrato nella montagna del Legno Turchese, sicuramente non ero in questa posizione così misera e avevo ambizione. È stato solo perché ho offeso qualcuno che nessuna frazione ha voluto accogliermi. Alla fine sono stato preso di mira. Sarei stato ostacolato anche mentre facevo missioni, facendomi fallire più e più volte. Impotente, ho finito con il fondare la Divisione della Tranquillità."


"Come implica il nome, il me di allora aveva perso ogni spirito combattivo e cercava solo pace. Speravo che creando una mia frazione, sarei riuscito a trascorrere il resto degli anni nella montagna del Legno Turchese in tranquillità. Dopo vent'anni, in effetti non ho avuto problemi, ma li ho trascorsi facendomi umiliare dagli altri. Questa pace è stata scambiata per l'orgoglio."


"Sono passati vent'anni, la nostra Divisione della Tranquillità è esistita per vent'anni, ma abbiamo solo sei membri. Non voglio continuare così, per questo ho pensato di minacciarvi tutti per unirvi a noi." Disse Fang Tuohai con un'espressione avvilita.


"Indipendentemente dalla mia giustificazione, è sbagliato maltrattare membri della stessa scuola. Non dovete provare a giustificarvi, mi farebbe provare solo più sdegno." Disse Chu Feng.


"Naturalmente. È assolutamente vero, ero io nel torto, è qualcosa che non si può cambiare. Non ho detto tutto questo per provare a giustificarmi. Solo che non desidero continuare così. Oggi ho visto una speranza, ho visto una speranza in te junior Chu Feng."


"Quindi vorrei chiederti di unirti alla nostra Divisione della Tranquillità. Sono disposto a darti la mia posizione di capo. Per favore guidaci." Fang Tuohai si emozionò e poi si inginocchiò a terra con un tonfo.


"Junior Chu Feng, ti preghiamo. Il fatto che i discepoli della nostra Foresta del Legno Turchese Meridionale vengono maltrattati è il motivo principale per cui è difficile per noi diventare potenti nella montagna del Legno Turchese. Al momento ci sono ancora molti discepoli della Foresta del Legno Turchese Meridionale che non si sono uniti a nessuna frazione. Vorrebbero unirsi a qualche organizzazione, ma nessuno è disposto ad accettarli."


"Tuttavia, se diventerai il nostro capo, allora crediamo che i nostri compagni sarebbero tutti disposti ad unirsi a noi."


"Allora i nostri discepoli non sarebbero più dispersi senza scopo. Se non altro, i nostri compagni dalla forza inferiore, evitati dagli altri, avrebbero un posto che potrebbero chiamare casa." Allo stesso tempo anche gli altri cinque senior si inginocchiarono e iniziarono ad implorare Chu Feng.


In quel momento Chu Feng rimase colpito. Esaminò i sei e scoprì che c'era un'intensa emozione nel loro sguardo. Era il desiderio di cambiare la loro situazione dopo essere stati oppressi per molti anni.


In quel momento, per qualche motivo, l'odio di Chu Feng nei confronti di questi sei diminuì. Allo stesso tempo iniziò a provare compassione.


Chi non provava almeno un po' di orgoglio? Nessuno era nato per servire un'altra persona. In questo mondo però non c'era altra scelta. Le persone cercavano sempre di resistere, ma sarebbero state scoraggiate dalla dura realtà fino a non aver altra scelta se non abbassare la testa. Evidentemente questi sei rientravano nella categoria.


Chu Feng poteva capire che c'erano altri discepoli ancora della Foresta del Legno Turchese Meridionale. Quei discepoli non erano nemmeno coraggiosi come loro.


Se non altro, questi sei senior avevano avuto il coraggio di creare una loro frazione dopo essere stati respinti dalle altre organizzazioni. Tuttavia, gli altri discepoli che erano rifiutati non avevano osato nemmeno farlo e avevano continuato a vagare senza meta nella regione principale.


"Junior Chu Feng, visto che la Divisione dell'Ascensione non era disposta a darci rifugio, invece di unirci alle altre organizzazioni, perché non..." Wang Wei e gli altri si rivolsero verso Chu Feng.


In realtà desideravano anche loro che Chu Feng creasse una sua frazione. Tuttavia, allo stesso tempo, provavano emozioni contrastanti. Dopotutto Chu Feng non era come loro ed era un talento impareggiabile. Data la sua forza, probabilmente molte frazioni in questa regione principale sarebbero state disposte ad accettarlo.


Un'organizzazione appena fondata indubbiamente era un punto d'inizio molto più svantaggioso rispetto ad una divisione vecchia di anni. Mentre poteva essere vantaggioso per loro, non lo sarebbe stato molto per Chu Feng.
                                


                                



