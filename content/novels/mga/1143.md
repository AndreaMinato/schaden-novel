---
weight: 11430
title: Capitolo 1143 – Piazza delle Missioni
pubDate: 2024-07-09T05:13:16.470Z
tags:
    - mga
---


<em>Capitolo sponsorizzato, ringraziamo Zangetsus!
da editare
61 capitoli in coda, 0/3
-Schadenfreude</em>


"Hua Xing, Xia Yue, allora? Junior Ruochen ha accettato?" Long Chenyi si fece avanti frettolosamente. Allo stesso tempo tutti i presenti si rivolsero verso i due.


Tuttavia i due rimasero in silenzio di fronte a questi sguardi pieni di speranza e preoccupazione. Alla fine scossero la testa con impotenza.


"Ha rifiutato?" Long Chenyi spalancò gli occhi e mostrò un'espressione sorpresa.


"Se fosse stato solo un rifiuto, sarebbe andata bene. Junior Ruochen si è unita ad un'altra divisione." Disse Hua Xing con fare esasperato.


"Cosa? Junior Ruochen si è unita ad un'altra frazione? Questo..." Long Chenyi mostrò un'espressione avvilita. Sembrava proprio addolorato.


Vedendo questo, Long Chenfu disse con un tono di derisione: "Umpf. Come previsto, ha rifiutato perché voleva unirsi ad un'altra organizzazione. Fratellone, la consideri troppo, non è nient'altro che una traditrice."


"Chiudi la bocca. Se non fosse per te, avrebbe rifiutato di unirsi alla nostra Divisione?" Rimproverò con rabbia il capo.


"Fratellone, come può essere a causa mia? Chiaramente Bai Ruochen non voleva unirsi alla nostra Divisione dell'Ascensione fin dall'inizio. Abbiamo incontrato innumerevoli persone come lei."


"Non tutti i discepoli del Sect dell'Ascensione si uniscono alla nostra Divisione. Moltissimi hanno deciso di unirsi ad altre organizzazioni per avere migliori prospettive. Fratellone, dovresti saperlo meglio di me, no?" Disse con emozione Long Chenfu.


"Sta zitto! Junior Ruochen è la figlia del capo del Sect. Come può unirsi ad un'altra frazione per avere migliori prospettive in futuro?" Long Chenyi mostrò un'espressione incredula.


"La realtà è proprio di fronte a te, perché ti rifiuti di crederlo? Che importa se è sua figlia? Non è la sua figlia biologica."


"Figuriamoci lei, esiste ogni sorta di persona al mondo. Anche coltivatori che ucciderebbero perfino i loro genitori. Tradire il Sect della propria famiglia non è nulla di allarmante." Long Chenfu era sicuro che Bai Ruochen avesse deciso di non unirsi alla Divisione dell'Ascensione fin dall'inizio.


"Terzo capo, sbagli proprio a biasimare junior Ruochen. È vero che si è unita ad un'altra divisione, ma non si è unita ad un'organizzazione più forte della nostra, ma ad una frazione fondata da un nuovo discepolo." Spiegò Hua Xiang.


"Cosa? Una frazione fondata da un nuovo discepolo?" Tutti i presenti ne furono sbalorditi; non riuscivano a credere a ciò che avevano appena sentito.


"Hua Xiang, cos'è successo esattamente? A che sorta di organizzazione si è unita junior Ruochen? Chi ha fondato quell'organizzazione?" Chiese Long Chenyi con emozione.


"Si chiama Divisione Asura. È stata fondata dal discepolo della Foresta del Legno Turchese Meridionale, Chu Feng." Spiegò Hua Xiang.


"Davvero? Junior Ruochen si è unita all'organizzazione creata da un discepolo della Foresta del Legno Turchese Meridionale? È impazzita?" Tutti rimasero scioccati.


Solo Long Chenyi disse con fare pensoso: "È davvero lui."


"Capo, quando junior Ruochen ha rifiutato prima, sembra che sia stato a causa di questo Chu Feng. Che Chu Feng abbia davvero delle origini straordinarie?" Chiese il secondo capo Meng Zhensuo.


Immediatamente la folla rivolse lo sguardo verso Long Chenyi. Nonostante molti discepoli della Divisione dell'Ascensione  fossero andati a porgere i loro saluti al capo del Sect dell'Ascensione e agli Anziani durante la competizione del comandante, il maestro del Sect aveva discusso solo con Long Chenyi.


Quindi non sapevano molto di Chu Feng. Anche gli eventi di cui erano a conoscenza erano stati trasmessi da Long Chenyi.


Quindi non sapevano molto di Chu Feng. Anche ciò che sapevano lo avevano sentito da Long Chenyi.


"Sigh, in realtà nemmeno io ho molta familiarità con questo Chu Feng. Tuttavia sembra che abbia origini straordinarie perché il lord maestro del Sect mi ha detto che è meglio fare entrare Chu Feng nella Divisione dell'Ascensione. Se rifiuta, non forzarlo, in breve, non provocarlo. Tienilo bene in mente..." Ripeté Long Chenyi.


"Il lord maestro del Sect ha davvero detto questo?" La folla sussultò. Pensavano che fosse davvero inconcepibile, la valutazione che aveva di Chu Feng era davvero troppo alta.


"Sì, assolutamente vero. In origine non ero interessato a questo Chu Feng, ma visto che ha spinto junior Ruochen a fare una cosa del genere, significa che è davvero capace."


"Dopotutto, dato il temperamento di junior Ruochen, è estremamente difficile che gli altri possano avvicinarsi a lei, figuriamoci manipolarla." Sospirò Long Chenyi.


"È vero. Da ciò che hai detto, ho pensato anche io che Chu Feng non sia semplice come sembra." Aggiunse Meng Zhensuo.


"Come può non essere semplice? Non è nient'altro che un discepolo della Foresta del Legno Turchese Meridionale. Che importa se è un Martial King di primo livello? Nel nostro Sect dell'Ascensione ce ne sono tantissimi come lui. Secondo me Bai Ruochen si è innamorata di lui." Long Chenfu mostrò un'espressione di disapprovazione.


"Cosa ne sai? Se non fosse per te, non saremmo arrivati a questo. Dopotutto sia Chu Feng che junior Ruochen avevano intenzione di unirsi alla nostra Divisione dell'Ascensione all'inizio." Rimproverò con rabbia Long Chenyi.


Sentendo questo, suo fratello non osò più rispondere. Anche gli altri divennero silenziosi. Era facile per loro denigrare Chu Feng, dopotutto disprezzavano la gente della Foresta del Legno Turchese Meridionale. Tuttavia sapevano tutti che Bai Ruochen era un vero genio. Perderla era davvero una sfortuna.


"Capo, in tal caso, cosa pensi che dovremmo fare?" Chiese Meng Zhensuo.


"La sola cosa che possiamo fare è recarmi personalmente da lei domani e provare a persuaderla." Long Chenyi sospirò.


Il mattino dopo, quando l'alba iniziò ad illuminare il cielo ad est. Chu Feng si era già alzato dal letto. Dopo aver chiesto indicazioni, arrivò nella piazza delle missioni della regione principale.


Fare missioni era normale, era anche il metodo per sostenersi.


Questo perché nella montagna del Legno Turchese c'erano molte risorse che non si potevano ottenere così facilmente. Se uno avesse voluto riceverle, avrebbe dovuto usare dei punti per scambiarli. Se uno avesse voluto ottenere qualcosa di migliore, uno avrebbe dovuto spendere una quantità più grande di punti come scambio.


Come ottenere punti? A parte quando si ricevevano ricompense dagli Anziani o dal capo del Sect, li si poteva ottenere solo con le proprie forze.


Nonostante ci fossero innumerevoli discepoli della montagna del Legno Turchese, questa piazza delle missioni era comunque spaventosamente grande. Visto che Chu Feng era arrivato anche presto, c'erano pochissime persone lì. Quindi riuscì a scorgere l'intera piazza con una sola occhiata.


Nonostante il nome, in realtà questo posto era più un complesso di edifici. Solo che le costruzioni attorniavano la piazza rotonda. Dall'alto sarebbe sembrata un piccolo campo o un grande disco.


Le costruzioni erano molto interessanti. Nonostante ci fossero numerosi edifici, ce n'erano cinque tipi diversi, costruiti nella forma di diversi animali.


Ce n'era uno a forma di lupo, uno a leopardo, uno a tigre, uno a leone e uno a forma di drago.


Tra questi cinque tipi diversi di edifici, quelli a forma di lupo sembravano i più inferiori, ma anche quelli più numerosi.


Ce n'era solo uno a forma di drago, ma era più enorme ed era magnifico. Non solo era vivido, emetteva anche un'aura splendente. Sembrava che fosse un vero e proprio drago, attirava l'attenzione di tutti i presenti.


Chu Feng notò che, nonostante ci fossero poche persone in piazza ora, la maggior parte di loro entravano ed uscivano dalle costruzioni a forma di lupo e leopardo. Anche quelle a forma di tigre venivano visitate raramente. Quelle a forma di leone invece erano vuote.


L'edificio a forma di drago non era nemmeno aperto. Sembrava una decorazione usata per intimidire gli altri ed era stata costruita proprio nel posto più appariscente.


"Ehi, qual è il tuo nome?" Proprio in quel momento, quando Chu Feng stava guardando con entusiasmo la piazza, risuonò la voce di un vecchio dietro di lui. Nonostante la voce sembrasse molto antica, era anche molto vigorosa e sembrava un po' arrabbiata.
                                


                                



