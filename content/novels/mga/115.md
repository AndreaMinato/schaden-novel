---
weight: 115
title: Capitolo 115 - Classificazione delle Tombe
pubDate: 2024-05-27T09:13:16.348Z
tags:
    - mga
---


CAPITOLO SPONSORIZZATO da akisame
17 Capitoli in coda
-Schadenfreude


Notte. Le stelle riempivano il cielo, eppure sembravano spente. Solo la luna piena era brillante, ma era nascosta da una distesa di nuvole nere. La luce lunare illuminava la terra in modo intermittente.


C'erano file di alberi di ferro. Sembravano denti di lupo che spuntavano dal suolo. C'era un completo silenzio attorno a Chu Feng e non soffiava vento.
Tuttavia questo particolare silenzio metteva in risalto lo strano rumore della caverna.


"Cavolo. Sei sicura che debba andare là sotto? Cos'è quella cosa che sta urlando? È un fantasma?"


Chu Feng si inquietò. Era la prima volta che sentiva una voce così miserabile e proveniva proprio dalla caverna senza fondo. Sembrava il grido che proveniva dall'inferno, era terrificante.


"Cosa c'è da aver paura? Non dimenticare, sei uno Sciamano! Sei già destinato ad affrontare cose come fantasmi, altrimenti come potresti assorbire l'Energia Primaria per me?!" Lo rimproverò Ovetto.


"Davvero... Quindi dopotutto gli Sciamani sono dei saccheggiatori di tombe naturali?" Chu Feng era senza parole.


"Cosa credevi che fossero? Gli Sciamani si connettono al Mondo degli Spiriti e per questo possono intravedere cose che gli esseri umani normali non riescono a vedere. Nelle tombe degli esperti di coltivazione ci sono molti tesori. Questa è la migliore scorciatoia per coltivare."


"Il cammino della coltivazione è davvero difficile. Solo gli idioti non prendono le scorciatoie." Disse con sdegno Ovetto.


"Quindi la cosa che sta ululando è davvero un fantasma?"


Chu Feng si inquietò. Nonostante i demoni e i fantasmi fossero solo leggende, aveva scoperto che nel mondo esistevano delle Bestie Mostruose che coltivavano delle vie malvagie. Erano considerate dei demoni perché massacravano le persone normali. Quindi potevano esistere anche i fantasmi.


"Cosa c'è di così spaventoso dei fantasmi? Non ne hai già visto uno prima?" Disse Ovetto.


"Quando ne ho visto uno prima?" Chu Feng ci pensò, ma non riuscì a ricordare quando ne aveva visto uno.


"Quando eri nel Cimitero Mille Ossa, il vecchio che avevi visto non era un fantasma?" Ricordò Ovetto.


"Cosa? Era un fantasma? Com'è possibile?! Era così forte!"


Chu Feng era sbalordito. Il vecchio che aveva visto quella notte lo aveva impressionato. Nonostante non emettesse alcuna aura, il ragazzo aveva percepito quanto era potente. Così potente da essere ineffabile, non avrebbe mai pensato che fosse un fantasma.


"Quando uno raggiunge un certo stadio di coltivazione, la coscienza diventa incredibilmente forte e non svanirà nemmeno dopo la morte, ma potrebbe solo vagare per la terra. Quello sarebbe il cosiddetto fantasma."


"Tuttavia, uno Sciamano ha un potentissimo Potere Spirit, dopo la morte si combina con la coscienza e con esso, possono controllare tutto con la loro coscienza, diventando un altro tipo di forma di vita."


"Nonostante non siano forti come quando erano vivi, avrebbero comunque dei metodi incredibili. Il vecchio che hai visto era una persona del genere. Il suo Potere Spirit sigillato è stato destato proprio da lui."


Ovetto ne parlò dettagliatamente. Nonostante quel giorno Chu Feng avesse perso coscienza, Ovetto era rimasta sveglia e aveva visto tutto quello che aveva fatto il vecchio.


Dopo aver sentito le sue parole, Chu Feng capì che aveva già il Potere Spirit, ma per qualche ragione particolare, non era stato destato. Ciò significava che il suo Potere Spirit era innato.


"Di solito le aree come queste che hanno una coscienza forte sono Tombe Antiche. Tuttavia il Cimitero Mille Ossa, a causa di quel vecchio misterioso, probabilmente non è una semplice Tomba Antica, probabilmente è una Tomba Malvagia." Continuò a spiegare Ovetto.


"Cos'è una Tomba Malvagia?" Anche se Chu Feng era davvero confuso, ne era rimasto impressionato.


"Idiota. Non sai proprio nulla. Vabbe'. Per farti diventare uno Sciamano degno di questo nome ti spiegherò tutto, così non farai figuracce."


"Ricorda. La cripta delle persone normali è una Tomba. Nonostante ci siano alcuni meccanismi e dei tesori nascosti, anche le persone normali possono entrarci.
Solo Sciamani di basso livello andranno ad esplorare delle tombe, quella del Grande Saggio Celeste era una Tomba."


"Le cripte che contengono una coscienza sono Tombe Antiche. Il nome non si riferisce alla quantità di tempo in cui il proprietario è stato sepolto, è solo una classificazione. Le Tombe Antiche sono molto pericolose, sono piene di trappole e meccanismi che le persone normali non possono individuare, solo gli Sciamani possono farlo. Quindi le Tombe Antiche sono il posto in cui gli Sciamani mostrano le loro vere capacità."


"Le persone sepolte nelle Tombe Malvagie sono dei coltivatori fuori dal comune. Molto probabilmente sono stati molto crudeli e non si può sapere con certezza cosa siano. Potrebbero essere umani o bestie. Vivi o morti."


"La maggior parte di loro sono forti anche dopo la morte e possono ancora causare disastri nel mondo. O forse sono mostri ancora vivi ma che sono stati sigillati. Sono tombe molte pericolose. Più della metà delle persone che vi entrano non ne tornano vive. Possono perfino rilasciare dei demoni e provocare calamità per il mondo."


"Questo sono le Tombe Malvagie. A parte un potentissimo Sciamano, nessun altro oserebbe andare ad aprire la tomba, causando una catastrofe."


"Allora è così. Non c'è da meravigliarsi che l'Anziano Zhuge sia così interessato al Cimitero Mille Ossa." Chu Feng finalmente capì il valore delle tombe per gli Sciamani.


"Quel Cimitero Mille Ossa è davvero impressionante. Molto probabilmente è una Tomba Malvagia. In effetti è pericolosa, ma c'è sicuramente un enorme tesoro al suo interno. Se potessi assorbire l'Energia Primaria di quel vecchio, la mia forza aumenterebbe di molto. Purtroppo al momento non dovresti nemmeno toccare il Cimitero Mille Ossa, non sopravviveresti nemmeno se tu avessi diecimila vite."


"Comunque quel vecchio sembra aver bisogno di qualcosa che richieda il tuo aiuto, per questo ha lasciato quella mappa sul tuo corpo. Ma ci sono molti misteri nascosti nella mappa e, senza una certa forza, non avrai modo di aprire quella Tomba Malvagia."


"In futuro, quando potrai aprire il Cimitero Mille Ossa ed entrarci, quel vecchio chiederò il tuo aiuto. Se non altro ti darà qualcosa in cambio e naturalmente verrà qualche sacrificio se ci saranno certi vantaggi."


"Inoltre le Tombe Malvagie sono troppo pericolose per te. Anche se hai la mappa, non hai modo di aprirla. Quindi ora non pensare di andare in quella Tomba Malvagia, dovresti esplorare questa Tomba Antica."


Ovetto sembrava un po' entusiasta. Dopotutto, in una Tomba Antica completa ci dovrebbero essere molti resti di esperti di coltivazione. L'Energia Primaria era ciò che desiderava di più.


"Mmh, dato che siamo qui, non posso andarmene a mani vuote, vero?"


Chu Feng annuì, ma dopo essersi calato nel buco, usò velocemente l'Arco dalla Cento Trasformazioni e condensò due pugnali nelle mani. Infilzò le armi nelle mura e scese lentamente.


All'inizio era molto lento, ma molto presto si abituò e acquisì velocità. Più scendeva e più sentì distintamente il pianto della donna. Chu Feng non poté non rabbrividire e sentì un'aria fredda.


"Non c'è bisogno di aver paura. Probabilmente è solo un'anima vagante. Forse era un'esperta, ma dopo la morte, non può batterti. La tua Formazione Spirit può intrappolarla." Disse Ovetto quando sentì la paura nel cuore di Chu Feng.


"Sì." Il ragazzo annuì, si riprese e continuò a scendere. Alla fine arrivò sul fondo.


Si trovava in un'enorme caverna. Nonostante fosse buio pesto, poteva sentirne la vastità. Chu Feng tirò fuori la sua Bussola degli Spiriti e ci inserì una striscia di Potere Spirit. La luce illuminò la caverna oscura.


"Questa è...!!" L'espressione di Chu Feng cambiò drasticamente e rimase stupito dalla scena che aveva di fronte agli occhi.





