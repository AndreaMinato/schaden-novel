---
weight: 11530
title: Capitolo 1153 – Origini Straordinarie
pubDate: 2024-07-09T15:13:16.473Z
tags:
    - mga
---


<em>Capitolo sponsorizzato, ringraziamo Zangetsus!
da editare
53 capitoli in coda, 0/3
-Schadenfreude</em>


Chu Feng lasciò l'oceano di erbe medicinali, ma stava ancora pensando a senior Furong. Voleva sapere che tecnica stava allenando o se forse aveva un altro obiettivo.


Inoltre desiderava sapere cosa stavano crescendo in quell'immenso giardino.


All'inizio Chu Feng pensava che fossero soltanto mere erbe medicinali, ma dopo aver visto cos'era successo a Senior Furong, era certo che dovevano nascondere qualche segreto.


"È davvero strano. Come mai ho percepito solo proprietà medicinali e non energia spirituale in quelle erbe?" Chu Feng era seduto a terra, mormorando tra sé e sé mentre stava tenendo in mano un'erba medicinale.


Chu Feng possedeva una straordinaria energia Spirit. Era così potente da poter percepire cose al di fuori della portata delle persone normali. I suoi Occhi Celesti erano ancora più acuti, gli permettevano di scoprire grandi segreti.


Tuttavia non era riuscito a capire nulla del giardino del firmamento. Anche se sapeva che le erbe possedevano una proprietà speciale, non riusciva a capire quale fosse.


"Chu Feng, sei venuto a trovarmi così presto, è successo qualcosa?" Risuonò una voce. Era Bai Ruochen.


Dopo che Chu Feng aveva lasciato il giardino, era arrivato nel punto di ritrovo accordato con lei e l'aveva chiamata usando il talismano di comunicazione.


Tuttavia, visto che Bai Ruochen era occupata a raccogliere erbe medicinali, era rimasta sorpresa dalla chiamata di Chu Feng e aveva perfino pensato che gli fosse successo qualcosa. Dopo essere arrivata però, non solo scoprì che Chu Feng era sano e salvo, stava anche mostrando un'espressione noncurante. Le sue preoccupazioni si spensero e si sentì presa in giro.


"Naturalmente ti ho chiamato perché possiamo aprire questo portale." Disse con un sorriso radioso Chu Feng.


"Non abbiamo bisogno di centomila semi per aprirla? Li hai già raccolti tutti?" Disse con tono sdegnoso Bai Ruochen.


Negli ultimi tre giorni era riuscita a radunare solo mille erbe medicinali, non credeva che Chu Feng ne avrebbe potute raccogliere centomila nel frattempo. Anche se sapeva che le tecniche di Formazione Spirit di Chu Feng erano superiori alle sue, era fermamente convinta che non poteva compiere un'impresa del genere.


"Eheh, guarda da te." Chu Feng indicò il portale.


"Cielo! Questo..." Quando guardò l'ingresso, Bai Ruochen cambiò drasticamente espressione. Fu sorpresa nello scoprire che le centomila serrature erano tutte piene di semi di erbe medicinali del firmamento.


"T-tu sei davvero riuscito a radunarle tutte? Com'è possibile? È... è davvero inconcepibile." Bai Ruochen era completamente sbalordita. Non voleva crederci, ma non ebbe altra scelta.


"Si può dire che abbia incontrato un benefattore..." Chu Feng sorrise lievemente. Non nascose nulla e iniziò a riferire a Bai Ruochen del suo incontro con Yao'er e anche di senior Furong.


"Cosa? Sei davvero fortunato!" Lo stupore di Bai Ruochen si attenuò dopo aver sentito la spiegazione di Chu Feng.


"Non posso farci niente, sono troppo buono." Chu Feng sorrise compiaciuto. Poi chiese: "Oh, giusto, sorellina Ruochen, hai mai sentito di senior Furong?"


"In base alle tue descrizioni, assomiglia ad una persona, ma se fosse davvero lei sarebbe davvero un disastro." Disse la ragazza.


"Chi?" Chiese Chu Feng.


"C'è una donna nella Lista della Successione. Il suo nome è Jiang Furong."


"Jiang Furong non è una persona semplice. È nata in una famiglia di coltivatori influente e ha un Corpo Divino."


"Quando i Corpi Divini nascono, creano strani fenomeni che allarmano molte persone. Non molto dopo la sua nascita, è stata subito cercata dalla montagna del Legno Turchese. Alla fine è stata accettata come discepola da uno degli Anziani del Sect ed è stata portata nella montagna del Legno Turchese. Si può dire che sia cresciuta qui."


"Un corpo divino e un Anziano, si può dire che Jiang Furong abbia un grandissimo potenziale. Allo stesso tempo è stata messa sotto un'enorme pressione."


"Tuttavia Jiang Furong non ha deluso. A soli dodici anni è diventata una discepola principale. A tredici ha fondato la Divisione della Principessa, che al momento è terza tra le varie frazioni della regione principale."


Spiegò Bai Ruochen con tono serio. Era evidente che fosse davvero informata. Chu Feng intravide una strana luce negli occhi della ragazza.


Questa luce durò solo per un attimo, ma Chu Feng riuscì ad intravederla. Non era ammirazione, ma determinazione.


Chu Feng era certo che Bai Ruochen fosse una persona ambiziosa. Desiderava diventare famosa e raggiungere l'apice della montagna del Legno turchese, così la più grande nemica che avrebbe affrontato sarebbe stata questo talento, Jiang Furong.


"Non mi aspettavo davvero che senior Furong fosse così potente." Chu Feng sussultò con ammirazione.


"Sei certo che fosse Jiang Furong?" Chiese Bai Ruochen.


"Ho percepito che la sua coltivazione è di gran lunga superiore a Long Chenyi e che era abbastanza potente da poter rientrare nella lista della successione. A meno che non ci siano imprevisti, sono quasi certo che sia quella Jiang Furong." Rispose Chu Feng.


"Ha già un Corpo Divino, perché avrebbe bisogno di allenarsi in qualche posto speciale? Che altre funzioni ha il giardino delle medicine del firmamento?" Bai Ruochen tirò fuori un'erba medicinale e iniziò ad esaminarla con attenzione.


"Basta, non sprechiamo tempo. Ho già esaminato le erbe medicinali per molto tempo, ma non sono riuscito a trovare nulla di speciale in esse. Immagino che solo Jiang Furong e un paio di Anziani della montagna del Legno Turchese conoscono le loro funzioni." Dopo aver detto questo, Chu Feng prese il seme dall'erba medicinale che stava tenendo in mano.


Anche se la maggior parte delle serrature era stata riempita, Chu Feng aveva lasciato apposta un buco.


Questo perché era sicuro che il portale si sarebbe aperto una volta che le avesse riempite tutte.


"Thump." In effetti, quando ripose il seme nell'ultima serratura, il portale iniziò ad emettere un rumore basso.


Immediatamente dopo risuonò un clangore. Una crepa irregolare apparì al centro dell'ingresso, allargandosi lentamente.


Chu Feng disse: "Eheh, spero che il tuo antenato del Sect dell'Ascensione smetterà di giocare con noi."


"Mn, spero anche io che i suoi tesori siano oltre la porta. Non voglio superare altre prove." Bai Ruochen sapeva cosa intendeva Chu Feng.


Nonostante tutto, i loro sguardi si riempirono di emozione mentre fissavano il portale.
                                


                                



