---
weight: 1154
title: Capitolo 1154 – Metallo Adamantino del Firmamento
pubDate: 2024-07-09T16:13:16.474Z
tags:
    - mga
---


<em>Capitolo sponsorizzato, ringraziamo Zangetsus!
da editare
52 capitoli in coda, 0/3
-Schadenfreude</em>


Il portale si aprì lentamente di fronte ai loro sguardi impazienti. Un mondo apparì di fronte ai loro occhi.


Sembrava la sala di un palazzo non molto grande, ma particolarmente raffinata.


Le mura di questa stanza non erano colorate d'oro, né d'argento; erano fatte da cristalli splendenti. Era davvero uno spettacolo mozzafiato.


Tuttavia erano gli oggetti nella sala ad aver sconvolto sia Chu Feng che Bai Ruochen.


La stanza conteneva ogni genere di frutto, alcuni sembravano mango, altri mele e altri ancora erano grandi come angurie. Ma nessuno di essi era ordinario.


Non solo stavano brillando, ma contenevano anche una densa energia naturale, la più densa era al livello Martial King. Tutte questi frutti erano risorse per la coltivazione, Stranezze Naturali.


"Che grande quantità di Frutti Naturali." Chu Feng e Bai Ruochen stavano mostrando espressioni gioiose. Per loro la ricchezza più grande non erano i soldi o i beni preziosi, ma i Frutti Naturali che avrebbero potuto aiutarli a coltivare.


"È davvero grandioso. Questi Frutti Naturali dovrebbero essere i migliori tra le medicine Martial, vero?" Chu Feng sussultò con ammirazione.


"Sono di massimo livello. Anche se contengono un'energia molto densa, non è troppo impetuosa. Quindi sarà molto facile raffinarla. Per noi Martial King sono le risorse di coltivazione più preziose." Rispose Bai Ruochen.


"Woosh." Proprio in quel momento, Chu Feng si mosse. Un potere traente iniziò a risucchiare innumerevoli medicine Martial. Alla fine furono trascinate nel suo Sacchetto Cosmo.


Tuttavia non le prese  tutte, solo la metà.


"Metà per uno, ti va bene, vero?" Disse con un sorriso Chu Feng.


"L'avrei proposto anche io." Bai Ruochen sorrise lievemente. Tirò fuori anche lei il suo Sacchetto Cosmo e iniziò a prendere le erbe.


Anche se Chu Feng aveva estremamente bisogno di risorse come queste, non provò riluttanza nel vedere Bai Ruochen raccogliere la metà di questi tesori.


In effetti Bai Ruochen si meritava una ricompensa del genere, dopotutto erano risorse lasciate dall'antenato del Sect dell'Ascensione per i suoi discendenti. Chu Feng non apparteneva alla sua organizzazione, era già ottimo per lui ottenerne la metà.


Inoltre Chu Feng poteva capire che anche Bai Ruochen aveva proprio bisogno di risorse di coltivazione. Altrimenti, dato il suo temperamento, non avrebbe mostrato un tale entusiasmo.


"Quello è?" Gli occhi di Chu Feng brillarono. Dopo che Bai Ruochen raccolse l'altra metà delle medicine, notò che erano rimasti tre tesori.


C'erano tre oggetti al centro della sala. Sembravano fatti di acciaio, ma erano a forma rettangolare, spessi un piede, ampi un metro e lunghi tre. Erano stati disposti ordinatamente.


Chu Feng poteva capire con una sola occhiate che non dovevano essere fatti di acciaio ordinario. Anche se non emettevano un bagliore esotico e parevano degli scarti, Chu Feng sentiva che erano indistruttibili. Erano spaventosamente duri. Tuttavia,. ciò che sorprese di più Chu Feng fu che contenevano una loro spiritualità, come se fossero dotati di vita propria.


"Cosa sono quelli?" Anche Bai Ruochen li notò. Arrivò di fronte ai tre oggetti e disse: "Ci sono delle parole scritte su di essi."


"Oh?" Anche Chu Feng si avvicinò e così le notò anche lui.


"Metallo Adamantino del Firmamento. In origine si trova nelle profondità della terrà. Visto che ha assorbito l'energia del firmamento per decine di migliaia di anni, alla fine si è evoluto."


"È un materiale indistruttibile, capace di distruggere ogni cosa lungo il suo cammino. È uno dei più rari metalli in questo mondo e può essere usato per creare Armamenti Imperiali."


"Il Metallo Adamantino del Firmamento può essere considerato un tesoro inestimabile. Se un discendente del mio Sect lo ottenesse, allora non dovrebbe rivelarlo al mondo, né venderlo. Può solo usarlo per sé stesso. Se non potrà usarli per il resto della vita, allora deve conservarli per le generazioni future."


Queste parole erano potenti, chi le aveva scritte doveva possedere una coltivazione molto potente. Nonostante questo però erano parole impresse superficialmente e non incise.


Da questo si poteva capire che questi pezzi di metallo erano davvero indistruttibili e rari.


"Sono davvero tesori usati per creare Armamenti Imperiali." Chu Feng non riuscì a contenere il suo shock.


Aveva capito il valore di questo metallo, era molto più prezioso delle erbe che avevano raccolto. In altre parole, erano i veri tesori che l'antenato del Sect dell'Ascensione voleva lasciare ai suoi discendenti.


Dopotutto gli Armamenti Imperiali erano estremamente eccezionali. Probabilmente avrebbero potuto attirare l'attenzione di innumerevoli esperti. Questo valeva ancora di più per i materiali usati per crearli.


"Buzz." Proprio in quel momento, Bai Ruochen ripose direttamente uno dei pezzi nel suo Sacchetto Cosmo.


Dopodiché guardò gli altri due pezzi, poi si girò verso Chu Feng e disse: "Le intenzioni dell'antenato sono molto chiare. Voleva che i suoi discendenti lo utilizzassero per creare un Armamento Imperiale."


"Tuttavia, se uno non ne fosse capace, non voleva che andassero sprecati. Non possiamo venderli e devono essere conservati per i discendenti del Sect dell'Ascensione."


"Sei capace di esaudire le richieste del mio antenato?"


"Sicuramente non lo deluderò." Rispose con sicurezza Chu Feng.


"In tal caso puoi prendere entrambi i pezzi." Bai Ruochen iniziò a camminare verso l'entrata della sala del palazzo.


"Sorellina Ruochen, ne sei certa? Non è troppo conveniente per me?" Chu Feng ne fu sorpreso. Se Bai Ruochen avesse concesso anche un solo tesoro come questo, sarebbe stata già un segno di grande considerazione da parte sua, ma ora aveva deciso di dargliene due. Questo lo aveva davvero impressionato.


"Ciò di cui ho bisogno ora sono risorse di coltivazione. Nonostante questi pezzi di Metallo Adamantino del Firmamento siano preziosi, me ne basta uno. Gli altri due puoi prenderli tu. Le tue tecniche di formazione Spirit sono superiori alle mie, compierai imprese più grandi delle mie. Credo che prima o poi finirai per usare questi due pezzi di metallo."


"Inoltre hai contribuito molto di più per trovare questo posto. Se non fosse stato per te, non sarei nemmeno riuscita a vedere questa sala, figuriamoci ottenerne i tesori. Dovresti ricevere più tesori ovviamente." Disse Bai Ruochen.


Chu Feng sorrise pieno di sollievo. Dato che aveva detto questo, se Chu Feng avesse continuato a rifiutare con modestia, sarebbe passato dalla parte del torto. Così Chu Feng prese gli altri due pezzi del Metallo Adamantino del Firmamento.


"Energia del Firmamento, che abbia qualche rapporto con le erbe medicinali del firmamento?" Pensò Chu Feng.


Tuttavia era solo una domanda, non ci pensò troppo visto che aveva già ottenuto la sua parte del bottino.
                                


                                



