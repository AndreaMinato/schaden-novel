---
weight: 11570
title: Capitolo 1157 – Rompere il Record
pubDate: 2024-07-09T19:13:16.475Z
tags:
    - mga
---


<em>Capitolo sponsorizzato, ringraziamo Zangetsus!
da editare
50 capitoli in coda, 0/3
-Schadenfreude</em>


"Come possono essere così tante? È davvero inimmaginabile!"


"Esatto, ce ne sono almeno mille, vero? In tal caso, non potrebbero essere scambiate per cento punti? Da quando è diventato così facile radunarle?"


Quando videro le erbe riposte ordinatamente sul tavolo che luccicavano, molti dei discepoli nella sala delle missioni non riuscirono a non sussultare per la sorpresa.


Sapevano molto bene quanto era difficile radunarle. Nonostante raccogliere le erbe medicinali fosse una missione del lupo di basso profilo, alcuni avrebbero preferito completare missioni del leopardo dopo che la loro coltivazione fosse aumentata piuttosto che prendere le erbe medicinali.


Il motivo era molto semplice. Nonostante le missioni del lupo fossero molto semplici da completare, radunare le erbe era la più difficile nel suo grado. Per i coltivatori privi di energia Spirit sarebbe stato un incubo.


Quindi, molte missioni del leopardo in confronto erano molto più semplici che radunare erbe medicinali. 


Ora però qualcuno aveva radunato mille erbe medicinali. Quanto tempo ci voleva per compiere un'impresa del genere? Quanti giorni doveva essere rimasta nel Giardino delle Medicine del Firmamento?


Se non avessero saputo che Bai Ruochen fosse entrata solo di recente, avrebbero sospettato che avesse trascorso settimane a raccogliere erbe medicinali.


Ora però non poterono che vederla sotto una luce diversa. Iniziarono a pensare sinceramente che fosse un genio eccezionale.


"Sono centoventotto erbe medicinali del firmamento, dovrei ricompensarti con centododici punti."


"Tuttavia, prendendo in considerazione che dev'essere stato difficile radunarle tutte quante, farò un'eccezione e ti ricompenserò con centotredici punti."


Dopo essere rimasto scioccato, l'Anziano divenne estremamente contento e consegnò i punti a Bai Ruochen.


"Cielo, è davvero riuscita ad ottenere così tanti punti completando la missione del lupo più semplice. Se facesse una missione di grado superiore, quanto sarebbe terrificante?"


"È davvero inconcepibile. Centotredici punti, non è una quantità ancora più grande della ricompensa della missione della tigre che ha completato Yuan Qing?" In quel momento la folla tornò a discutere animatamente. Quando videro i numeri brillanti sulla placca di Bai Ruochen, iniziarono a provare invidia e ammirazione.


Tuttavia, proprio in quel momento, Yuan Qing mostrò un'espressione scontenta. Prima aveva confrontato una missione del lupo con una della tigre, aveva mostrato i punti che aveva ottenuto e aveva deriso indirettamente Bai Ruochen.


Ora però che ca**o stava succedendo? La missione del lupo aveva fornito una ricompensa ancora superiore a quella della tigre che aveva completato. Che diavolo succedeva, come poteva essere logico? L'uomo si sentì arrossire le guance, come se fossero state schiaffeggiate un paio di volte; era davvero una situazione estremamente umiliante.


"Anziano, vorrei anche io consegnare degli oggetti per la mia missione." Anche Chu Feng tirò fuori la sua placca di identità, insieme al distintivo della missione e le consegnò all'Anziano.


L'uomo gettò un'occhiata verso il giovane e chiese con fare indifferente: "L'hai completata?"


"Sì." Chu Feng annuì.


Solo allora l'Anziano prese i due oggetti. Diede direttamente un punto alla sua placca per poi restituirgliela "Puoi consegnare le erbe medicinali."


Chu Feng guardò l'uno nella placca e disse con tono lievemente imbarazzato: "Anziano, un solo punto potrebbe non essere sufficiente."


"Non sufficiente? In tal caso, di quanti punti avresti bisogno? Devi sapere che dieci erbe possono essere scambiate per un solo punto, vero? Non hai letto la spiegazione?"


Sorprendentemente l'Anzano si arrabbiò e rimproverò Chu Feng.


"Ahah, davvero un ignorante che non sa quali sono i suoi limiti. Come previsto da un discepolo della Foresta del Legno Turchese Meridionale, irrecuperabilmente stupido."


"Esatto. Non sa nemmeno le regole della missione, è proprio una persona inutile."


"Sbagliato. non credo che sia così. Sono convinto che stia cercando di usare dei trucchetti, deve aver provato invidia dopo aver visto tutti i punti di junior Ruochen e voleva provare ad approfittarsi dell'Anziano vedendo che era di buon umore."


"Sfortunatamente per lui, l'Anziano è sempre stata una persona imparziale. Come potrebbe dargli punti senza motivo? Che importa se è il capo della fazione di junior Ruochen? Ahahah..."


Le persone adoravano guardare eventi interessanti e divertenti. Visto che Chu Feng non proveniva da un'organizzazione potente, né era ad un livello elevato, era diventato bersaglio delle loro derisioni e naturalmente risero di lui.


"Buzz."


Chu Feng tirò fuori il suo Sacchetto Cosmo. Con un bagliore, fece apparire un ammasso di erbe medicinali.


Erano ancora di più di quelle di Bai Ruochen, con una sola occhiata, sembravano almeno il triplo.


"Anziano, è certo di darmi solo un punto?" Chiese con un sorriso Chu Feng.


"Cosa..."


Figuriamoci la folla, anche l'Anziano fu sbalordito dalle sue azioni.


Era evidente che Chu Feng avesse raccolto ancora più erbe di Bai Ruochen.


Tuttavia la giovane era un genio. Anche se il suo raccolto fosse stato inimmaginabile, la folla avrebbe potuto accettarlo.


Chu Feng invece era un discepolo della Foresta del Legno Turchese Meridionale. Come poteva essere così straordinario?


"Com'è possibile? Questo tipo, ha davvero..." La persona più scioccata al momento era Yuan Qing.


Da quando aveva incontrato Chu Feng, lo aveva umiliato visto che era superiore in posizione e coltivazione. Quindi era naturale per lui deriderlo e nessuno pensava che fosse sbagliato.


Ora però che situazione era questa? Chu Feng aveva radunato così tante erbe medicinali. In altre parole, Chu Feng ora non aveva più punti di lui?


Se era difficile accettare il fatto che Bai Ruochen aveva ottenuto più punti, allora con Chu Feng sarebbe stato ancora più arduo.


"Tremilanovantasette erbe medicinali. Naturalmente dovresti essere ricompensato con trecentoquarantanove punti merito."


"Tuttavia la quantità che hai raccolto ha superato il record precedente. Quindi otterrai una ricompensa aggiuntiva di cento punti. Saranno aggiunti al totale nella tua placca."


Dopo essere rimasto scioccato, l'Anziano reagì. Ora stava guardando Chu Feng in modo completamente diverso, senza il disprezzo di prima. Lo stava osservando con molto più riguardo rispetto a come aveva guardato Bai Ruochen.


Riprese la placca di Chu Feng e inserì i punti merito.


Non c'era più il numero uno, ma quattrocentocinquanta.


Nonostante le missioni del lupo fossero di livello più basso, Chu Feng era riuscito ad ottenere quattrocentocinquanta punti. Questa era sicuramente un risultato che nessun altro aveva mai eguagliato.
                                


                                



