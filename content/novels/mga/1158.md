---
weight: 11580
title: Capitolo 1158 - L'Anziano Principale
pubDate: 2024-07-09T20:13:16.475Z
tags:
    - mga
---


<em>Capitolo regolare,
da editare
50 capitoli in coda, 0/3
-Schadenfreude</em>


"Huuu..." Il silenzio riempì l'interno della sala.


Le persone che avevano deriso e insultato Chu Feng si erano ammutoliti. La sua forza li aveva zittiti.


Il giovane che avevano sottovalutato aveva compiuto un'impresa scioccante. Come potevano avere il coraggio di insultarlo? Come avrebbero potuto osare? Se avessero continuato ad insultarlo, non sarebbe stato come darsi uno schiaffo in faccia?


Chu Feng era capace di ottenere così tanti punti merito in una missione del lupo da superare il loro record precedente e questo li fece davvero provare vergogna.


Nessuno era mai riuscito ad eguagliarlo. Già da questo punto di vista non erano più paragonabili a Chu Feng, anzi, c'era un enorme divario tra di loro.


Tuttavia, anche se erano rimasti sbalorditi da lui, non iniziarono a lodarlo ovviamente. Dopotutto lo avevano deriso fino a poco tempo fa, avevano già provocato la sua ostilità.


I loro elogi sarebbero sembrati estremamente opportunistici. Non avrebbero potuto farlo, specialmente di fronte ad un Anziano, avrebbero provocato il suo sdegno.


Così poterono solo rimanere in silenzio.


"Ehi, non mi aspettavo davvero che avessi superato le mie aspettative. Se non altro sembra che tu sappia raccogliere le erbe medicinali. A quanto pare le missioni del lupo sono più adatte a te."


"Tanto vale che non perdi tempo a fare altre missioni, vai a raccogliere erbe medicinali per il resto della vita."


"Altrimenti potresti andare a parlare con un Anziano e chiedergli di diventare un sorvegliante del giardino. È meglio che non sprechi le tue capacità. Non è vero?"


Disse stranamente Yuan Qing. Non accettava di essere stato sconfitto, così provò a ribaltare la situazione e trasformare il punto forte di Chu Feng in una mancanza e sollecitò di nuovo la folla a ridicolizzarlo.


"È vero che raccogliere erbe medicinali è una tecnica che può essere invidiata e ammirata, ma è necessario che tu lo attacchi?"


La voce di un Anziano risuonò dalla sala del palazzo.


Allo stesso tempo la porta fermamente chiusa nelle profondità della sala si aprì lentamente. Ne uscirono diverse persone, tutte con una divisa dorata. Erano incredibilmente vecchi, ed erano tutti Anziani della regione principale.


Il capo del gruppo sembrava un po' straordinario. L'abito che portava era lievemente differente, su di esso c'era impressa la scritta medicine. 


L'Anziano non era molto alto ed era un po' grasso. Nonostante avesse un aspetto molto ordinario, emanava un'aura straordinaria.


Inoltre la sensazione che dava era completamente diversa, la sua coltivazione profonda come l'oceano era insondabile.


"Porgiamo i nostri rispetti all'Anziano Wei." Molti discepoli lo salutarono rispettosamente. Anche i responsabili delle missioni fecero lo stesso.


Naturalmente questa scena colse alla sprovvista Chu Feng e gli altri nuovi arrivati. Nonostante la Montagna del Legno Turchese desse molta importanza all'etichetta, non era necessario porgere i propri rispetti ad un Anziano. Ci si sarebbe limitati ad un inchino  quando si incontrava un Anziano del dipartimento gestionale.


"Potete alzarvi, non c'è bisogno di mostrare così tanta cortesia. Ricordate molto bene, mentre non mi importa di come salutate gli altri Anziani, quando mi vedete, non c'è bisogno di fare così." Prima che Chu Feng e gli altri potessero porgere i propri rispetti, quell'Anziano Wei fece un cenno e indicò a tutti di alzarsi.


Vedendo questo, la folla si rialzò frettolosamente. L'Anziano che si occupava delle missioni completate consegnò frettolosamente il Sacchetto Cosmo che conteneva quasi mille erbe medicinali all'uomo: "Anziano Wei, queste sono le erbe medicinali appena ricavate dalle missioni, prego."


"Mn, ho visto cos'è successo prima." L'Anziano Wei prese il Sacchetto Cosmo e lo ripose in un taschino. Poi si avvicinò a Chu Feng e a Bai Ruochen: "Ragazzini, il vostro talento è proprio buono. Se avete del tempo libero, venite a visitare il mio dipartimento delle medicine."


"La ringrazio Anziano." Chu Feng e Bai Ruochen porsero i loro rispetti per esprimere la loro gratitudine.


I discepoli non erano i soli a creare frazioni. La Montagna del Legno Turchese stessa possedeva molte sotto-sezioni: il Dipartimento Punitivo, quelle delle medicine, della raffinazione delle armi, delle tecniche marziali, delle Misteriose Tecniche Proibite e così via...


Appartenevano tutte alla Montagna del Legno Turchese e i loro capi non erano Anziani ordinari, erano quelli del settore principale.


Mentre i discepoli erano capaci di unirsi ad organizzazioni create dai discepoli, potevano anche fare parte delle frazioni create dagli Anziani del settore gestionale.


Finora i discepoli capaci di unirsi a questo tipo di dipartimenti poteva essere contato con le dita della mano.


Chiunque fosse capace di entrarvi avrebbe ottenuto una posizione completamente diversa rispetto a prima. Con il supporto di un Anziano del settore gestionale, nessuno avrebbe osato provocarti. Anche gli Anziani stessi avrebbero mostrato un po' di riguardo di fronte a quei discepoli.


Era evidente che questo Anziano Wei fosse a capo del dipartimento della creazione delle medicine.


Nonostante avesse detto solo di visitare il dipartimento a Chu Feng e a Bai Ruochen e non li aveva invitati direttamente a diventare dei membri, se non altro doveva avere una buona opinione dei due. Altrimenti non avrebbe detto parole del genere.


Così Chu Feng e Bai Ruochen si riempirono di gioia, mentre i discepoli tra la folla provarono invidia. Ottenere le grazie di un Anziano del genere era un'enorme fortuna.


"Non ho detto che non c'è bisogno di porgere i propri rispetti? Perché siete così disubbidienti? Ricordate, non fatelo la prossima volta." L'Anziano Wei sorrise amichevolmente. Poi fece un cenno della manica e si diresse verso l'uscita del palazzo.


Proprio in quel momento, Yuan Qing disse: "Anziano Wei, ciò che ho detto prima era solo uno scherzo. Non era un attacco nei confronti di junior Chu Feng, né mira a disprezzare chi raccoglie medicine."


Che sorta di persona era Yuan Qing? Avrebbe venduto perfino la sua anima. Eppure era anche una persona che amava vantarsi. Prima aveva ricevuto il rimprovero dell'Anziano Wei e temeva di avergli lasciato una cattiva impressione, così Yuan Qing provò ad offrire una spiegazione per le sue azioni.


Dopotutto, indipendentemente da quanto fosse eccezionale la propria reputazione, era comunque un discepolo. Se avesse offeso un Anziano del dipartimento gestionale, allora non se la sarebbe passata bene in futuro.


Yuan Qing non voleva commettere un errore del genere, così non badò a ciò che avrebbero potuto pensare gli altri e provò a giustificare le sue azioni.


"Sei Yuan Qing del Monastero Orione?" L'Anziano Wei si fermò e guardò il giovane.
                                


                                



