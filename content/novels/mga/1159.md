---
weight: 1159
title: Capitolo 1159 – Sfidato
pubDate: 2024-07-09T21:13:16.475Z
tags:
    - mga
---


<em>Capitolo sponsorizzato, ringraziamo Zangetsus!
da editare
49 capitoli in coda, 0/3
-Schadenfreude</em>


"Sì Anziano Wei." Rispose rispettosamente Yuan Qing.


"Il Monastero Orione ti ha trattato molto bene, eppure ti sei unito alla Divisione del Cielo Inquisitore. Ragazzo... non devi dimenticarti delle tue radici." Rispose l'Anziano Wei.


Sentendo queste parole, Yuan Qing cambiò drasticamente espressione. Provò a spiegarsi frettolosamente: "Non oserei farlo. Non mi dimenticherò della grazia che mi ha dato il Monastero Orione. Solo che..."


"Non c'è bisogno di spiegare. Ricorda che una lingua sciolta può causare molti problemi. Mentre è un bene mostrare le proprie capacità, non bisogna usarle per approfittarsi degli altri. Altrimenti, prima o poi, finirai per pagarla cara." Disse l'Anziano Wei con un'espressione seria.


"Anziano Wei, io..."


Yuan Qing voleva ancora spiegarsi, ma l'Anziano Wei non gliene diede l'opportunità, sparì dalla sala del palazzo in un batter d'occhio; se n'era già andato.


Tutti rimasero in silenzio. A parte Chu Feng e Bai Ruochen, la folla stava mostrando espressioni piene di emozioni contrastanti.


Specialmente quelli che avevano preso in giro Chu Feng prima. Stavano provando rimpianto.


Evidentemente l'Anziano Wei aveva avuto una buona impressione di Chu Feng e di Bai Ruochen. Li aveva perfino invitati a porgere visita al dipartimento della creazione delle medicine. Eppure aveva rimproverato Yuan Qing, il genio che tutti lusingavano.


 Quindi, contando solo le connessioni di una persona, sembrava che il discepolo della Foresta del Legno Turchese Meridionale Chu Feng fosse in vantaggio. Dopotutto se fosse riuscito ad ottenere la protezione dell'Anziano Wei, chi avrebbe osato toccarlo? Pochissimi avrebbero potuto danneggiarlo.


Una volta che pensarono alle sue prospettive e come lo avevano umiliato oggi, provarono terrore e iniziarono a preoccuparsi della sua vendetta.


"Sorellina Ruochen, andiamo."


A Chu Feng non importava della folla. Dopo che l'Anziano Wei se ne andò, Chu Feng uscì dal palazzo delle missioni del lupo con Bai Ruochen.


Yuan Qing, visto che era stato rimproverato pubblicamente dall'Anziano Wei, sentì di aver perso la faccia e se ne andò velocemente.


Tuttavia la notizia di come che un discepolo della Foresta del Legno Turchese Meridionale di nome Chu Feng avesse ottenuto quattrocentocinquanta punti grazie ad una missione del lupo era destinata a diffondersi per tutto il Sect.


Dopotutto era un evento importante, abbastanza incredibile da fare sussultare per l'ammirazione.


Nonostante le missioni del lupo fossero ad un livello molto basso, riuscire a rompere il record e ad ottenere una ricompensa diverse volte maggiore rispetto ad una della tigre sicuramente non era qualcosa che le persone ordinarie potevano fare. Anche dei geni anormali potevano non esserne capaci.


Così il nome di Chu Feng era destinato a diventare famoso per tutta la regione principale.


Chu Feng stava volando verso il suo territorio. Al momento era di ottimo umore, stava sorridendo lievemente. Anche se questo viaggio gli era costato diversi giorni di tempo, si doveva dire che fosse stato grandemente ricompensato.


"Cos'è successo qui?" Tuttavia, il suo sguardo emise un lampo tagliente dopo che Chu Feng tornò nel suo territorio. Immediatamente dopo si affrettò a scendete.


Le porte dell'entrata erano state distrutte. Anche l'insegna della Divisione Asura era stata ridotta in pezzi.


Aspetto più importante, era stato tutto lasciato in rovina. Sicuramente doveva essere stato un atto deliberato per umiliare non solo Chu Feng, ma anche la Divisione Asura.


"Siamo stati sfidati?" Pensò subito Chu Feng.


Esistevano moltissime frazioni nella montagna del Legno Turchese. Il metodo migliore per un'organizzazione per aumentare la sua fama sarebbe stato di sconfiggere altre frazioni. Questa sorta di comportamento era una sfida.


In origine, la montagna del Legno Turchese non avrebbe permesso questi scontri. Tuttavia poi avevano scoperto che se l'avessero permesso, questo avrebbe rinsaldato lo spirito dei discepoli. Così, alla fine avevano accettato tacitamente questo comportamento.


Finché nessuno fosse morto e non ci fossero scompigli eccessivi, allora anche se uno fosse stato picchiato fino a non poter uscire dal letto o anche se uno avesse seminato distruzione in un'altra frazione, la montagna del Legno Turchese non avrebbe indagato.


Si diceva che un tempo ci fossero state due frazioni che avevano combattuto tra di loro per moltissimo tempo. Alla fine, uno dei capi riuscì a fare dei progressi. Dopodiché aveva contrattaccato l'altra organizzazione, sconfiggendo tutti i loro capi e distruggendo tutti i loro palazzi.


Anche se il capo era stato convocato dal dipartimento punitivo, era stato liberato il giorno stesso.


Il motivo era molto semplice: perché era un genio. Se un talento avesse violato le regole, la montagna del Legno Turchese l'avrebbe solo punito lievemente. Tuttavia non avrebbe sicuramente strangolato un genio. Dopotutto il Sect aveva bisogno di geni e non di spazzatura.


Così,  con il passare del tempo, le sfide tra frazioni era diventato il metodo migliore per risolvere delle ostilità.


Questo era anche la ragione per cui i discepoli della Foresta del Legno Turchese Meridionale avrebbero preferito rimanere da soli piuttosto che unirsi alla Divisione della Tranquillità. Era perché sapevano che la divisione era troppo debole.


Se si fossero uniti ad essa, potevano essere sfidati e se fossero stati picchiati a sangue sarebbe stato considerato ragionevole. Se non l'avessero fatto, sarebbero stati un po' più al sicuro.


Dopo aver scoperto che, a parte le porte e l'insegna, tutto il resto era rimasto indenne, Chu Feng iniziò a calmarsi. Senza disturbarsi a prestare attenzione alle persone attorno, Chu Feng entrò direttamente nel suo territorio.


"Lord Chu Feng, finalmente sei tornato. È successo q-qualcosa di importante." Di sicuro, quando i servi videro Chu Feng, si affrettarono da lui.


Mostrarono espressioni timide, ma sopratutto piene di sensi di colpa. Evidentemente si biasimavano per non essere riusciti a proteggere il suo territorio.


"Sono stato sfidato?" Chiese Chu Feng.


"S-sì." Rispose un servo.


"Chi è stato?" Chiese Chu Feng.


"È stata la Divisione della Tigre e del Drago." Rispose un servo.


"Divisione della Tigre e del Drago?" Quando sentì questo nome, Chu Feng divenne pensoso.


Ricordava questa frazione. Quando era andato nella Divisione della Tranquillità per dare una lezione ai membri della generazione più grande, sorprendentemente aveva incontrato degli ignoranti che avevano iniziato ad umiliare la Foresta del Legno Turchese Meridionale. Quei coltivatori alla fine erano stati picchiati pubblicamente da Chu Feng ed erano fuggiti dopo.


Chu Feng si ricordava che erano membri della Divisione della Tigre e del Drago.


Logicamente, visto che erano stati sconfitti, era ragionevole che fossero venuti per vendicarsi. Per quanto riguardava la sfida e la distruzione della Divisione Asura, anche questo era stato perfettamente appropriato.


Tuttavia Chu Feng continuò a pensare che ci fosse qualcosa di strano. Quindi chiese: "Quando è successo?"


"Sono venuti subito dopo che se n'è andato." Rispose un servo.


"Sono venuti dopo che me ne sono andato? Questo significa che sono arrivati il mattino presto?" Chiese Chu Feng.


"Sì." Rispose i servi.


"Come previsto. Hanno concentrato l'attenzione su di me." Chu Feng iniziò ad accigliarsi. Un lampo freddo brillò nei suoi occhi. Si era già accertato di una cosa.


La Divisione della Tigre e del Drago doveva essersi preparata. Altrimenti sarebbe stato impossibile che agissero così velocemente. Evidentemente, sapevano già della situazione di Chu Feng e avevano già preparato un metodo per occuparsi di lui. Anche se Chu Feng non avesse dato una lezione a quegli uomini, probabilmente non sarebbe riuscito a sfuggire da questa calamità.


"Lord Chu Feng, siamo davvero spiacenti. Ci hanno minacciato, dicendo che non potevamo sostituire le porte e l'insegna. Quindi noi..." I servi iniziarono a biasimarsi.


"Non è colpa vostra." Chu Feng li consolò. I membri della Divisione della Tigre e del Drago erano tutti discepoli principali. I suoi servi naturalmente non avrebbero osato opporsi a loro.


Dopotutto questa era una questione tra discepoli.
                                


                                



