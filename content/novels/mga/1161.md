---
weight: 1161
title: Capitolo 1161 – Conosci te stesso, conosci il tuo nemico
pubDate: 2024-07-09T23:13:16.475Z
tags:
    - mga
---


<em>Capitolo sponsorizzato, ringraziamo Zangetsus!
da editare
47 capitoli in coda, 0/3
-Schadenfreude</em>


Al momento Chu Feng non aveva molti seguaci, tuttavia si sentì gratificato quando vide le persone nella sala.


Erano stati sfidati, sarebbe stata una dura per la Divisione Asura, il momento in cui la lealtà dei suoi membri sarebbe stata messa alla prova.


Però non solo si erano presentati tutti, ma si erano unite altre persone al gruppo. Questo fece sentire Chu Feng gratificato e onorato.


"La nostra Divisione Asura ha solo diverse decine di persone adesso. Sembra proprio misera, non c'è da meravigliarsi che sia guardata con sdegno dagli altri."


"Tuttavia vi garantisco ceh arriverà un giorno in cui la nostra Divisione Asura si espanderà e diventerà più potente. Allora, tutta la montagna del Legno Turchese vorrà entrare nella nostra divisione. Inoltre saranno tutti coltivatori potenti. Allora nessuno oserà sdegnare la nostra Divisione Asura."


"Quando arriverà quel giorno, sarete tutti senior della Divisione Asura, coloro che hanno visto la nascita e l'ascesa della nostra organizzazione. Indipendentemente dal livello che raggiungerete in futuro, vi darò comunque un trattamento degno di un membro della vecchia generazione."


"Adesso la nostra Divisione Asura è stata creata da meno di quattro giorni. Eppure siamo stati già sfidati e la nostra porta e la nostra insegna sono state distrutte e calpestate."


"Credo che tutti sappiano cosa dobbiamo fare senza che lo debba spiegare, vero?" Disse Chu Feng guardando la folla.


"Andremo ad attaccare chiunque ci abbia fatto questo. La nostra Divisione Asura non può permettere che accada un'umiliazione del genere senza fare nulla."


"Andiamo a sfidare la Divisione del Drago e della Tigre e recuperiamo la nostra dignità!!!"


Gridò la folla. Le loro voci risuonarono per tutta la sala del palazzo. Anche se avevano le loro idee sul da farsi, principalmente avevano intenzione di vendicarsi. Erano tutti pronti a combattere.


Tuttavia, in confronto alla reazione furiosa e appassionata, Fang Tuohai e gli altri sei senior rimasero in silenzio. Erano anche loro agitati, ma le loro espressioni erano piene di emozioni contrastanti, provavano una paura difficile da individuare.


"Molto bene. Tuttavia, come si dice, conosci te stesso e conosci il nemico, solo allora vincerai sempre. Vorrei raccogliere informazioni riguardo alla Divisione della Tigre e del Drago. Chi tra di voi li conosce?"


Nonostante si stesse rivolgendo a tutti, Chu Feng puntò lo sguardo verso Fang Tuohai. Questo perché sapeva molto bene che lui e i suoi compagni erano da più tempo nella montagna del Legno Turchese. Così dovevano essere informati riguardo alle varie divisioni.


"La conosco un po'. Ha circa cinquecento membri e la persona più forte, il loro capo, si chiama Wei Zhenhai. È un Martial King di quarto livello."


"Un'organizzazione come la loro è estremamente comune nella montagna del Legno Turchese. Nonostante non possano essere considerati troppo deboli, sicuramente non sono nemmeno forti."


"Per quanto riguarda il motivo per cui continua ad esistere, si dice che il loro capo Wei Zhenhai abbia ottenuto un successo inaspettato e sia riuscito ad entrare in buoni rapporti con il capo della Divisione Orione."


"Così, quando la Divisione del Drago e della Tigre viene attaccata da un'altra frazione, la Divisione Orione manderà sempre delle persone ad aiutarli a vendicarsi. Nonostante non annuncino apertamente che sono alleati, molti sanno del rapporto tra di esse."


"Nonostante la Divisione del Drago e della Tigre non fosse riuscita ad espandersi o a rafforzarsi, pochissimi avrebbero osato provocarli vista la forza deterrente della Divisione Orione. Allo stesso tempo, la Divisione della Tigre e del Drago è diventata il cagnolino della Divisione Orione e si occupa di mansioni sgradevoli al suo posto." Spiegò Fang Tuohai.


"Cosa? È davvero la Divisione Orione?" La folla che prima ribolliva di rabbia, si calmò leggermente. Non si sarebbero mai immaginati che l'ordinaria Divisione del Drago e della Tigre avrebbe avuto un supporto del genere.


Che sorta di organizzazione era la Divisione Orione? Lo si poteva immaginare solo pensando al Monastero Orione. La Divisione Orione sicuramente non era una frazione di seconda o di terza categoria. Era molto potente.


Ogni anno il Monastero Orione avrebbe mandato una grande quantità di discepoli sbalorditivi alla montagna del Legno Turchese. Anche se lo sviluppo della Divisione Orione non poteva competere con la Divisione dell'Ascensione o delle tre Foreste del Legno Turchese, sicuramente non sarebbe stata troppo inferiore.


Anche se la Divisione Asura aveva due geni, Chu Feng e Bai Ruochen, era troppo debole al confronto. Nemmeno loro due avevano una coltivazione molto potente.


Anche se potevano battere la Divisione del Drago e della Tigre, sicuramente non avrebbero potuto sconfiggere un mostro come la Divisione Orione.


"Così sono i cagnolini della Divisione Orione. Ha tutto senso ora." Chu Feng sorrise lievemente.


"Junior Chu Feng, perché dici così?" Fang Tuohai e gli altri ne furono sorpresi.


"Ho avuto qualche conflitto con un discepolo del Monastero Orione. Credo che questo attacco sia stato a causa sua."


"È proprio tipico da parte loro utilizzare i loro seguaci per mettermi in difficoltà dopo che sono arrivato nella montagna del Legno Turchese." Chu Feng non provò a nascondere nulla e parlò del conflitto tra lui e il Monastero Orione.


"Potrei sapere quale discepolo è capace di rivoltare il Monastero Orione contro di te?" Chiese Fang Tuohai, non capiva la situazione.


"Yuan Qing, avete sentito parlare di lui?" Chiese con un sorriso Chu Feng.


"Yuan Qing? È davvero lui?!" Sentendo quel nome, a parte Bai Ruochen, tutti cambiarono drasticamente espressione. Incapaci di contenersi, sussultarono tutti e mostrarono sguardi spaventati.


Yuan Qing, tutti conoscevano questo nome. Era un talento anormale che aveva attivato l'Ago Immortale dell'Antica Era e aveva ottenuto la Bandiera del Comandante.


All'improvviso Chu Feng chiese: "Senior Fang, conosci la Divisione Orione?"


"Un po'. La Divisione Orione può essere considerata una delle dieci migliori organizzazioni nella montagna del Legno Turchese. I loro membri sono numerosi, ammontano a diverse decine di migliaia di persone."


"Tra di loro, ci sono innumerevoli geni talentuosi. La Divisione Orione ha un totale di quattro capi. Il più forte tra di loro è il capo più grande. Per quanto ne so, il suo nome è Lei Yao ed è un Martial King di sesto livello." Disse Fang Tuohai.


"A che livello è la Divisione Orione tra le varie organizzazioni?" Chiese Chu Feng.


"Difficile da dire. A parte le prime dieci, le altre non sono in una vera e propria classifica. Tuttavia la Divisione Orione è davvero potente. Da ciò che ho visto, sicuramente dovrebbe essere almeno alla dodicesima posizione." Rispose Fang Tuohai.


"È così? In tal caso, non sono di molto inferiori alla Divisione dell'Ascensione e la Divisione delle tre Foreste del Legno Turchese. Sembra che i discepoli del Monastero Orione siano all'altezza della loro reputazione come organizzazione sottoposta di primo livello." Disse con ammirazione Chu Feng.


"Chu Feng, cos'hai intenzione di fare ora?" Chiese Bai Ruochen.
                                


                                



