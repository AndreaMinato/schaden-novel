---
weight: 11620
title: Capitolo 1162 – Avanzamento di livello in isolamento
pubDate: 2024-07-10T00:13:16.475Z
tags:
    - mga
---


<em>Capitolo sponsorizzato, ringraziamo Zangetsus!
da editare
46 capitoli in coda, 0/3
-Schadenfreude</em>


"Avevo previsto che la Divisione Orione mi avrebbe attaccato. Tuttavia non mi sarei mai aspettato che avrebbero mandato un cagnolino del genere prima."


"Credo che l'abbiano fatto per metterci alla prova. Inoltre sarebbe troppo umiliante per loro attaccarci personalmente."


"Comunque, indipendentemente dalle loro intenzioni, dato che ci hanno già insultato, dobbiamo rispondere. Non possiamo lasciare che calpestino l'onore della nostra Divisione Asura." Disse con un tono calmo Chu Feng. Tuttavia nel suo sguardo tranquillo si nascondeva una furia irrequieta.


"Capo, cos'hai intenzione di fare? Dicci pure. Qualunque sarà la tua decisione, finché darai l'ordine sarà nostro dovere seguirlo."


Disse la folla all'unisono. Anche se si erano agitati dopo aver scoperto dell'ostilità tra Chu Feng e Yuan Qing, non si ritirarono di fronte al nemico.


"Giusto. In questi anni abbiamo accumulato frustrazione. Abbiamo cercato solo pace, eppure gli altri hanno continuato ad umiliarci. Tanto vale rischiare le nostre vite e reagire. Almeno se morissimo, lo faremmo onorabilmente." Fang Tuohai e gli altri senior pensavano che la questione fosse ancora più seria e si erano preparati ad affrontare la morte.


"Non emozionatevi così tanto ancora. Naturalmente non possiamo lasciare che la Divisione del Drago e della Tigre la passi liscia, ma dobbiamo anche considerare il tempismo. Quindi, durante questo periodo di tempo, vorrei che raccoglieste informazioni riguardo alla Divisione del Drago e della Tigre." Disse Chu Feng.


"Vorrei conoscere i profili di tutti i loro membri. Non devono essere estremamente dettagliati, va bene finché sappiamo la posizione dei loro territori." Rispose Chu Feng con un sorriso raggiante.


"Vuoi sapere la posizione dei loro territori?" La folla era un po' confusa, ma non esitò e invece rispose all'unisono: "Lo scopriremo subito."


Dopo aver finito di parlare, la gente se ne andò. Evidentemente erano andati a raccogliere informazioni.


Solo Wang Wei, Bai Ruochen e Fang Tuohai erano rimasti.


"Possiamo lasciare a loro la raccolta di informazioni. Puoi chiamarmi quando tutti i preparativi saranno finiti." Dopo aver detto questo, Bai Ruochen se ne andò senza voltarsi. Era arrivata e se n'era andata proprio di fretta.


Quando guardò la schiena di Bai Ruochen, il giovane sorrise. Nonostante Bai Ruochen mostrasse una facciata fredda e distaccata, Chu Feng aveva notato la sua reazione vedendo l'insegna e l'ingresso distrutti. Non aveva sbagliato a diventare amico di questa ragazza.


"Junior Chu Feng, prima ci hanno minacciato dicendo che se avessimo riparato le porte e l'insegna della Divisione Asura, le avrebbero distrutte di nuovo. E non si sarebbero limitati a questo."


"Visto che non eri presente e non potevamo rivaleggiare con loro, non abbiamo osato decidere cosa fare. Ora che sei tornato, vuoi che ripariamo le porte e l'insegna?"


"Anche se la nostra Divisione Asura è stata fondata da poco, dovremmo avere una nostra dignità. Negli ultimi giorni, molti hanno già iniziato a deriderci." Disse con riluttanza Fang Tuohai. Era evidente che gli importasse molto della reputazione dell'organizzazione.


"Non c'è bisogno di essere impazienti. Lasciamo che rimangano a guardare e ridere. Prima o poi faremo sì che gli passi la voglia di ridere." Disse Chu Feng.


Fang Tuohai e gli altri non fecero più domande. Sapevano che Chu Feng non era solo potente, ma anche una persona decisa e intelligente. In quanto membri della Divisione Asura, potevano fare solo una cosa: ubbidire ai suoi ordini.


Dopo che tutti se ne andarono, Chu Feng tornò nel suo territorio ed entrò in una sala sotterranea per allenarsi.


Naturalmente voleva raffinare tutte le risorse di coltivazione che aveva ottenuto nel giardino delle medicine del firmamento.


Al momento per lui era importante sopratutto aumentare la sua coltivazione. Si sarebbe accontentato anche di piccoli progressi. Le risorse di coltivazione avrebbero dovuto aiutarlo a farlo.


Il motivo per cui voleva rafforzarsi non era perché temeva la Divisione del Drago e della Tigre. Dopotutto il loro capo era solo un Martial King di quarto livello, una persona che perfino Bai Ruochen avrebbe potuto battere facilmente.


Tuttavia Chu Feng sapeva molto bene che la Divisione del Drago e della Tigre era solo un seguace del Monastero Orione.


Quindi stava pensando a come affrontare la Divisione Orione.


Il metodo di allenamento di Chu Feng era molto semplice. Tutto ciò che doveva fare era raffinare le risorse di coltivazione. Dato il potere divorante dei Fulmini Divini nel suo corpo, sarebbe stato facile come bere un bicchier d'acqua.


Bevendo comunque prima o poi si sarebbe riempito lo stomaco, mentre i Fulmini Divini avrebbero raffinato completamente le energie naturali, erano come dei pozzi senza fondo. Non importava quanti medicinali ottenesse Chu Feng, non sarebbe stato in grado di saziarle.


Sarebbe stato estremamente difficile per lui avanzare di livello.


Molte persone avrebbero trascorso diversi anni per fare dei progressi. Alcuni, non sarebbero riusciti a fare progressi fino alla morte. Avevano a disposizione dell'energia naturale, ma non erano capaci di superare gli ostacoli tra uno stadio e l'altro e di comprendere come funzionava un nuovo tipo di potere.


Tuttavia Chu Feng era diverso dalle persone ordinarie. Sentiva questi ostacoli, ma le sue capacità di comprensione erano davvero potenti, inoltre aumentavano con l'età e si fondeva sempre di più con i Fulmini Divini.


Finché avesse posseduto abbastanza risorse, sarebbe stato facilissimo avanzare di livello.


Come aveva previsto, le medicine Martial che aveva ottenuto gli procurarono una grande quantità di energia naturale.


Mentre questa forza si radunava nel suo dantian, fu divorata immediatamente dai Fulmini Divini e Chu Feng colse l'opportunità per iniziare a comprendere un nuovo livello.


"Boom."


All'improvviso, un'increspatura si estese dal suo corpo. L'enorme onda d'urto che causò fece tremare l'intera stanza.


Allo stesso tempo, Chu Feng riaprì gli occhi.


Un fulmine balenò nel suo sguardo, stava emettendo un potentissimo intento omicida.


Non sembravano gli occhi di un umano, erano davvero terrificanti.


"Divisione del Drago e della Tigre? Divisione Orione? Yuan Qing?"


"È il momento di sistemare i conti."


Chu Feng si alzò lentamente. Anche se i fulmini erano scomparsi dai suoi occhi, emetteva ancora intento omicida.


Chu Feng era avanzato di livello con successo, ora era al secondo livello del Martial King realm.
                                


                                



