---
weight: 1164
title: Capitolo 1164 – Se dobbiamo attaccare, lo faremo in grande
pubDate: 2024-07-10T02:13:16.475Z
tags:
    - mga
---


<em>Capitolo sponsorizzato, ringraziamo Zangetsus!
da editare
44 capitoli in coda, 0/3
-Schadenfreude</em>


"Cosa? Junior Chu Feng, sei riuscito anche tu ad avanzare di livello?" La folla attorno si rivolse a lui e molti mostrarono sorpresa.


Chu Feng non aveva rivelato deliberatamente la sua coltivazione come Bai Ruochen, così nessuno dei presenti aveva notato i suoi progressi.


Tuttavia, una volta che Bai Ruochen lo menzionò, iniziarono subito ad esaminare la coltivazione del giovane. Solo allora scoprirono che Chu Feng era davvero avanzato di livello.


"Ahah, davvero grandioso. Il secondo in comando della nostra Divisione Asura adesso è una Martial King di quinto livello e il nostro capo è al secondo livello. Anche il capo della Divisione del Drago e della Tigre è solo un Martial King di quarto livello."


"Come può la Divisione del Drago e della Tigre contendere contro di noi? Sarebbe un suicidio per loro sfidarci."


Fang Tuohai e gli altri erano pieni di gioia e iniziarono ad esultare.


Il secondo in comando di cui parlavano naturalmente era Bai Ruochen e il capo Chu Feng.


Nonostante avesse detto quelle parole motivato da buone intenzioni, a Chu Feng diede una strana sensazione. Era vero che la coltivazione del secondo in comando era più alta di quella del capo, ma non c'era bisogno che lo gridasse così tanto.


Bai Ruochen non disse nulla per contrariare Fang Tuohai anche se non aveva accettato di diventare la seconda in comando.


Era evidente che fosse di ottimo umore per via dei suoi progressi.


"Chu Feng, andiamo a dare una lezione alla Divisione del Drago e della Tigre." Disse Bai Ruochen.


"Non c'è fretta. Occupiamoci di questi prima." Disse Chu Feng indicando i profili descritti nei rapporti in mano a Fang Tuohai.


"Cos'hai intenzione di fare esattamente?" Chiese con curiosità Bai Ruochen. Anche gli altri guardarono Chu Feng. Volevano sapere quali erano i suoi piani.


"Ancora non capisci? È facile dare una lezione al nostro nemico, non ci metteremmo più di qualche secondo."


"Tuttavia, visto che è una frazione di primo livello a sfidarci, non dobbiamo lasciargliela passare liscia così facilmente."


"Li userò per fare da esempio, così che tutti capiscano cosa succede nel caso ci sfidino, così ci penseranno bene prima di farlo."


"Quindi non ho intenzione di andare nel quartier generale della Divisione della Tigre e del Drago per riconquistare il nostro onore, voglio annientarla completamente."


"Annientarla completamente?" La folla, inclusa Bai Ruochen, cambiò espressione. Chu Feng era davvero feroce, che avesse intenzione di ucciderli tutti?


Dare loro una lezione era ammissibile. Dopotutto le sfide erano permesse. Uccidere però era fuori questione perché andava contro le regole della montagna del Legno Turchese.


"Non preoccupatevi, ciò che intendo dire è spingerli a sciogliere volontariamente la Divisione. Questo è il motivo per cui vi ho fatto raccogliere tutte queste informazioni. Ho intenzione di attaccare i territori di tutti i loro membri."


"In altre parole, distruggerò le loro case. Inoltre, continuerò a farlo ogni giorno finché continueranno a rimanere nella Divisione del Drago e della Tigre. Capite cosa intendo fare ora?" Chiese con un sorriso Chu Feng.


"Junior Chu Feng, s-se tu facessi una cosa del genere, temo che finiresti con l'avere una cattiva reputazione. Se la situazione andasse fuori controllo, temo che la Divisione Orione non rimarrà a guardare."


Il gruppo capì finalmente le intenzioni di Chu Feng, ma erano comunque spaventati dalla sua idea. Specialmente Fang Tuohai che gli consigliò di non farlo.


Esisteva ogni genere di sfida, ma Chu Feng stava proponendo di distruggere le case di tutti i membri di una frazione e di minacciarli, non era mai accaduto prima d'ora. Questo perché era un piano davvero spietato.


"Cosa c'è da aver paura? È soltanto un'insignificante Divisione Orione. Sono stati loro poi a provocarci, di sicuro non gliela lasceremo passare liscia."


"Inoltre, anche se il capo del Monastero Orione, Lei Yao, si presentasse, cosa potrebbe fare? Non dobbiamo temerli." Disse Bai Ruochen. Inoltre, aggiunse con approvazione: "La tua idea è ottima Chu Feng. Facciamo come hai suggerito."


Chu Feng disse: "Ora sapete tutti che metodo userò per sistemare questa questione. Immaginerete anche le conseguenze di questo e devo ammettere che sarà pericoloso. Quindi se qualcuno vuole andarsene, non lo fermerò sicuramente."


"No, non ce ne andremo di sicuro."


"Esatto. Facciamolo! Junior Chu Feng, ti seguiremo qualunque decisione farai."


"Giusto, potremmo perdere la vita nel caso peggiore, ma finché lo faremo con onore, che importa di morire?"


La folla iniziò a reagire in modo diverso, ma non solo nessuno di loro se ne andò, ma il loro spirito combattivo ribollì.


"Molto bene, andiamo." Chu Feng annuì con soddisfazione. Dopodiché iniziò a volare.


Diverse decine di persone lo seguirono.


In quel momento, nel territorio di Chu Feng rimasero solo le persone che prima avevano deriso la Divisione Asura.


Erano tutti sbiancati per la paura e rimpiangevano di averli sottovalutati...


"Chi sono? Osano distruggere le porte del mio territorio, sapete chi sono?"


Nel territorio di una regione principale, una donna dall'aspetto astuto stava gridando con furia mentre guardava i danni alla sua proprietà e diverse figure a mezz'aria.


Era un membro di alto livello della Divisione del Drago e della Tigre. Non aveva mai temuto nulla e naturalmente non poteva tollerare che delle persone si comportassero così nel suo territorio. Inoltre, le porte della propria dimora rappresentavano la propria reputazione, e la loro distruzione era come uno schiaffo in faccia. Ovviamente non lo poteva sopportare.


Così, una volta che uscì dal suo territorio, non si disturbò ad esaminare la coltivazione delle persone che l'avevano attaccato e si precipitò verso Chu Feng e gli altri.


"Booooooom!!" Chu Feng scagliò un colpo di palmo e ci fu un'esplosione. Allo stesso tempo l'intero territorio della donna iniziò a tremare violentemente. Apparirono perfino delle crepe nel suolo.


L'espressione della donna cambiò drasticamente e del fumo denso riempì l'area dietro di lei.


Tutte le costruzioni nel suo territorio erano state ridotte in cenere. Erano rimasti solo i suoi servi coperti di polvere; era davvero una scena miserabile.
                                


                                



