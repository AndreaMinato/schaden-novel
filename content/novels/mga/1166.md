---
weight: 11660
title: Capitolo 1166 – L'intervento della Divisione Orione
pubDate: 2024-07-10T04:13:16.476Z
tags:
    - mga
---


<em>Capitolo regolare,
da editare
44 capitoli in coda, 0/3
-Schadenfreude</em>


"Cosa? È davvero successa una cosa del genere? Sei sicuro?"


La folla rimase di nuovo sbalordita. Specialmente la persona che prima aveva denigrato Chu Feng, era rimasta a bocca aperta. La sua espressione era così scontenta che sembrava avesse appena mangiato un ratto morto.


Questo perché significava che Chu Feng era davvero un genio straordinario e che la Foresta del Legno Turchese Meridionale era riuscita per la prima volta a coltivare un vero talento.


"Ero presente quel giorno. Dimmi, credi che sia vero o no?" Rispose quell'uomo.


"Wow..." La gente sussultò e mostrò espressioni piene di emozioni contrastanti.


"Presto, guardate. È la gente della Divisione dell'Ascensione. Hanno portato così tante persone."


"Cielo, quello non è Long Chenyi? È venuto anche lui? Viene raramente ad assistere ad aventi del genere."


"Ahah, sorprendente. Hanno perfino attirato l'attenzione di uno come Long Chenyi. È evidente che ormai lo sanno tutti nella regione principale. Quel Chu Feng è davvero sbalorditivo."


Gridò qualcuno. Inoltre ciò che stupì ancora di più la folla era che Long Chenyi aveva portato con sé più di diecimila membri della Divisione dell'Ascensione. Il cielo e la terra erano pieni zeppi dei suoi sottoposti, lo spiegamento emanava un'aura imponente.


Gli altri in confronto non erano degni di essere menzionati.


"Quel Chu Feng non è un po' troppo arrogante? Anche se non teme la disapprovazione della gente, non ha paura degli Anziani? Da come la vedo, se la sta proprio cercando." Era arrivato anche Long Chenfu. Sproloquiava come sempre e sembrava che odiasse a morte Chu Feng.


"Da come la vedo, nessuno degli Anziani oserebbe intromettersi. Sono stati davvero Chu Feng e junior Ruochen a farlo. Inoltre Chu Feng ha anche rotto il record di erbe medicinali raccolte ed entrambi hanno ricevuto le lodi dell'Anziano Wei, che li ha persino invitati a porgere visita al Dipartimento della Creazione delle Medicine."


"Nonostante sembrasse solo una lode noncurante, proviene comunque da un Anziano della corte principale. Come può un Anziano ordinario questionarli ora? Se l'Anziano Wei lo ha preso in simpatia, allora gli altri Anziani ordinari non attirerebbero una calamità su di loro se toccassero Chu Feng?" Disse il secondo in comando della Divisione dell'Ascensione, Meng Zhensuo.


"Cosa? È successo davvero?" Sentendo questo, gli altri membri della Divisione dell'Ascensione rimasero scioccati. Long Chenfu si incupì e chiuse la bocca. Era davvero un avvenimento importante.


"Non mi preoccupa cos'è successo a quel Chu Feng. Ma non posso rimanere a guardare se accadesse qualcosa a junior Ruochen. Ho sentito che la Divisione del Drago e della Tigre ha il supporto del Monastero Orione. Anche se Wang Haoxuan non è nella montagna del Legno Turchese, temo che Chu Feng e gli altri non potranno affrontare la Divisione Orione." Disse con indifferenza Long Chenyi. Mentre parlava, puntò lo sguardo in una certa direzione.


Vedendo questo, Long Chenfu chiese nervosamente: "Fratellone, cosa succede?"


"Non è niente. Sono arrivati solo alcuni Anziani. Però si sono nascosti nel cielo senza farsi vedere." Rispose Long Chenyi.


"Anche gli Anziani vorranno godersi lo spettacolo. Non è una questione da poco, questo Chu Feng è davvero formidabile. È stato nella montagna del Legno Turchese da pochi giorni e ha creato già un grande spettacolo. Che il fato della Foresta del Legno Turchese Meridionale sia cambiato per il meglio?" Disse Meng Zhensuo.


Long Chenyi non rispose, ma il suo sguardo era cambiato. Sapeva meglio di chiunque altro che sorta di discepolo fosse Chu Feng.


"Dannazione, dannazione. Ha davvero osato minacciarci per farci lasciare la Divisione del Drago e della Tigre? Quella spazzatura della Foresta del Legno Turchese Meridionale ha davvero un bel coraggio!"


Mentre fuori c'era un'atmosfera entusiasta, dentro al quartier generale della divisione regnava solo lo sgomento. Si erano radunati oltre duecento membri nella sala principale ed erano tutti avviliti. Un uomo con le basette stava stringendo i denti per la rabbia, si stava battendo il petto e pestava i piedi per terra mentre camminava avanti e indietro.


Era un Martial King di quarto livello ed era il capo della Divisione del Drago e della Tigre.


In quel momento molti si erano raggruppati qui perché volevano chiedere di lasciare la sua organizzazione.


Il motivo per cui lo stavano facendo era perché i loro territori erano stati devastati e Chu Feng aveva detto che, se avessero continuato a rimanere nella Divisione del Drago e della Tigre, avrebbe continuato a demolire le loro dimore ogni giorno.


Anche se Chu Feng aveva solo scagliato un solo colpo per distruggerle, erano comunque riusciti a percepire il potere spaventoso che possedeva. Avevano iniziato ad avere paura di lui.


"Capo, nonostante il nuovo discepolo di nome Chu Feng provenga dalla Foresta del Legno Turchese Meridionale, non è davvero facile da gestire..." Disse una donna tremando di paura. Era la stessa donna che si era precipitata verso Chu Feng imprecando, solo per poi essere colta dal terrore.


"Paura? Di cos'hai paura? Stai dicendo che la nostra Divisione del Drago e della Tigre dovrebbe perdere contro una frazione fondata da poco da un rifiuto della Foresta del Legno Turchese Meridionale?" Rimproverò con rabbia il capo.


"Quel Chu Feng non è davvero semplice come sembra. Ho sentito che ha ottenuto quattrocentocinquanta punti nella piazza delle missioni ieri. Inoltre è stato lodato dall'Anziano Wei. Se l'Anziano Wei lo difendesse, non andremmo incontro ad un'enorme calamità?" Disse qualcuno.


"L'Anziano Wei?" Lo sguardo del capo della divisione vacillò, però poi aggiunse: "E anche se fosse? Non dimenticatevi chi ci sostiene. È la Divisione Orione!"


"Visto cos'è successo, posso dirvi la verità. È stata proprio la Divisione Orione a dirmi di sfidare la Divisione Asura."


"Con il suo supporto, che bisogno c'è di temerli?"


"È vero. Quel Chu Feng è solo un nuovo discepolo e la Divisione Orione è tutt'altra storia. Non solo i suoi discepoli sono potenti, hanno anche la protezione degli Anziani del Monastero Orione. La Foresta del Legno Turchese Meridionale non potrebbe mai superarli." I membri della Divisione del Drago e della Tigre annuirono in successione.


"Umpf! E certo! Quel Chu Feng crede che qualcuno verrà a difenderlo solo perché è stato lodato dall'Anziano Wei? Ha davvero una bella immaginazione!"


"Ora si sono radunate molte persone fuori. Sono venute tutte a guardare lo spettacolo. È l'opportunità perfetta per mostrare la nostra forza."


"Poi, se quel Chu Feng non si rivelerà, non importa- Ma se osasse mostrarsi, allora gli darò una bella lezione. Spazzatura della Foresta del Legno Turchese Meridionale, lo picchierò finché non si cagherà addosso!" Disse con rabbia il capo della Divisione del Drago e della Tigre.


 "Capo, la Divisione Orione ha mandato un messaggio." All'improvviso una donna entrò nella sala. Era la seconda in comando e stava tenendo una lettera in mano.


"Presto, fammi vedere." Il capo prese frettolosamente il messaggio.


Gli altri trattennero il fiato e lo fissarono. Sapevano che sarebbero stati degli ordini da parte della Divisione Orione.
                                


                                



