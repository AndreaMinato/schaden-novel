---
weight: 11740
title: Capitolo 1174 – La Comparsa di Chu Feng
pubDate: 2024-07-10T12:13:16.476Z
tags:
    - mga
---


<em>Capitolo regolare,
da editare
37 capitoli in coda, 0/3
-Schadenfreude</em>


"Fratellone, perché continuo ad avere la sensazione che tu abbia una buona opinione di lui? Non puoi credere che possa davvero sconfiggere Lei Yao, vero?"


"Anche se quel Lei Yao è più debole di te, è comunque un genio. Nonostante sia solo un Martial King di sesto livello, potrebbe battere quelli ordinari di settimo."


"Per quanto riguarda Chu Feng, anche se è un genio pure lui, è solo un Martial King di secondo livello. Come può competere con Lei Yao?" Chiese confuso Long Chenfu. Era sicuro che Chu Feng sarebbe stato sconfitto.


Long Chenyi non rispose direttamente alla domanda. Invece divenne silenzioso per molto tempo per poi dire: "Chenfu, non importa quanto disprezzi Chu Feng, devo ricordarti che non dovresti sottovalutare nessuno e specialmente non Chu Feng."


Dopo aver sentito queste parole, Long Chenfu si ammutolì. Anche se voleva che Chu Feng morisse, sentì una paura indescrivibile che lo immobilizzava.


In quel momento erano arrivate persone di ogni organizzazione, sia discepoli che Anziani. Erano così numerosi da coprire l'intera regione, era davvero uno spettacolo.


Tuttavia nessuno notò all'orizzonte una figura a più di mille miglia al di sopra delle nuvole.


Era un vecchio con dei capelli argentati, il suo sguardo conteneva un potere esplosivo.


Era seduto in un posto dove molti avrebbero dovuto avvistarlo, ma nessuno riusciva a vederlo. Sembrava che non esistesse nemmeno.


A giudicare dai suoi abiti, anche lui doveva essere uno degli Anziani della montagna del Legno Turchese. Solo che c'era il carattere 'arma' (兵) iscritto sul petto della sua divisa.


"Vecchio, dato che sei venuto anche tu, perché non ti riveli?" All'improvviso il vecchio si girò e spostò lo sguardo tagliente verso uno spazio vuoto dietro di lui.


Un'increspatura apparì dietro di lui. Lentamente lo spazio iniziò a distorcersi e una figura uscì da questa fenditura.


Era un altro vecchio. Inoltre era anche lui un Anziano della montagna del Legno Turchese. Aveva una divisa su cui c'era iscritto il carattere 'medicina' (药). Era proprio l'Anziano del dipartimento della creazione delle medicine che aveva lodato Chu Feng e Bai Ruochen nella piazza delle missioni, l'Anziano Wei.


"Vecchio mostro, non mi sarei mai immaginato che qualcuno come te sarebbe venuto a guardare uno scontro tra discepoli." Disse con un sorriso l'uomo del dipartimento della raffinazione delle armi. Tuttavia le sue parole sembravano avere un significato nascosto.


"Naturalmente non mi importerebbe nulla di una questione tra discepoli, ma quel ragazzo di nome Chu Feng è qualcuno che mi hai raccomandato personalmente. Non ci sono molti discepoli capaci di ottenere le tue lodi. Quindi naturalmente non posso considerarlo un discepolo ordinario."


"E poi non ho nient'altro da fare oggi, così ho deciso di venire a vedere esattamente che abilità possiede."


"Chi avrebbe pensato però che quel ragazzo ha sfidato Lei Yao. È praticamente un suicidio, non è nient'altro che una follia." Disse il vecchio del dipartimento della raffinazione delle armi con un'espressione delusa.


"Vecchio mostro, dato che sei sicuro che Chu Feng perderà, perché rimanere a guardare? Sei come quelli sotto e vuoi vedere come Chu Feng pagherà il prezzo della sua impulsività, come sarà ucciso?" Chiese l'Anziano Wei.


"A meno che non abbia nascosto il suo livello, sarebbe impossibile per un Martial King di secondo livello sconfiggerne uno di sesto, figuriamoci Lei Yao che ha un potere combattivo che supera perfino i Martial King di settimo livello ordinari."


"Se non ha nascosto la sua vera coltivazione, allora morirà sicuramente. Quindi volevo vedere se questo ragazzo ha finto di essere debole o se sia davvero un rifiuto ignorante."


"Dopotutto è un ragazzo che mi hai raccomandato in particolare. Vorrei vedere se stavolta ti sei sbagliato." Disse con uno strano sorriso il vecchio del dipartimento della raffinazione delle armi.


"Il fatto che quel ragazzo sia riuscito a radunare così tante erbe medicinali in così poco tempo è sufficiente a mostrare quanto è potente la sua energia Spirit."


"Non ho il minimo dubbio riguardo ai suoi risultati nelle tecniche Spirit. Tuttavia non posso garantire per le sue capacità combattive."


"Tuttavia, dato che anche tu, vecchio mostro, sei interessato alla questione, allora scommetterò su Chu Feng oggi. Sei interessato?" Chiese l'Anziano Wei con un sorriso malizioso.


"Perché no? Tuttavia, dato che desideri scommettere, non possiamo fare una puntata così poco sofisticata su un mero risultato."


"Questo perché ho già detto che non posso capire se questo Chu Feng ha nascosto la sua coltivazione. Se ha davvero celato il suo vero livello ed è un Martial King di sesto livello, sarebbe naturale vincere per lui."


"Così scommetterò che questo Chu Feng perderà se non ha nascosto il suo vero livello e che vincerà se lo ha fatto." Disse il vecchio del dipartimento della raffinazione delle armi con un ghigno.


"Sei davvero una volpe astuta. Così non avrei possibilità di vincere!"


"Vabbè. Ti accontenterò, e scommetto che Chu Feng vincerà anche se non ha nascosto la sua coltivazione." Disse l'Anziano Wei.


"Eheh, molto bene. Per quanto riguardo la messa in polio, voglio le dieci medicine che hai raffinato l'ultima volta. Cosa vuoi da me? Dì pure. Tuttavia il valore degli oggetti dev'essere equivalente." Disse il vecchio del dipartimento della raffinazione delle armi.


"Non desidero niente di che. Tutto ciò che vorrei è che tu, vecchio mostro, non lotti contro di me per Chu Feng. Devi sapere che la scorsa volta ti ho menzionato Chu Feng perché volevo accettarlo nella mia Divisione della creazione delle medicine."


All'improvviso l'espressione dell'Anziano Wei divenne seria. "Non mi sarei mai immaginato che tu, vecchio mostro, una persona così poco scrupolosa, avresti puntato a prenderti Chu Feng. Non credere che non sappia perché sei venuto qui."


"Eheh, sembra che tu mi capisca proprio bene. Ma non puoi biasimarmi. Anche se la montagna del Legno Turchese possiede moltissimi geni, pochissimi tra loro sono estremamente abili nelle tecniche Spirit. Se quel Chu Feng è davvero come me lo hai descritto, come posso non volerlo nel mio dipartimento della raffinazione delle armi?" Disse il vecchio con un sorriso bizzarro.


"Non provarci nemmeno. Se vincerò la scommessa, allora devi rinunciare a Chu Feng, puoi farlo o no?" Disse l'Anziano Wei.


"Va bene, va bene, farò come dici." Il sorriso dell'Anziano del dipartimento della raffinazione delle armi divenne ancora più diligente. Immediatamente dopo, il suo sguardo si spostò verso un certo luogo. Disse: "È quel ragazzo il Chu Feng di cui hai parlato, vero?"


L'Anziano Wei rivolse lo sguardo verso lo stesso punto. Quando vide la persona sotto, mostrò un sorriso di apprezzamento.


Era arrivato Chu Feng.


Il giovane stava conducendo i membri della Divisione Asura. Solo Chu Feng e Bai Ruochen attiravano l'attenzione, facendo sembrare l'organizzazione molto più debole.


Tuttavia Chu Feng aveva un'espressione assolutamente sicura di sé. Questo tipo di portamento si poteva vedere spesso in un generale, era l'aura di un sovrano.


Questo... era Chu Feng.
                                


                                



