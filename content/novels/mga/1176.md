---
weight: 11760
title: Capitolo 1176 – Soppressione Assoluta
pubDate: 2024-07-10T14:13:16.477Z
tags:
    - mga
---


<em>Capitolo sponsorizzato, ringraziamo Zangetsus!
da editare
36 capitoli in coda, 0/3
-Schadenfreude</em>


"Roaaar!"


"Booom!"


All'improvviso risuonò un grido e un'esplosione spaventosi. Allo stesso tempo, una bestia gigantesca formata da una tecnica marziale si divise in diverse parti, trasformandosi in una violenta increspatura di energia.


Lo scoppio seminò il caos nell'intera regione. Se non fosse stato per la formazione Spirit posta dagli Anziani, avrebbe causato molte vittime tra la folla.


Quando videro l'onda d'urto, la maggior parte delle persone mostrarono espressioni sorprese. Allo stesso tempo provarono compassione.


Per loro non era un'esplosione a cui un normale Martial King di sesto livello poteva resistere, figuriamoci una persona dalla coltivazione ancora inferiore come Chu Feng. Probabilmente era già stato polverizzato.


Anche se era una scena che molti si aspettavano, pensarono che fosse davvero noioso, erano venuti a vedere uno spettacolo, eppure era finito in un istante.


Tuttavia, una voce risuonò all'improvviso: "È questo il tuo limite?"


"Cosa?"


Gli occhi di molte persone brillarono e cambiarono espressione. Era stato Chu Feng a parlare.


Che... non fosse morto?


"Booooom!!"


Proprio quando tutti stavano iniziando a dubitare del loro udito, l'increspatura di energia iniziò a ribollire dall'interno. Poi sembrò aprirsi un tunnel al suo interno.


Una figura uscì lentamente da questo varco, era Chu Feng.


Al momento però il suo aspetto era completamente diverso, ora era ricoperto di saette. Non solo indossava un'armatura di fulmini, aveva anche un grande paio di ali sulla schiena. Era  estremamente maestoso e aveva un portamento davvero minaccioso.


Aspetto più importante, l'aura di Chu Feng era completamente diversa. Non era più un Martial King di secondo livello, ma di quarto.


Chu Feng iniziò ad uscire dall'increspatura di energia, un passo alla volta. Ora sembrava un dio della morte ricoperto di fulmini e l'onda d'urto sembrava allontanarsi da lui, senza osare avvicinarsi per... paura.


"Cielo, questo, questo è Chu Feng? Cos'ha fatto?"


Tutti cambiarono drasticamente espressione. Sia gli Anziani che i discepoli, mostrarono stupore.


Questo perché Chu Feng non aveva potenziato solo la sua coltivazione, ma anche la sua aura. Era più di un semplice aumento di forza combattiva, ma più una manifestazione del suo enorme potere.


Se non altro, in termini di aura, al momento Chu Feng non era affatto inferiore a Lei Yao; anzi, lo superava perfino.


Cosa significava? Che il suo potere combattivo superava già di gran lunga l'avversario, era una forza sconvolgente.


"Quel fulmine è estremamente potente. Non ha nascosto la sua coltivazione, ma ha usato sicuramente un metodo speciale. Cos'è esattamente? È una Tecnica Segreta suprema o una Misteriosa Tecnica Proibita? Perché non riesco a capirlo?"


Perfino i due Anziani principali al di sopra delle nuvole non riuscirono a mantenere la calma. L'Anziano del dipartimento della raffinazione delle armi iniziò perfino ad accigliarsi e cominciò a riflettere con un'espressione inquieta.


Questo perché aveva scommesso che Chu Feng avrebbe vinto se avesse nascosto la sua coltivazione.


Tuttavia ora, anche se Chu Feng aveva nascosto qualcosa, sicuramente non era la sua coltivazione, ma un metodo per aumentare il suo livello.


In altre parole, la vera coltivazione di Chu Feng era ancora al secondo livello del Martial King realm. Solo che aveva usato un metodo molto potente per aumentare drasticamente la sua coltivazione.


In tal caso, se avesse vinto lo scontro, allora avrebbe perso la scommessa e l'opportunità di fare entrare Chu Feng tra i suoi ranghi.


Specialmente in questa situazione, probabilmente avrebbe sconfitto Lei Yao. Così, come poteva l'Anziano del dipartimento della raffinazione delle armi rimanere tranquillo?


"Eheh, vecchio mostro, sembra che stavolta ti sia sbagliato. Ciò che Chu Feng ha nascosto non è la sua coltivazione, ma un metodo per aumentarla." Fu il turno dell'Anziano Wei di gioire.


"Eheh, non è certo. Sarebbe estremamente difficile per un Martial King di quarto livello batterne uno di sesto. Se questo Chu Feng perdesse, vincerei comunque la scommessa." Disse l'Anziano del dipartimento della raffinazione delle armi.


"Perdere? Così non morirebbe? Vecchio mostro, non devi essere così spietato. Non dovresti desiderare che il mio Chu Feng muoia solo perché perderesti una scommessa." Disse l'Anziano Wei.


"Morire? Umpf, con me qui, chi oserebbe ucciderlo?" L'Anziano del dipartimento della raffinazione delle armi sbuffò freddamente. Il suo sguardo emanò un'aura maestosa. Nonostante non avesse detto chiaramente che intenzioni aveva, era molto chiaro il significato dietro le sue parole.


L'Anziano Wei sorrise lievemente. Non perse più tempo a litigare con il vecchio. Invece guardò Chu Feng con un'espressione piena di aspettative.


"Così hai nascosto la tua forza. Ma che cambierebbe?"


"Credi davvero che un Martial King di quarto livello potrebbe rivaleggiare con me?"


"Ti farò capire che la differenza tra di noi è ancora enorme."


Lei Yao ringhiò all'improvviso. Non era riuscito ad uccidere l'avversario e questo lo aveva fatto infuriare. Girò il palmo e scagliò un altro attacco verso Chu Feng.


"Boooom!!"


L'attacco stavolta non fu solo tonante, ma fece tremare lo spazio attorno. Il potere marziale feroce si era trasformato in un'enorme ascia che oscurava il cielo.


Non solo l'arma era lunga mille metri e splendeva di luce dorata, ma possedeva anche la forza di quindicimila chili, sembrava capace di poter dividere il mondo in due.


Non era una tecnica marziale ordinaria. Stavolta Lei Yao si era proprio infuriato. Aveva usato un Tabù Marziale.


"È la famosa tecnica marziale del nostro Monastero Orione: l'Ascia che Divide il Cielo."


Vedendo questa scena, gli occhi di molti discepoli del Monastero Orione iniziarono a brillare. Mostrarono ammirazione e adorazione.


Forse gli altri potevano non conoscere questo Tabù Marziale, ma loro sì.


Era una tecnica paragonabile ad un Tabù Terrestre. Sicuramente era superiore ad un normale Tabù Mortale. Padroneggiarla era estremamente difficile e i discepoli ordinari non sarebbero mai riusciti a comprenderla.


Tuttavia era chiaro che non solo Lei Yao l'aveva studiata, ma l'aveva anche perfezionata, controllandola con maestria.


"Lei Yao, non mi sarei mai aspettato che saresti stato ancora così arrogante e ignorante. Sembra che sia il momento di farti vedere la verità e di farti capire la tua forza."


Quando guardò l'enorme ascia che conteneva un impetuoso potere divino, il sorriso di Chu Feng si allargò. Stese le braccia e una potentissima energia iniziò a diffondersi dal suo corpo.


"Boom." Alla fine Chu Feng strinse i pugni e fece uno scatto. In un istante risuonò l'esplosione di diecimila saette.


Una meteora infuocata iniziò a discendere verso Lei Yao.


"Quello è un Tabù Marziale."


Quando videro l'enorme meteora, molti rimasero senza parole. Potevano sentire che la tecnica che Chu Feng aveva usato non era un Tabù Mortale. Se l'Ascia che Divide il Cielo poteva essere paragonabile ad un Tabù terrestre, allora questa enorme meteora apparteneva proprio alla categoria.


"Umpf, vuoi affrontarmi direttamente? Allora perderai sicuramente. La mia Ascia che Divide il Cielo è invincibile tra i Tabù Mortali."


Mentre gli altri stavano sussultando per la sorpresa, Lei Yao si limitò a ridere con disprezzo. Non solo non entrò in allerta, ma fece puntare l'ascia enorme verso la montagna di fuoco di Chu Feng. Voleva mostrare alla folla qual era la tecnica più potente.


Tuttavia non si sarebbe mai immaginato che Chu Feng avrebbe stretto l'altro palmo scagliando un pugno. Poi tirò ne tirò una raffica.


Figuriamoci la folla, perfino Lei Yao che prima era pieno di sicurezza e disprezzo, rimase a bocca aperta.


"Boom, boom, boom, boom, boom, boom..."


Ad ogni colpo, Chu Feng faceva apparire una meteora. Innumerevoli dardi infuocati ricoprivano il cielo. Stavano precipitando a tutta forza verso il nemico.


Sia in forza, che in maestosità, Chu Feng era molto più potente di Lei Yao!!!
                                


                                



