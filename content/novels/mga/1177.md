---
weight: 1177
title: Capitolo 1177 – Troppo tardi per avere rimpianti
pubDate: 2024-07-10T15:13:16.477Z
tags:
    - mga
---


<em>Capitolo sponsorizzato, ringraziamo Zangetsus!
da editare
36 capitoli in coda, 0/3
-Schadenfreude</em>


Le fiamme scarlatte tinsero il cielo di rosso. Allo stesso tempo, il calore del fuoco sembrava poter ardere ogni cosa lungo il suo cammino.


Tuttavia, l'aspetto più terrificante ora era che le montagne infuocate stavano discendendo dal cielo.


Ogni palla di fuoco conteneva una potenza non inferiore al Tabù Mortale di Lei Yao.


Una raffica del genere, senza nemmeno menzionare la distruzione che avrebbe portato, solo la sua potenza era sufficiente a terrorizzare le persone.


"Quella tecnica marziale è così potente, che sia un Tabù Terrestre? Quel Chu Feng ha appreso un Tabù Terrestre?" Esclamarono incessantemente delle persone tra la folla. La potenza degli attacchi di Chu Feng era troppo grande, superava di gran lunga gli altri Tabù Mortali. Questo spinse la folla a credere che Chu Feng avesse appena usato un Tabù Terrestre.


Tuttavia la difficoltà nel padroneggiarlo era troppo elevata. Figuriamoci le persone ordinarie, perfino i geni avrebbero avuto molte difficoltà ad apprenderli, e pochissimi tra di loro sarebbero riusciti a padroneggiarli.


"No, non è un Tabù Terrestre, è un Tabù Mortale al picco del suo livello."


"Sorprendente. Nonostante non sia un Tabù Terrestre, ci è molto vicino. Dovrebbe essere molto difficile da apprendere eppure Chu Feng riesce ad usarlo così abilmente. È proprio un grande talento."


In confronto ai discepoli, gli Anziani erano molto più esperti. In quel momento i vecchi esperti iniziarono a provare un nuovo livello di rispetto nei suoi confronti, sussultavano con ammirazione incessantemente.


"Che questa sia il nostro Tabù Mortale del Sect dell'Ascensione: Meteora?"


Anche Bai Ruochen ne fu sbalordita. La luce nel suo splendido sguardo tremolava incessantemente.


Poteva immaginare che doveva essere uno dei diversi Tabù Mortali che aveva allenato mentre era nel Sect dell'Ascensione. Tuttavia Bai Ruochen non si sarebbe mai immaginata che questa tecnica avrebbe potuto mostrare una potenza del genere nelle mani di Chu Feng.


"Boooom!"


Un'esplosione risuonò nel cielo. Una potente onda d'urto seminò il caos nel cielo.


Era la collisione tra il Tabù Mortale della Meteora di Chu Feng con l'Ascia che Divide il Cielo di Lei Yao. Tuttavia il resto della pioggia di meteore continuò a puntare verso Lei Yao.


"Non credo che perderò solo per questo."


Lei Yao non si arrese, con un cenno del palmo tirò fuori il suo Armamento Reale.


Era una lama grande e lunga. Sembrava fatta di gemme blu. L'arma era così lunga che solo la sua impugnatura era lunga due metri e la lama tre metri. Con una sola occhiata, era evidente che fosse una lama tagliente usata per uccidere.


Dopo che questo Armamento Reale apparì, non solo l'aura di Lei Yao aumentò, iniziò perfino a scagliare innumerevoli lune crescenti di luce. Ognuno di questi attacchi riuscì a tagliare a metà le meteore di Chu Feng. La potenza di questo Armamento Reale era davvero incredibile, sicuramente era un'arma di massima qualità.


"Boom, boom, boom, boom..."


In quel momento, Lei Yao stava sfrecciando tra gli innumerevoli proiettili come un'agile scimmia. Dopo ogni scoppio, avrebbe distrutto una meteora.


Lei Yao non rimase con le mani in mano. Invece, si levò al cielo e usò il potere del suo Armamento Reale per contrattaccare e caricare vero Chu Feng.


"Sorprendente. Come previsto da senior Lei Yao. Ha smesso di usare tecniche marziali e invece ha brandito la sua arma per contrattaccare. È proprio un vero uomo."


"Vai senior Lei Yao. Uccidi Chu Feng. Fagli capire quanto sei potente. Fargli capire che non importa che tecnica marziale ha appreso, ha un effetto limitato. È la fusione con la propria arma ad essere il picco della coltivazione."


Molti discepoli del Monastero Orione iniziarono a tifare per lui vedendo che non si era lasciato demoralizzare dalla pioggia di meteore e che aveva iniziato ad attaccare con ancora più violenza.


Dopo aver sentito gli incoraggiamenti della folla, la potenza di Lei Yao raddoppiò e la sua sicurezza aumentò di molto. Più contrattaccava e più diventava più forte. Fendette una meteora come una bestia in forma umana e arrivò di fronte a Chu Feng.


"Oggi sarà il giorno della tua morte."


L'intento omicida di Lei Yao si accese. Poi scomparì e riapparì sopra Chu Feng.


"Woosh." Lei Yao menò un fendente verso il basso. Sibilando nel vento, una lunga lama puntò verso la testa di Chu Feng. Se avesse colpito, lo avrebbe tagliato in due.


Tuttavia Chu Feng rimase stranamente calmo. All'improvviso alzò una mano e, mentre la stringeva, un'arma nera come la pece apparì sopra di lui. Era la Spada Sigilla Demoni.


"Clang!!!"


Risuonò subito un clangore metallico. Dalla collisione schizzarono delle scintille e si formarono delle increspature attorno. L'impatto fu così intenso che perfino Lei Yao fu costretto ad arretrare di diversi metri.


"Come può essere? Che sensazione è questa?" Lei Yao cambiò drasticamente espressione. Guardò il suo Armamento Reale con un'espressione incredula.


Forse gli altri potevano non capirlo, ma Lei Yao aveva sentito che la sua lama aveva tremato lievemente durante la collisione. E non per la collisione, ma era un sussulto dell'Armamento Reale stesso.


La sua arma di massima qualità era spaventata dall'Armamento Reale dell'avversario?!!!


"Woosh."


Tuttavia, proprio quando Lei Yao era sbalordito e inquieto, un bagliore fulmineo apparì di fronte a lui. Innumerevoli saette di diversi colori puntarono verso di lui.


Quando riuscì a rispondere, fu scioccato nello scoprire che era Chu Feng.


L'armatura del giovane irradiava saette e ruggiti tonanti. Le ali del fulmine sul suo dorso stavano battendo con forza, dandogli un aspetto ancora più demoniaco.


La Spada Sigilla Demoni che aveva fatto tremare la sua arma stava già menando un fendente verso Lei Yao.


Ciò che spaventò di più il nemico era che Chu Feng stava sorridendo crudelmente, come se tutto fosse andato esattamente secondo i suoi piani.


In passato Lei Yao non era riuscito a capire il significato di questo sorriso e aveva perfino ridicolizzato Chu Feng per essere stato stupido e ignorante.


Ora però finalmente aveva capito. Tuttavia era troppo tardi per avere rimpianti.


Lei Yao si incupì. "Dannazione!"
                                


                                



