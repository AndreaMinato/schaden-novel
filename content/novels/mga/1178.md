---
weight: 1178
title: Capitolo 1178 – Inginocchiarsi e implorare perdono
pubDate: 2024-07-10T16:13:16.477Z
tags:
    - mga
---


<em>Capitolo sponsorizzato, ringraziamo Zangetsus!
da editare
35 capitoli in coda, 0/3
-Schadenfreude</em>


Chu Feng e Lei Yao stavano impugnando i loro rispettivi Armamenti Reali. I due combattevano intensamente, bagliori e lame saettanti scattavano velocemente.


Erano entrambi geni di massimo livello. Se non altro, avevano una grandissima reputazione nella regione principale della montagna del Legno Turchese.


Si stavano affrontando direttamente. I raggi di spade stavano volando ovunque e le onde d'urto stavano seminando il caos. Era una scena sconvolgente.


L'intensità della battaglia sconvolse la folla, ma al tempo stesso la entusiasmò.


Comunque gli ignoranti si stavano semplicemente godendo lo spettacolo, mentre gli esperti osservavano le loro tecniche. I deboli avrebbero avuto solo un'idea di cosa stava accadendo e si sarebbero goduti l'entusiasmo dello scontro.


Solo delle persone dal potere combattivo equivalente o superiore avrebbero capito cosa stava succedendo.


"Cosa sta succedendo? Perché Lei Yao si sta solo difendendo?"


Gli Anziani del Monastero Orione erano tutti accigliati. I loro sguardi erano pieni di inquietudine.


Stavano seguendo lo scontro con molta attenzione e avevano notato che Lei Yao era stato sulla difensiva da quando aveva attaccato Chu Feng dall'alto.


Anche se l'Armamento Reale di Lei Yao sembrava disegnare archi perfetti, non attaccava. Era solo capace di bloccare gli attacchi di Chu Feng.


Inoltre, avevano notato che Lei Yao sarebbe sempre arretrato ad ogni colpo. Cosa significava? Che Lei Yao era davvero inferiore a Chu Feng e che era in svantaggio.


"Lei Yao non può rivaleggiare con Chu Feng, davvero?"


Gli Anziani del Monastero Orione non osavano crederci. Lei Yao era il rappresentante dei loro discepoli, se fosse stato sconfitto, non sarebbe stato solo lui a perdere la faccia.


"Lei Yao, cosa stai facendo?! Batti velocemente quel Chu Feng!"


"Non abbassare la guardia Lei Yao! Non perdere tempo! Usa tutta la tua forza, uccidi quel Chu Feng e finisci questa battaglia che non sarebbe dovuta continuare per così tanto tempo!" Alcuni Anziani iniziarono a mandare trasmissioni della voce a Lei Yao. Temevano che il giovane avrebbe perso contro Chu Feng.


Tuttavia, quando sentì quelle parole, Lei Yao si incupì ancora di più. Incapace di contenersi, iniziò a sudare copiosamente.


Sapeva bene perché era rimasto sulla difensiva. Non stava nascondendo la sua forza, né si stava prendendo gioco di Chu Feng. Non riusciva davvero a batterlo.


Era già estremamente difficile per lui difendersi. Volerlo uccidere? Era solo una pia illusione!


Ora non stava più pensando a come umiliare e sconfiggere Chu Feng, ma a come salvare la sua misera vita. Dopotutto questo era uno scontro mortale.


Tuttavia Lei Yao non osò dire la verità a quegli Anziani. Così, pieno di ansia e paura, rimase in difficoltà, senza via di fuga.


"Woosh."


Proprio quando Lei Yao divenne frenetico, Chu Feng scosse il polso. La Spada Sigilla Demoni si trasformò in un raggio nero che ruppe le difese di Lei Yao. Un tonfo scioccò tutti quanti.


"Cielo, cosa..." Tutti rimasero esterrefatti e poi sibilarono e sussultarono.


La Spada Sigilla Demoni aveva trapassato il petto di Lei Yao fino a spuntare dalla sua schiena.


Lei Yao non era riuscito a difendersi ed era stato trafitto?


Lei Yao era stato sconfitto?!!!!


Risuonarono innumerevoli grida di sorpresa. Figuriamoci i discepoli che non si immaginavano un esito del genere, perfino molti Anziani non riuscirono a contenere lo stupore.


Dovevano ammettere che l'attacco di Chu Feng era stato estremamente astuto. Figuriamoci Lei Yao, probabilmente quasi nessuno al suo livello sarebbe stato capace di bloccare questo colpo.


Prima avevano pensato che Chu Feng avesse più talento nell'usare le tecniche marziali e non nel maneggiare le armi. Dopotutto era impossibile che ogni genio fosse perfetto sotto ogni aspetto.


Ora capivano di essersi sbagliati. Chu Feng non solo era estremamente talentuoso nell'usare le tecniche marziali, ma anche nel maneggiare le armi.


"Woosh."


"Ahhhhh!"


Chu Feng all'improvviso tirò fuori l'enorme Spada Sigilla Demoni, dal petto del nemico facendo schizzare sangue e gridare miserabilmente Lei Yao.


Chu Feng però pensò che fosse insufficiente. Posò la lama sul suo collo e premette verso il basso. Una potente pressione piombò sulla spalla destra di Lei Yao. Incapace di resistere a questa forza, Lei Yao si inginocchiò a mezz'aria.


"Questo..."


La folla cambiò di nuovo espressione. Ora la sconfitta di Lei Yao era ben manifesta.


Era un'umiliazione, una pubblica umiliazione.


Chu Feng aveva vinto.


Questa rimaneva la verità, non importava quanto fosse difficile per la gente accettare un risultato del genere.


"Lei Yao, ora dovresti aver capito chi era sciocco e ignorante, vero?" Chiese Chu Feng.


Figuriamoci Lei Yao, molti degli spettatori tremarono. Incapaci di contenersi, anche le loro labbra iniziarono a fremere.


Questo perché avevano ripensato alle parole che Chu Feng aveva detto a Lei Yao prima dello scontro.


Allora molti avevano pensato che fosse stato sciocco e presuntuoso per aver sfidato Lei Yao.


Alcuni credevano che non fosse altro che un idiota che non capiva qual era la sua posizione.


Eppure... Chu Feng aveva fatto capire loro chiaramente chi era lo stupido!!!!


Chu Feng aveva dato uno schiaffo in pieno volto alle persone che lo avevano denigrato.


"Chu Feng, basta. Non ci sono ostilità profonde tra di voi. Dato che hai già vinto, lascia correre e fermati." Risuonò la voce di un vecchio tra le nuvole.


Era stato un Anziano a parlare, un Semi Martial Emperor. Naturalmente era uno degli esperti del Monastero Orione.


Anche se era stato sconfitto e aveva fatto perdere la faccia alla sua organizzazione, Lei Yao era comunque un genio. Non volevano che perdesse la vita invano.


Tuttavia Chu Feng non si preoccupò delle sue parole: "Questa è una questione tra di noi, non ci dovrebbe essere bisogno che si intrometta, no?"


"Chu Feng, hai vinto. Sono inferiore e ho perso. Per favore, ti prego ti prendere in considerazione il fatto che siamo discepoli dello stesso Sect e di risparmiarmi la vita. Dammi un'altra possibilità, non uccidermi."


Con sorpresa di Chu Feng, una voce risuonò da sotto il suo piede. Era Lei Yao, che stava implorando perdono.
                                


                                



