---
weight: 1180
title: Capitolo 118 - Infiniti Tesori
pubDate: 2024-05-27T12:13:16.349Z
tags:
    - mga
---


CAPITOLO SPONSORIZZATO da akisame
14 Capitoli in coda
-Schadenfreude


"Tomba Malvagia?!" Chu Feng era sbalordito. nonostante non sapesse cosa significava precisamente, era sicuro che fosse un posto sinistro.


"Esatto. I simboli sul muro sono Anti-Demone e servono a sigillare Spiriti Malvagi." Spiegò Ovetto.


"Spiriti Malvagi? Cosa sono?" Chiese Chu Feng.


"Gli Spiriti Malvagi in realtà sono solo Spiriti del Mondo. Tuttavia quando uno Spirito sfugge dal suo mondo e vive qui con la sua forma originale viene chiamato Spirito Malvagio."


"Questo perché annienta le creature viventi per assorbire Energia Primaria a causa della sua sete di potere."


"Cosa più importante è che dopo l'accordo tra uno Sciamano e uno Spirito, lo Spirito deve usare il corpo dello Sciamano come mezzo per utilizzare il proprio potere. Nel complesso gli Spiriti sono trattenuti dagli Sciamani."


"Tuttavia, quando uno Spirito diventa troppo forte, può rompere l'accordo e sfuggire al legame dello Sciamano. Poi, usando la propria forza di volontà, entra nel mondo dei viventi. Rompere l'accordo richiede una coltivazione almeno all'Heaven realm, altrimenti non avrebbero modo di farlo."


"Heaven realm?" Chu Feng era scioccato. Nel continente delle Nove Province, era uno stadio che solo gli esperti al picco potevano raggiungere.


"Quindi ecco perché tutti gli Spiriti Malvagi sono forti e avranno almeno una coltivazione all'Heaven realm. Dato che l'uscita è piena di simboli Anti-Demone, significa che uno Spirito Malvagio è sigillato qui."


"Pensaci. Un'area che imprigiona uno Spirito Malvagio può essere una semplice Tomba Antica? Le persone capaci di imprigionare uno Spirito Malvagio come possono essere persone semplici?"


"Al riguardo, ho davvero sottovalutato queste Nove Province. Almeno nella Provincia Azzurra è apparsa una persona piuttosto impressionante. Il proprietario della tomba ha già dimostrato il suo valore catturando uno Spirito Malvagio per porlo a guardia della sua tomba." Disse sospirando Ovetto.


"Così forte? Continuiamo ad andare avanti?" Sentendo le parole di Ovetto, Chu Feng non aveva più molta sicurezza.


L'Heaven realm era uno stadio delle leggende per lui. Se ci fosse stato uno Spirito Malvagio probabilmente avrebbe potuto farlo a pezzi in un secondo. Se l'avesse visto molto probabilmente sarebbe morto subito.


"Non hai bisogno di aver paura. Questi simboli possono trattenere uno Spirito Malvagio, quindi sei al sicuro finché rimani nelle aree piene di Simboli Anti-Demone. Non riuscirebbe a farti del male."


"Ci saranno sicuramente infiniti tesori nella Tomba Malvagia. Puoi continuare a cercarli e anche se troverai solo la punta dell'iceberg, potrai trarne incredibili vantaggi e benefici. Forse potrai anche ottenere risorse di coltivazione per arrivare al Profound Realm." Disse Ovetto.


Sentendo queste parole, Chu Feng si sentì istantaneamente motivato e iniziò ad avanzare. Più camminava e più ampia era la caverna. Più avanzava e più si rivelava vasta e la densità dei cosiddetti Simboli Anti-Demone aumentava sempre di più. Nonostante non potesse vedere le mura attorno, se non altro poteva osservare i Simboli sotto i suoi piedi.


Da ciò che aveva detto Ovetto, lo Spirito Malvagio sigillato lì doveva essere molto potente, altrimenti non ci sarebbero stati dei Simboli Anti-Demone così formidabili. Non dovevano essere stati opera di un normale Sciamano.


Più si inoltrava e più Chu Feng si spaventava. L'area era troppo vasta e sembrava un mondo sotterraneo. Era come se fosse sconfinato e non sapeva nemmeno per quanto tempo e miglia avesse camminato. Tuttavia riuscì a sentire il rumore degli schizzi di un'onda d'acqua di fronte a sé.


"Che bellissimo lago!"


Chu Feng scorse un vasto lago di fronte a sé. Le sue acque toccavano la riva in continuazione. Emettevano un brontolio e sulla superficie del lago c'erano innumerevoli lucciole che emettevano un bagliore verde scuro. Era stata la loro luminosità a permettere a Chu Feng di capire che era un lago.


Comunque, guardando più attentamente, Chu Feng scoprì che non potevano essere lucciole. Erano molto più grosse e non riusciva a capire cosa fossero. Comunque emettevano un bagliore verde scuro ed erano davvero bizzarre.


Era troppo distante, quindi il potere Spirit di Chu Feng non aveva modo di raggiungerle. Non poteva capire se fosse pericoloso o no.


Continuò ad andare avanti. Il suo raggio visivo aumentava sempre di più e vide che nelle rive c'erano innumerevoli ossa. Ce n'erano tantissime e arrivavano fino al lago.


Era troppo terrificante. Chi sapeva quante persone erano morte qui? Dovevano essere almeno decine di migliaia, ma l'esterno delle ossa era diverso. La maggior parte era frantumata e i loro proprietari dovevano essere morti a causa di una forza esterna. Queste erano solo le ossa sulla riva, chi sapeva quante altre ce n'erano nello specchio d'acqua.


"Cos'è accaduto qui? Quante persone sono morte?" Chu Feng era scioccato. Si avvicinò con cautela e scoprì che sotto le ossa bianche c'era ogni sorta di oggetto brillante.


"Perle Spirituali! Non solo Perle Spirituali ma anche Perle Origin! Cielo, ci sono innumerevoli tesori qui."


Ad una tale distanza, finalmente Chu Feng riuscì a sondare il territorio con il suo Potere Spirit. Poté esaminare l'oceano di ossa e tra di esse c'erano moltissime perle spirituali e Origin nascoste.
Chissà quante ce n'erano? Sembravano infinite.


"Non entrare." Ma proprio quando Chu Feng voleva avvicinarsi, fu fermato dalla voce di Ovetto.


"Perché?" Chu Feng era confuso.


"L'area di fronte è coperta di ossa, quindi non puoi capire se ci sono Simboli Anti-Demone o no. Comunque è certo che non ci sia più Energia Primaria nelle ossa, è già stata risucchiata tutta."


"Quello è il raggio d'attacco dello Spirito Malvagio. Chiunque entrerà morirà, è una trappola.." Ricordò con serietà Ovetto.


"Quindi significa che c'è davvero uno Spirito Malvagio di guardia? C'è un modo di sfuggire alla sua percezione e farmi entrare? Non solo ci sono molte Perle Spirituali qui, ma anche Origin. Se posso ottenerle la mia coltivazione aumenterà significativamente."


Per Chu Feng che aveva urgentemente bisogno di risorse di coltivazione, i tesori nelle ossa erano davvero troppo allettanti. Figuriamoci prenderli tutti, anche una sola porzione avrebbe permesso a Chu Feng di aumentare grandemente la sua coltivazione. Sarebbe potuto entrare nell'Origin realm e forse addirittura nel Profound realm.


"Se vuoi morire, allora vai avanti. Non farti accecare dai tesori. Tra le migliaia di ossa, ognuno di loro aveva una coltivazione superiore alla tua quando erano vivi. Non sono morti miserabilmente anche loro?"


"Questa sarebbe la fine dell'esplorazione della Tomba Malvagia. A meno che uno Sciamano all'Heaven realm non trovi questo posto, prima o poi i tesori qui saranno tuoi. In futuro quando avrai una coltivazione superiore tornare qui a prenderle. Però non entrare imprudentemente se non ne sei certo."


Chu Feng non era uno stupido, sapeva che Ovetto aveva ragione. Quindi dopo aver dato un'altra occhiata, poté solo asciugarsi la bava dalla bocca, girarsi e andarsene.


"Aahhhhhhhhhhh"


Ma proprio in quel momento un ululato agghiacciante esplose dal centro del lago. Era un rumore così terrificante che sembrava un demone infernale.


Allo stesso tempo le increspature del lago divennero delle onde enormi e i punti verdi sulla superficie del lago iniziarono a gridare in modo acuto mentre volarono verso Chu Feng ad una velocità fulminea.





