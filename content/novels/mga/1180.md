---
weight: 11800
title: Capitolo 1180 – Si Mette Male
pubDate: 2024-07-10T18:13:16.477Z
tags:
    - mga
---


<em>Capitolo sponsorizzato, ringraziamo Zangetsus!
da editare
33 capitoli in coda, 0/3
-Schadenfreude</em>


"Eeahhhh!!"


Lei Yao ululò, poi chiuse gli occhi e si accasciò. Stava iniziando a cadere dal cielo.


"Senior Lei Yao!"


Gridarono i membri della Divisione Orione. Potevano sentire che, nonostante il corpo di Lei Yao fosse intero, non respirava più ed era già morto.


"Chu Feng, bastardo!"


Molti membri della Divisione Orione volarono verso di lui a denti stretti e con lo sguardo pieno di intento omicida. Yuan Qing prese al volo il cadavere di Lei Yao. 


Nonostante Chu Feng avesse lasciato il corpo di Lei Yao intatto, aveva divorato tutta la sua energia interna e anche quella primaria. Si poteva dire che non poteva essere più morto di così.


"Sei un animale! È vero che hai vinto e avevi il diritto di uccidere senior Lei Yao, ma perché dovevi divorare la sua energia primaria? Non provi la minima compassione per i tuoi compagni discepoli?!" Dopo aver messo da parte il corpo di Lei Yao, Yuan Qing indicò Chu Feng e lo attaccò verbalmente.


"Cosa? Non solo lo ha ucciso, ma ha anche raffinato la sua energia primaria?"


Quando la folla lo seppe, molti sussultarono. Era stato davvero un atto un po' troppo spregevole.


Una volta firmato il contratto della vita e della morte, il destino del perdente sarebbe stato nelle mani del vincitore, ma raffinare l'energia primaria di chi era stato sconfitto era crudele.


Tuttavia, a parte i membri del Monastero Orione arrabbiati, gli altri sussultarono con timore reverenziale o si spaventarono.


Temevano la sua temerarietà. Faceva come voleva, era semplicemente spudorato.


Così naturalmente molti iniziarono ad avere paura di Chu Feng e decisero di non provocarlo assolutamente.


"Sei davvero un animale Chu Feng. Un conto è rifiutare di lasciarlo vivere, ma divorare perfino la sua energia primaria? Non hai la minima pietà nei confronti di un discepolo del tuo stesso Sect?" Molti dei discepoli del Monastero Orione però iniziarono a provocarlo.


"Pietà per un discepolo dello steso Sect? State provando ad imbrogliarmi? Quando Lei Yao ha ordinato alla Divisione del Drago e della Tigre a distruggere la mia organizzazione, ha pensato a noi? Quando ha parlato di come voleva uccidermi, ha mostrato pietà?"


"Voi siete davvero degni di menzionare la parola pietà?" Chu Feng sogghignò. Il suo sguardo era pieno di sdegno e disprezzo.


"Bastardo, sei davvero un mostro! Non solo sei spietato, ma osi calunniare il nostro senior Lei Yao. Non ho mai visto una persona come te prima d'ora. Non sei degno di appartenere alla montagna del Legno Turchese."


Yuan Qing alzò il pugno e gridò: "Anziani, vi prego di espellere questo Chu Feng dalla nostra montagna del Legno Turchese. Avere un uomo del genere tra noi è davvero troppo spaventoso. Non è degno di essere un nostro compagno, perché non è altro che un animale. Provo sdegno nell'essere associato ad una persona del genere. Anziani, per favore punitelo gravemente ed espelletelo dal Sect."


Giusto. Chu Feng è senza cuore. Non vogliamo fare parte dello stesso Sect. Anziani, per favore punitelo gravemente ed espelletelo."


"No, solo espellerlo sarebbe lasciargliela passare liscia. Dovremmo ucciderlo!"


Una volta che Yuan Qing fece la sua dichiarazione, la gente della Divisione Orione iniziò a rincarare la dose. In un istante le loro voci soverchiarono quella di Chu Feng e risuonarono nel cielo. Sembrava che Chu Feng avesse commesso un crimine inenarrabile e meritasse di essere ucciso.


Molti tra la folla attorno rimasero sbalorditi. Logicamente, Chu Feng aveva fatto un duello mortale con Lei Yao ed era ragionevole che uccidesse l'avversario.


Tuttavia, gli Anziani del Monastero Orione lo avevano pregato di risparmiarlo, Lei Yao stesso aveva implorato perdono. Eppure Chu Feng non solo non gliel'aveva fatta passare liscia, ma aveva anche assorbito tutta la sua energia primaria. Era stato davvero un po' troppo esagerato.


In quel momento Chu Feng aveva fatto infuriare tutto il Monastero Orione. Nessuno dei loro membri sarebbe stato disposto a lasciare correre la questione.


Tuttavia, proprio quando tutti pensarono che stesse per abbattersi una catastrofe su Chu Feng, alcuni notarono che il giovane mostrava ancora un lieve sorriso. Inoltre iniziò a stringere lievemente gli occhi.


"Chiudete la bocca. State provando a ribellarvi o cosa?!" Proprio in quel momento risuonò un grido arrabbiato. Il mondo tremò sotto la sua potenza e i discepoli che stavano facendo baccano furono spinti all'indietro. Alcuni caddero direttamente a testa, riuscendo a rialzarsi solo con molta difficoltà.


Era l'Anziana Xie. Era infuriata. In quanto arbitro di questo duello, era oltraggiata. Indicò Yuan Qing e gli altri discepoli del Monastero Orione e gridò freddamente: "Questo era un duello mortale, entrambi hanno firmato un contratto della vita e della morte. Quando Chu Feng ha vinto lo scontro ha ottenuto l'autorità di fare di Lei Yao ciò che voleva. Sia ucciderlo che raffinare la sua energia primaria erano suoi diritti. Come potete osare comportarvi in modo così impudente qui?!"


Una volta che l'Anziana Xie disse queste parole, Yuan Qing e gli altri sbiancarono. Nessuno di loro osò rispondere. Questo perché anche l'Anziana Xie era una Semi Martial Emperor. I loro rimproveri non erano solo un attacco verso Chu Feng, ma una mancanza di considerazione nei suoi confronti.


"Ha ragione. Un duello mortale ha le sue regole. Da quando potete comportarvi con tale impudenza qui?"


Proprio in quel momento risuonò un'altra voce. Allo stesso tempo quasi cento figure apparirono di fronte a tutti.


Indossavano tutti la divisa da Anziani. Tuttavia portavano tutti una lama identica alla vita. Le spade erano lunghe e affilate, non dovevano essere ordinarie. Erano Armamenti Reali di massima qualità. Allo stesso tempo erano un simbolo di potere. Queste spade erano conosciute come Lame della Punizione.


C'era anche un carattere speciale ricamato sul petto delle loro divise: 'Punizione'.


"Sono membri del dipartimento punitivo, come mai sono venuti anche loro qui?"


Molti rimasero sorpresi.


Il Dipartimento Punitivo era un'organizzazione che faceva impallidire solo sentendone il nome. C'erano innumerevoli frazioni nella Montagna del Legno Turchese, ma in quanto a forza, il Dipartimento Punitivo era il più formidabile.


Non solo aveva numerosi individui potenti nei suoi ranghi, ma poteva determinare la vita e la morte di qualcun altro. Figuriamoci i discepoli, perfino gli Anziani erano intimiditi da loro.


La folla iniziò ad innervosirsi vedendoli. Specialmente la gente del Sect dell'Ascensione, avevano il presentimento che fossero venuti precisamente per Chu Feng.


Dopodiché gli Anziani del Monastero Orione si avvicinarono e si misero a fianco al gruppo del Dipartimento Punitivo. Questo inquietò ancora di più i membri del Sect dell'Ascensione.


Era ovvio che stavano mostrando di essere dalla stessa parte. Se non altro, doveva essere stato il Monastero Orione a chiamarli.
                                


                                



