---
weight: 1181
title: Capitolo 1181 – Calma Risposta
pubDate: 2024-07-10T19:13:16.477Z
tags:
    - mga
---


<em>Capitolo sponsorizzato, ringraziamo Zangetsus!
da editare
32 capitoli in coda, 0/3
-Schadenfreude</em>


"Anziana Xie, ha proprio ragione. Secondo le regole del duello, ciò che ha fatto Chu Feng era ragionevole."


L'Anziano al Semi Martial Emperor del Dipartimento Punitivo alzò le sopracciglia e iniziò ad interrogare Chu Feng con un'espressione gelida. "Tuttavia bisogna aggiungere qualcos'altro. Abbiamo tutti un cuore. Un uomo normale proverebbe comunque emozione. Un discepolo dello stesso Sect è come un fratello, tra di loro possono contare l'uno sull'altro."


"Non c'erano ostilità tra Chu Feng e Lei Yao, eppure è stato così spietato. Vorrei chiedere, questo Chu Feng può essere ancora considerato un essere umano?"


"Chu Feng, parla, puoi essere ancora considerato un umano? Sei degno di essere un discepolo della montagna del Legno Turchese? Non hai deluso Lei Yao, che è morto a causa tua?"


Il suo tono era forte e chiaro, conteneva un'aura molto potente e feroce.


"Anziano Ying, questo è un duello mortale, le regole di uno scontro del genere sono state decise dai nostri antenati. Anche se ciò che ha fatto Chu Feng è stato un po' eccessivo, era suo diritto farlo. Non ha infranto nessuna regola." L'Anziana Xie difese subito il giovane.


"Anziana Xie, sto interrogando Chu Feng, potrebbe non interrompermi?"


"Chu Feng, ti sto facendo una domanda. Che tu non abbia nemmeno il coraggio di rispondere alla mia domanda? Cos'è successo alla tua arroganza di prima?"


L'Anziano Yin sembrava davvero intransigente e aveva un atteggiamento vile. Era chiaro che fosse venuto qui per rendere la vita difficile a Chu Feng.


"Ca**o, questi piccoli bastardi del dipartimento Punitivo hanno intenzione di ribellarsi?!" Sopra le nuvole, il capo del dipartimento della raffinazione delle armi non riuscì a trattenersi. Si alzò e fu sul punto di volare giù.


"Aspetta un momento vecchio mostro." L'Anziano Wei del dipartimento della creazione delle medicine gli fece cenno di fermarsi.


"Vecchio, cosa stai facendo? Non stimavi questo Chu Feng? Hai intenzione di rimanere a guardare mentre quel piccolo bastardo del dipartimento punitivo lo maltratta?"


"Tu puoi rimanere fermo a guardare, ma io no. Scenderò e darò una lezione a questo branco di scemi. Se non darò loro una lezione, allora potrebbero pensare di essere loro a comandare." L'Anziano del dipartimento della raffinazione delle armi aveva uno sguardo furioso.


"Vecchio mostro, sei davvero impulsivo. Dato quanto stimo questo Chu Feng, come posso lasciare che venga maltrattato?"


"Guardalo con attenzione. Anche se quei piccoli bastardi del dipartimento punitivo hanno mostrato la loro forza, Chu Feng non si è accigliato nemmeno una volta." Disse l'Anziano Wei indicando il giovane.


In effetti Chu Feng era rimasto impassibile. Era molto calmo, in modo quasi anormale. Sembrava che avesse mostrato un lieve sorriso per tutto il tempo.


Questa espressione fece provare ancora più risentimento nei suoi nemici.


"Cos'ha questo ragazzo? Che non sappia cosa vuol dire avere paura?" L'Anziano del dipartimento della raffinazione delle armi ne fu sbalordito.


"No, credo che sia perché Chu Feng è capace di gestire la situazione. Non interferiamo. Vediamo come risolverà questa crisi." Disse l'Anziano Wei.


"Mn, molto bene. Vorrei vedere anche io quali sono i suoi assi nella manica."


L'Anziano del dipartimento della raffinazione delle armi si risedette e guardò Chu Feng pieno di aspettativa.


"Anziano, mi ha chiesto se sono un umano? In tal caso, vorrei chiederle, crede che tutte le persone che hanno firmato un contratto della vita e della morte non siano umane? In tal caso la possibilità di fare un duello mortale non dovrebbe esistere." Chiese con calma Chu Feng.


"Le persone che decidono di fare un duello mortale devono serbare un enorme odio l'una nei confronti dell'altra. C'era un rapporto del genere tra di voi? Dato che non c'era, non avreste dovuto firmare il contratto."


"Quindi anche l'Anziana Xie è responsabile della questione. Questo perché l'incontro non si sarebbe dovuto tenere. È stato un errore fin dall'inizio." L'Anziano Ying lanciò un'occhiataccia verso l'Anziana Xie.


"Oh?" Così ai suoi occhi questo duello mortale è stato irragionevole? In tal caso perché non siete arrivati prima e non ci avete fermato?"


"Per favore non ditemi che l'avete scoperto dopo e non siete arrivati in tempo."


"Tre giorni. Tre interi giorni. Abbiamo stabilito questo duello tre giorni fa. Guardate i presenti e vedete quanti di loro hanno saputo di questo scontro."


"Se l'avete scoperto solo ora, allora le capacità di raccogliere informazioni del vostro dipartimento non sarebbe davvero inefficace? In quanto organizzazione che ha la responsabilità di proteggere la montagna del Legno Turchese, come può proteggere noi discepoli se non può ottenere le notizie in tempo?"


"In caso contrario, perché non siete venuti a fermarci? Se lo aveste fatto, allora Lei Yao non sarebbe morto."


"Ma vi siete mostrati solo ora per accusarmi."


"Anziani del Dipartimento Punitivo, vorrei davvero chiedervi, non state prestando troppa attenzione alla questione? Dite che non provavo nessuna ostilità nei confronti di Lei Yao, ma di sicuro non ho nessuna ostilità nei vostri confronti, quindi perché state provando ad incastrarmi in questo modo?"


"Come potrei io, un mero discepolo, poter vincere contro tutti voi? Se voleste farmi qualcosa, non sarebbe come schiacciare una formica? Perché dovete affrontare tutti questi problemi?" Chiese Chu Feng con un'espressione contrariata.


"Chu Feng, non continuare con le tue assurdità..." Gli Anziani del dipartimento punitivo si illividirono. Non si sarebbero mai immaginati che Chu Feng sarebbe stato così spudorato da dire i suoi sospetti di fronte ad una folla così grande.


I loro secondi fini erano stati rivelati davanti a tutti. Inoltre non potevano più giustificarsi. In qualunque modo si esaminasse la questione, sembrava che avessero pianificato tutto fin dall'inizio per mettere in difficoltà Chu Feng. In un istante, erano finiti loro in svantaggio.


"Sorprendente. Così pieno di risorse, questo Chu Feng è davvero acuto. Tuttavia... questo non offenderebbe tutti i membri del dipartimento punitivo?" L'Anziano della raffinazione delle armi apprezzò la risposta del giovane, ma ne fu anche un po' confuso.


"Sono venuti qui per causargli problemi. Anche se non li avesse offesi, non lo avrebbero lasciato andare. Sono destinati ad essere nemici fin dall'inizio, quindi che importa se li offende?"


"Comunque nessuno ha mai osato parlare così al dipartimento punitivo davanti a tutti, questo Chu Feng è il primo a farlo. È davvero difficile non lodare il suo coraggio e la sua intuizione." Disse l'Anziano Wei.


"Hai ragione. Questo Chu Feng è davvero un talento, lo ammiro ancora di più ora. Voglio proprio vedere cosa accadrà dopo." Il vecchio della raffinazione delle armi annuì ripetutamente. Stava mostrando un sorriso piacevolmente sorpreso.


"Chu Feng, non provare a ribaltare la situazione. Un conto è andare contro le regole e uccidere un discepolo dello stesso Sect. Ma osi davvero insultare gli Anziani del Dipartimento Punitivo. Hai proprio del fegato. Non consideri nemmeno le regole della montagna del Legno Turchese?"


"Esatto. Basta con le assurdità. Non c'era nessuna ostilità tra te e Lei Yao. Questo duello mortale non si doveva tenere. Non importa cosa dici, rimane comunque irragionevole. Non puoi districarti dalle tue colpe." Gli Anziani del Monastero Orione intervennero frettolosamente per tirare fuori dall'imbarazzo i membri del Dipartimento Punitivo.


"Oh? Così un duello mortale può essere condotto solo se le due parti provano un profondo odio l'una nei confronti dell'altra?"


"In tal caso, vorrei chiedere, membri della Divisione Orione, ho ucciso il vostro capo, ora non provate un profondo odio nei miei confronti?" Chu Feng mostrò ancora un'espressione calma e guardò con un sorriso raggiante il gruppo dei discepoli del Monastero Orione.
                                


                                



