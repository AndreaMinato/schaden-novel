---
weight: 1183
title: Capitolo 1183 – Rivelazione
pubDate: 2024-07-10T21:13:16.477Z
tags:
    - mga
---


<em>Capitolo regolare
da editare,
31 capitoli in coda, 0/3
-Schadenfreude</em>


"Yuan Qing, so che possiedi una natura gentile e un temperamento amichevole. Sei chiaramente un genio dal talento e dalla forza eccezionale. Eppure non ti comporti con arroganza e non vuoi usare la forza per risolvere il problema. Sei proprio gentile."


Disse proprio in quel momento l'Anziano Ying del Dipartimento Punitivo. Anche se aveva usato un tono molto amichevole, era stato serio. Mostrava un ottimo atteggiamento nei confronti di Yuan Qing. Era evidente che lo apprezzasse.


"Tuttavia, Yuan Qing, come si suol dire, le persone gentili saranno sopraffatte dagli altri, bisogna capire con chi è meglio essere gentili. Questo Chu Feng è troppo arrogante, non considera i suoi compagni e sdegna perfino gli Anziani."


"Non c'è bisogno di essere clementi con una persona come lui. Altrimenti lo renderebbe solo più arrogante."


"Chu Feng ha commesso una trasgressione. Naturalmente il nostro Dipartimento Punitivo interverrà. Tuttavia le sue malefatte non sono sufficienti per espellerlo, né per distruggere la sua coltivazione."


"Tuttavia ora c'è un'opportunità per punirlo. Visto che ha ucciso Lei Yao, ora hai un'ostilità inconciliabile nei confronti di questo Chu Feng. Ora sarebbe ragionevole se combattessi contro di lui per sistemare questo problema."


"Quindi non c'è più bisogno di sopportare. È il momento di mostrare la tua forza, di mostrare le tue abilità che hanno attivato l'Ago Immortale dell'Antica Era, che talismano di trasmissione del suono hanno fatto ottenere la Bandiera del Comandante e la tua forza da genio eccezionale. Combatti pure contro questo Chu Feng fino alla morte, così da poter vendicare il tuo senior Lei Yao."


"Oggi farò un'eccezione e presiederò personalmente questo scontro, così che tu possa vendicare personalmente Lei Yao ed eliminare la feccia della nostra montagna del Legno Turchese, Chu Feng."


Disse con voce tonante l'Anziano Ying del Dipartimento Punitivo con un'espressione piena di aspettative. Era evidente che desiderasse la morte di Chu Feng. Inoltre era fermamente convinto che Yuan Qing fosse capace di ucciderlo.


"Esatto. Junior Yuan Qing, più forza significa più responsabilità. Solo tu sei capace di uccidere Chu Feng e vendicare senior Lei Yao. Dato che perfino l'Anziano del Dipartimento Punitivo ha parlato, non dovresti continuare a rifiutare lo scontro. Vai a dare una lezione a Chu Feng invece." I discepoli del Monastero Orione tornarono ad incitarlo.


Nonostante temessero Chu Feng e sapessero di non poter rivaleggiare con lui, pensavano che Yuan Qing potesse difenderli. Erano convinti che, non importava quanto fosse enorme il talento di Chu Feng, non sarebbe riuscito comunque a rivaleggiare con il loro eroe. Dopotutto Yuan Qing era un talento anormale che aveva attivato l'Ago Immortale dell'Antica Era. Combattere contro di lui sarebbe significato morte certa per Chu Feng.


"Anziano, questo..."


Yuan Qing rimase completamente sbigottito. Non si sarebbe mai immaginato che perfino l'Anziano Ying del Dipartimento Punitivo avrebbe cercato di persuaderlo a combattere. Non lo stava praticamente costringendo a suicidarsi?


In quel momento Yuan Qing era proprio pallido. Era diventato senza parole, non sapeva cosa dire per evitare di combattere contro Chu Feng.


Non aveva via di scampo.


"Cosa sta succedendo? Perché junior Yuan Qing non sta rispondendo?"


"Presto, guarda. Perché la sua espressione è così scontenta? Ehi, sembra che gli stiano tremando anche le mani."


"Cielo, che Yuan Qing abbia paura proprio come ha detto Chu Feng e che le sue erano scuse?"


"Stro***e. Il mio junior Yuan Qing è un genio eccezionale. Come può temere quel Chu Feng?"
"Tua sorella, sei tu a dire str*****e. È Yuan Qing a non osare combattere e non Chu Feng. Spingi a combattere Yuan Qing se ne sei capace."


"Esatto. Vi siete vantati a più non posso del vostro Yuan Qing. Non avevate detto che poteva rivaleggiare con Lord Qing Xuantian? Eppure, guardatelo, nient'altro che un codardo. Può vantarsi quanto vuole, ma quando è il momento di mostrare la sua vera forza, non è più formidabile di questo junior della Foresta del Legno Turchese Meridionale."


"Chiudi la bocca! È impossibile che junior Yuan Qing abbia paura di Chu Feng. Chu Feng non è altro che spazzatura di fronte a junior Yuan Qing, è solo un insetto che potrebbe schiacciare con una mano."


"Esatto. È stato Junior Yuan Qing ad attivare l'Ago Immortale dell'Antica Era. Le leggende dicono che solo Lord Qing Xuantian è riuscito a farlo. Questo significa che junior Yuan Qing è paragonabile a Lord Qing Xuantian. E chi è quel Chu Feng? È un nessuno, indegno di essere paragonato al nostro junior Yuan Qing."


"Junior Yuan Qing, smettila di trattenerti. Vai a combattere, mostra le tue capacità a tutti."


L'esitazione e la codardia di Yuan Qing causò molto trambusto tra la folla. Molti iniziarono a notare la reazione di Yuan Qing e pensarono che avesse davvero paura di Chu Feng. Tuttavia i membri del Monastero Orione continuarono a credere che Yuan Qing fosse capace di sconfiggere Chu Feng. Nel frattempo, iniziarono a scatenarsi dei litigi. La situazione arrivò quasi ad un punto incontrollabile mentre alcuni cominciarono a combattere tra di loro.


In quel momento la maggior parte degli sguardi della folla erano puntati su Yuan Qing. Stavano aspettando la sua risposta.


Tuttavia, di fronte a tutta questa attenzione, Yuan Qing iniziò a sudare freddo e le sue gambe iniziarono ad afflosciarsi. Non riusciva davvero a sopportare questo tipo di pressione.


Era davvero pieno di rimpianto. Rimpiangeva di aver finto di essere un grande talento.


Se avesse saputo cosa sarebbe accaduto, non avrebbe mai provato a far finta di essere stato lui a conquistare tutti quegli onori. In origine aveva avuto intenzione di usare quelle imprese per ottenere un successo incredibile in quanto a coltivazione, ma non si sarebbe mai aspettato che questi onori sarebbero diventati la sua condanna a morte.


"Ahahah, ahahah, ahahahah..."


Proprio in quel momento risuonò una risata frenetica nel silenzio.


"È Chu Feng, perché sta ridendo?" La folla lo notò. La sua risata era stranamente forte e chiara.


Inoltre era piena di derisione  non solo nei confronti di Yuan Qing, ma di tutti i presenti.


In quel momento c'era un netto contrasto tra Yuan Qing e Chu Feng, Yuan Qing era molto pallido e ricoperto di sudore. Sembrava malato.


Chu Feng invece era vigoroso e pieno di vita. Questo confronto faceva sfigurare proprio Yuan Qing e faceva sembrare Chu Feng il vero genio della situazione.


"Credo che siate molto curiosi del perché questo Yuan Qing sia così codardo, vero?"


"In realtà, se volete saperlo, non c'è bisogno di andare a chiederlo a lui, potete chiederlo a me invece." Chu Feng guardò la folla sorridendo.


Aveva elaborato un grande piano per questo momento.


Era da tempo che aspettava questa occasione.


Oggi finalmente era arrivato il momento.


"Non dire assurdità." La gente del Monastero Orione gridò frettolosamente. Non voleva che Yuan Qing venisse insultato.


"Voi del monastero, chiudete la bocca e permettete a junior Chu Feng di parlare."


"Esatto. Junior Chu Feng, dicci esattamente cosa sta succedendo."


 "Avanti. Che sia vero o no, diccelo."


Tutti gli altri discepoli volevano che Chu Feng parlasse. Le loro grida sovrastarono velocemente le sollecitazioni dei membri del Monastero Orione. In un istante, divennero le sole voci che si potevano sentire.
                                


                                



