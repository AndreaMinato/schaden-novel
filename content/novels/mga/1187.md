---
weight: 1187
title: Capitolo 1187 – Giurare
pubDate: 2024-07-11T01:13:16.478Z
tags:
    - mga
---


<em>Capitolo sponsorizzato, ringraziamo Zangetsus!
da editare,
29 capitoli in coda, 0/3
-Schadenfreude</em>


"Allora avevo esaurito un bel po' di energia per attivare l'Ago Immortale dell'Antica Era. Quindi, ho deciso di riprendermi prima di riemergere."


"Tuttavia, dopo aver finito di recuperare le forze, ho scoperto che Yuan Qing si è preso il merito della mia impresa."


"Inoltre, allora, anche se avessi voluto dire qualcosa, nessuno mi avrebbe creduto. Se avessi smascherato Yuan Qing, mi avrebbero anzi detto che mentivo."


"Comunque al tempo pensavo solo che fosse un onore non troppo importante. Così non mi sono disturbato a litigare con Yuan Qing per questo."


"Però non mi sarei mai immaginato che poi mi avrebbe attaccato perché gli avevo risposto prima. Inoltre, durante la competizione del Comandante, mi ha seguito in segreto per farmi un agguato."


"Sono un essere umano, ma non ho una pazienza infinita. Di fronte ad un comportamento così spudorato, spregevole e tirannico come quello di Yuan Qing, naturalmente non sono riuscito a rimanere con le mani in mano a sopportarlo."


"Così ho deciso di sfruttare la sua spudoratezza. Ho creato una trappola per dargli l'opportunità per appropriarsi di nuovo dei miei meriti."


"L'ho fatto proprio perché così avrei potuto smascherarlo. Questa è la mia giustificazione." La voce di Chu Feng era tonante.


"Allora è così. Allora questo Yuan Qing non può essere più spudorato di così."


"Giusto. Come può esserci una persona del genere al mondo? Dovrebbe essere espulso dalla nostra Montagna del Legno Turchese. Non è degno di stare tra di noi."


"Sigh. Quegli Anziani del Monastero Orione hanno anche dichiarato ripetutamente che avrebbero garantito per lui. Come possono farlo ora?"


"Umpf, è chiaro che il Monastero Orione stesse cercando di ottenere dei benefici dal quartier generale usando Yuan Qing. Sono malvagi come lui."


Molti tra la folla iniziarono ad annuire ripetutamente. Data l'enorme forza di Chu Feng, gli avevano creduto senza la minima esitazione.


Sempre più persone iniziarono a disprezzare Yuan Qing e a denigrarlo. Anche il Monastero Orione diventò bersaglio della loro ostilità e abbassò la testa, aveva perso la faccia ormai. Perfino i suoi Anziani erano impalliditi.


"Chu Feng, stai dicendo assurdità. Un conto è dire che sei stato tu ad ottenere la Bandiera del Comandante, ma osi provare a dire che hai anche attivato l'Ago Immortale."


"Non puoi oltrepassare il limite, eppure, contando sul fatto che possiedi una coltivazione e un talento migliore di quello di Yuan Qing, hai deciso di ribaltare la situazione e appropriarti di tutti i suoi meriti. Non sei fin troppo eccessivo?"


"Come puoi essere così spudorato? Vuoi perdere proprio la faccia?" Un Semi Martial Emperor del Monastero Orione iniziò a rimproverare Chu Feng con rabbia. Dalla sua faccia sembrava che volesse divorare vivo il giovane.


La Bandiera del Comandante era un conto. Dopotutto ci sarebbe stato sempre qualcuno che otteneva una Bandiera del Comandante ogni anno. Anche se alcuni avessero dato questo merito a Chu Feng, non sarebbe stata una grande perdita.


Tuttavia l'onore e la gloria dell'aver attivato l'Ago Immortale dell'Antica Era era davvero troppo enorme. Era un'impersa che solo Qing Xuantian era riuscito a compiere.


Anche se al momento Yuan Qing era diventato oggetto di sdegno, dovevano comunque difendere il suo onore.


Altrimenti anche il loro Monastero Orione ci sarebbe finito di mezzo. E anche loro, gli Anziani, sarebbero stati disprezzati. Dopotutto avevano garantito per Yuan Qing.


Così, per impedire perdite inutili, avevano deciso di affrontare Chu Feng fino alla fine.


In termini semplici, indipendentemente da ciò che Chu Feng avrebbe detto, si sarebbero rifiutati fermamente di riconoscere la verità.


"Starei dicendo assurdità? Sarei spudorato? Anziano, per dire parole del genere, dev'essere disposto a prendersi una grande responsabilità." Rispose Chu Feng.


"Responsabilità? Naturalmente sono disposto ad assumermi la responsabilità delle mie parole. Prima ho detto che posso garantire per Yuan Qing e posso farlo ancora."


"È stato lui ad ottenere la Bandiera del Comandante e ad attivare l'Ago Immortale dell'Antica Era. Non importa quanto tu possa essere potente, potrai solo essere sconfitto da Yuan Qing; non osare pensare di poter rubare i suoi onori." L'Anziano del Monastero Orione aveva un'espressione determinata. Era evidente che avesse deciso di opporsi a Chu Feng fino alla morte.


"Molto bene. Si merita proprio il titolo di Anziano. Ammiro davvero il suo spirito nel difendere il suo discepolo."


"Arrivati a questo punto, credo che non ci sia bisogno di troppe spiegazioni. Credo che tutti sappiate chi ha ragione e chi ha torto."


"Tuttavia, la verità rimane immutabile."


"Oggi, io, Chu Feng, voglio rivelare a pieno la verità e zittire tutti voi del Monastero Orione." Gridò con rabbia Chu Feng.


Non importava quanto fosse paziente o quanto si fosse aspettato una reazione del genere, essere rimproverato ripetutamente lo stava irritando.


Aveva visto persone spudorate prima d'ora, ma era la prima volta che vedeva dei coltivatori così sfacciati. Il divario tra lui e Yuan Qing era evidente, eppure gli Anziani del Monastero Orione insistevano ancora a dire che mentiva.


Chu Feng doveva ammettere che gli Anziani somigliavano proprio al suo discepolo, non era un caso che Yuan Qing fosse così spregevole, i suoi membri della vecchia generazione lo erano ancora più di lui. Semplicemente il discepolo aveva ereditato questa caratteristica.


Tuttavia Chu Feng non era facile da provocare e maltrattare. Naturalmente non gliel'avrebbe fatta passare liscia. Anche se erano Anziani del Monastero del Legno Turchese, Chu Feng era determinato a fargliela pagare.


"Ahah, rivelare la verità."


"Molto bene, voglio vedere come potrai ribaltare il discorso."


"Hai deciso di rubare gli onori di Yuan Qing solo perché sei più forte di lui. In tal caso, non significa che dovresti aver compiuto tu tutte le grandi imprese di questo mondo, no?" L'Anziano del Monastero Orione divennero compiaciuti quando videro la rabbia di Chu Feng e continuò a rispondergli.


Alla fine, pensava di essere entrato in vantaggio. Voleva continuare così e batterlo completamente.


Anche se era un fatto che Yuan Qing fose inferiore a Chu Feng, non potevano permettere che il giovane diventasse troppo arrogante, né che Yuan Qing fosse sconfitto troppo miserabilmente. Altrimenti sarebbe stata un'enorme perdita per il loro Monastero Orione, che non sarebbe più riuscito a mantenere la sua posizione di signore dei territori meridionali della regione del Legno Turchese.


"Ahah..."


Con sua sorpresa, Chu Feng iniziò a ridere con derisione.


"Perché stai ridendo Chu Feng? Non hai detto che rivelerai la verità? In tal caso mostraci la prova, la prova che sei stato tu ad attivare l'Ago Immortale dell'Antica Era. Finché sarai capace di dimostrarlo, ti crederò. Ma se non potrai farlo, non pensare di poterla passare liscia dato tutto ciò che hai fatto oggi." Gridò l'Anziano.


"Anziano, prima ha detto che non si può dire assurdità senza rimanere impuniti. Credo che queste parole siano molto sensate."


"Dato che ha insistito a dire che sto mentendo, rifiuta di credere a tutto ciò che dico e mi definisce spudorato, non parliamo più a vuoto. Osa prendersi la responsabilità delle parole che ha detto?" Chiese Chu Feng.


"Responsabilità? Naturalmente sono responsabile delle mie parole." L'Anziano si batté il petto. Come poteva temere un mero discepolo?


All'improvviso Chu Feng alzò la mano al cielo e disse: "Molto bene. Queste sono le parole che volevo sentire. Ora giuro di fronte a tutti di aver detto la verità. Se ho detto delle falsità, che sia colpito da un fulmine."


"Se non potrò dimostrare di essere stato io ad attivare l'Ago Immortale dell'Antica Era, allora mi suiciderò di fronte a tutti voi oggi."
                                


                                



