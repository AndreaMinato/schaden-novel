---
weight: 11880
title: Capitolo 1188 – Permettetemi di Dimostrarlo
pubDate: 2024-07-11T02:13:16.478Z
tags:
    - mga
---


<em>Capitolo sponsorizzato, ringraziamo Zangetsus!
da editare,
28 capitoli in coda, 0/3
-Schadenfreude</em>


"Non essere impulsivo." Tutte le persone che tenevano a Chu Feng cambiarono espressione. Iniziarono a mandargli delle trasmissioni del suono cercando di fargli cambiare idea. Questo giuramento era davvero drastico.


Perfino le persone che non avevano nessun rapporto con lui rimasero scioccate dalla sua dichiarazione.


Dopotutto era irreversibile. Chu Feng non poteva provare la sua dichiarazione e gli Anziani del Monastero Orione avrebbero continuato a rifiutarsi di credergli.


Come poteva dimostrare di aver detto la verità? Che potesse attivare di nuovo l'Ago Immortale dell'Antica Era?


Ma l'energia del lago era estremamente feroce. A parte quando si apriva ogni anno, era estremamente difficile raggiungere le profondità della Pozza Immortale dell'Antica Era. Perfino gli elfi dell'Antica Era ordinari non potevano raggiungere l'area più profonda, figuriamoci gli umani.


Così, la maggior parte dei presenti credeva che Chu Feng potesse aver attivato l'Ago Immortale dell'Antica Era nel suo periodo più debole.


Ma ora nessuno credeva che ci sarebbe potuto riuscire, perché l'energia della Pozza Immortale adesso era davvero terrificante.


Perfino i grandi geni della montagna del Legno Turchese sarebbero rimasti nella regione più alta ad allenarsi, senza osare scendere in profondità, figuriamoci raggiungere il fondo.


In tal caso, come avrebbe fatto Chu Feng a dimostrare di essere capace di attivare l'Ago Immortale?


Era impossibile farlo. Così tutti pensarono che avesse agito con troppa impulsività e che questo giuramento fosse semplicemente un suicidio.


L'Anziano del Monastero Orione invece aveva un'espressione compiaciuta. Sentiva di aver recuperato il controllo della situazione.


"Ah, alla fine hai perso la calma? Scommetto che costringerai a giurare anche me, vero? Va bene, ti affronterò piccolo bastardo. Continuerò ad insistere che sono tutte menzogne, voglio vedere cosa farai."


"Oggi morirai. Tuttavia non sarò io ad aver provocato la tua morte, sei tu che ti sei suicidato. Mi vuoi affrontare? Sei ancora fin troppo inesperto!" Gioì internamente l'Anziano del Monastero Orione.


E in effetti, dopo che Chu Feng fece il suo giuramento, si rivolse verso l'uomo e chiese: "Anziano, ho già giurato. Questo è il modo in cui mi prenderò la responsabilità di ciò che ho detto. Cosa farà lei? Oserà anche lei prendersi la responsabilità di ciò che ha detto?"


"Naturalmente." L'Anziano del Monastero Orione sorrise con compiacimento.


Dopodiché, alzò la testa e disse ad alta voce: "Credo fermamente in Yuan Qing. È stato lui ad ottenere la Bandiera del Comandante e ad attivare l'Ago Immortale. Se questo Chu Feng è capace di dimostrare di essere stato lui ad attivare l'Ago Immortale, allora sono io ad essermi sbagliato e ad aver accusato ingiustamente Chu Feng. In tal caso, allora non meriterò di continuare a vivere e mi suiciderò."


"Beh allora, Chu Feng, ho già giurato. Come dimostrerai di aver attivato l'Ago Immortale ora?" L'Anziano guardò Chu Feng con un sorriso raggiante.


"No, non saresti sufficiente. Prima altri hanno dichiarato di credere fermamente in Yuan Qing ed erano disposti a garantire per lui con la loro dignità."


"Dato che credete in lui così tanto, oserete giurare anche voi?" Con sua sorpresa, Chu Feng li mise ancora più in difficoltà.


"Questo..."


Tutti sussultarono quando sentirono questa proposta.


Questo perché Chu Feng era stato fin troppo spietato. Un conto era giurare per sé, ma voleva davvero costringere tutti gli Anziani al Semi Martial Emperor del Monastero Orione a farlo?


Questi Semi Martial Emperor erano la vera colonna portante del Monastero Orione. Se morissero, tutta l'organizzazione sarebbe stata annientata spietatamente.


In quel momento gli altri Anziani che avevano garantito per Yuan Qing furono colti dal panico. Non volevano assolutamente mettere a rischio la loro vita per un discepolo come Yuan Qing. Così non osarono rispondere.


"Non temete. Il solo modo per Chu Feng di dimostrarlo è di attivare l'Ago Immortale di questa pozza dell'Antica Era. Tuttavia credo che dovreste sapere quanto è terrificante adesso. Altro che attivarlo, non riuscirebbe nemmeno a raggiungere le profondità del lago."


"Affrontatelo. Non è nient'altro che un giuramento. Posso garantirvi che sarà Chu Feng a morire, non voi."


"Avanti, non abbiate paura. Non è solo una battaglia per la nostra reputazione, ma anche per il futuro del nostro Monastero Orione. Se non oserete giurare, allora la nostra reputazione verrà completamente rovinata da questo Chu Feng."


L'Anziano che aveva fatto il giuramento iniziò a spronare gli altri tramite delle trasmissioni della voce.


"Molto bene. Un uomo retto non ha paura dei pettegolezzi. La verità è la verità, non credere di poter ribaltare la situazione come vuoi."


Dopo essere stati persuasi dall'Anziano, gli altri Semi Martial Emperor iniziarono a giurare di fronte alla folla.


"Abbiamo finito. Dimostraci che non hai mentito, altrimenti dovrai suicidarti." Gli Anziani del Monastero Orione erano pieni di rancore dopo essere stati costretti a rischiare il loro onore. Iniziarono tutti a sollecitare Chu Feng. Desideravano proprio che il giovane si suicidasse.


"Molto bene. In realtà il mio metodo per dimostrarlo è molto semplice. Dato che credete fermamente che sia stato Yuan Qing ad attivare l'Ago Immortale, perché non farglielo attivare di nuovo?" Chu Feng gettò un'occhiata verso Yuan Qing e poi osservò l'Ago Immortale non molto lontano.


Sentendo queste parole, Yuan Qing sbiancò. Non ebbe nemmeno il coraggio di rispondere. Sapeva molto bene di non essere in grado di attivare l'Ago Immortale.


"Davvero ignorante. Che tu non sappia che perfino gli elfi dell'Antica Era possono attivare l'Ago Immortale solo in un periodo specifico?"


"A parte questo, l'energia della Pozza Immortale è estremamente potente, così potente che perfino gli elfi dell'Antica Era nati lì non possono sopportarla. Quindi come potrebbe Yuan Qing poterlo attivare?"


"Chu Feng, il metodo che hai proposto non funzionerà. Anche se Yuan Qing volesse dimostrare di poterlo fare, dovremmo aspettare l'apertura della Pozza Immortale del prossimo anno."


"Sfortunatamente per te, hai giurato che dimostrerai di aver ragione oggi. Se non potrai provarlo, allora dovrai suicidarti."


Risposero con durezza gli Anziani del Monastero Orione. Non solo si espressero con forza e convinzione, ma iniziarono a mettere sotto pressione Chu Feng.


Comunque il giovane aveva già previsto le loro reazioni, così non era affatto preoccupato. Invece rise piano e disse: "Molto bene. Dato che Yuan Qing non può farlo, allora permettete che sia io a dimostrarlo. Oggi io, di fronte a tutti i presenti, entrerò nella Pozza Immortale e attiverò l'Ago Immortale che nessuno ha mai attivato prima."


Mentre parlava, Chu Feng indicò le profondità del lago, dove c'erano le fondamenta dell'Ago Immortale.
                                


                                



