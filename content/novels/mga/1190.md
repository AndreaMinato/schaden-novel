---
weight: 1190
title: Capitolo 1190 – Smascherato
pubDate: 2024-07-11T04:13:16.478Z
tags:
    - mga
---


<em>Capitolo sponsorizzato, ringraziamo Zangetsus!
da editare,
26 capitoli in coda, 0/3
-Schadenfreude</em>


La Pozza Immortale sembrava sconfinata come il mare.


Dall'alto sfrecciavano nell'aria frotte di coltivatori.


L'improvviso arrivo di queste persone sbalordirono i discepoli e gli Anziani che si stavano allenando nel lago.


Dopo aver scoperto cosa stava accadendo, ci rimasero di stucco. Che fossero sul punto di avanzare di livello o in uno stato di illuminazione, smisero tutti di coltivare e si levarono al cielo, puntando lo sguardo su una sola persona: Chu Feng.


In quel momento si stavano chiedendo tutti se ci sarebbe davvero riuscito.


Se avesse fallito, il giovane si sarebbe dovuto suicidare sul posto oggi, ma se avesse avuto successo avrebbe scatenato un grande trambusto.


Dopotutto questa Pozza Immortale era stata sfidata da generazioni di geni ed era rimasta imbattuta. Se Chu Feng oggi fosse riuscito ad attivarla, avrebbe compiuto un'impresa senza precedenti.


In quel momento il giovane disattivò la sua armatura e le sue ali del fulmine e riassunse il suo aspetto normale.


A mezz'aria, con la sua divisa verde turchese, sembrava davvero rilassato, ma sicuro di sé. Pareva un esperto superiore, un immortale.


"Woosh."


All'improvviso si mosse. Si tuffò direttamente nel lago, veloce come una meteora.


"Cielo, ci è andato davvero."


I discepoli ordinari non potevano più vedere i movimenti, né la posizione di Chu Feng. Solo gli Anziani dotati di Potere Spirit potevano percepirlo.


"Inconcepibile. Questo Chu Feng può nuotare verso il basso anche in mezzo ad un'energia così feroce. Che sia davvero capace di attivare l'Ago Immortale dell'Antica Era e di fare emergere la saetta dorata della razza umana nel cielo sopra la nostra Montagna del Legno Turchese?"


Gli Anziani mostrarono espressioni scioccati, anche i due capi del dipartimento delle armi e delle medicine erano scossi. I loro sguardi si stavano riempiendo sempre più di aspettativa.


"Wooosh!"


Proprio in quel momento, un vortice apparì all'improvviso nel lago e attirò Chu Feng.


Il giovane non riuscì più a muoversi e tutto ciò che poté fare fu seguire il movimento di rotazione e lasciare che l'energia lo attaccasse.


"Cosa sta succedendo? Come mai è apparso all'improvviso un mulinello?"


"Che sia stato troppo veloce e così l'energia della Pozza Immortale ha preso forma per fermarlo?"


"Sigh, quel vortice è troppo spaventoso, Chu Feng non può resistere. Come previsto, non è così facile attivare l'Ago Immortale dell'Antica Era. Anche se è sbalorditivo, non può comunque attivarlo."


Molti Anziani scossero la testa e sospirarono con delusione.


Ritenevano che fosse impossibile per Chu Feng attraversare il lago.


"Eheh, piccolo bastardo, provi ad attaccare briga e ora non capirai nemmeno come morirai." Il Semi Martial Emperor del Monastero Orione stava sorridendo compiaciuto. Sapeva molto bene com'era nato il vortice, era stato lui a crearlo.


"Vuole proprio morire. Quella stro**etto del Monastero Orione sta attaccando Chu Feng di nascosto."


I due Anziani capi dei dipartimenti si infuriarono. Mentre il metodo spregevole dell'Anziano del Monastero Orione non poteva essere individuato dagli altri, non poteva sfuggire alla loro vista.


I due avevano capito subito che qualcuno stava usando la Pozza Immortale per ferire Chu Feng.


"Darò una lezione a questa persona spudorata." L'Anziano del dipartimento della raffinazione delle armi era arrabbiato. Fu sul punto di attaccare.


"Booooom!!"


Tuttavia, con sua sorpresa, una potente increspatura distrusse il vortice, liberando allo stesso tempo Chu Feng.


Era stato l'Anziano Wei del dipartimento delle medicine. Aveva tirato fuori il giovane da questa crisi ancora prima del suo compare. Allo stesso tempo, si era tolto il suo cappello a cono di bambù. Con un'espressione arrabbiata, indicò l'Anziano del Monastero Orione e gridò: "Pezzo di me**a del Monastero Orione, piantala con i tuoi trucchetti. Se osi di nuovo attaccare Chu Feng, taglierò le tue manacce!"


"Cielo, quello è il capo del dipartimento delle medicine, l'Anziano Wei!"


"Anche qualcuno di grande come lui è venuto qui? Cosa sta succedendo esattamente? Quel vortice di prima allora non si è formato naturalmente, ma l'ha creato l'Anziano Huang del Monastero Orione?"


"Davvero spudorato! Ha provato a ferire di nascosto un discepolo. Teme di perdere? Non mi sarei mai immaginato che sarebbe stato così spudorato."


"Esatto. Un individuo del genere non si merita il titolo di Anziano. Dovrebbe essere punito severamente."


La folla divenne incredula. Nessuno si sarebbe mai immaginato che il capo di un dipartimento sarebbe stato presente a guardare questo spettacolo e non avrebbe mai pensato che l'Anziano Huang del Monastero Orione sarebbe stato così spudorato.


Tuttavia fu l'espressione dell'Anziano Huang a cambiare di più. Non si sarebbe mai aspettato di essere scoperto, non pensava che ci sarebbero stati degli Anziani capi presenti.


Figure del genere primeggiavano tra gli innumerevoli Anziani della montagna del Legno Turchese. Provare ad attaccare di nascosto Chu Feng davanti ad una persona del genere era come vantarsi di fronte ad un maestro, causando la propria distruzione.


Provò un enorme rimpianto. Figuriamoci gli insulti che stava ricevendo, solo l'espressione dell'Anziano Wei gli aveva fatto capire che stavolta sarebbe andato incontro ad una calamità. Dopotutto aveva sentito che l'Anziano Wei stimava molto Chu Feng.


In effetti non solo gli Anziani del Monastero Orione, ma anche quelli del dipartimento punitivo erano sbiancati e avevano le labbra frementi.


Non importava quanto fossero potenti, avevano comunque paura di un Anziano capo.


Se avessero saputo che una figura del genere stesse proteggendo Chu Feng, allora non avrebbero mai accettato le offerte degli Anziani del Monastero Orione per attaccare il giovane.


Ormai però era già troppo tardi. Potevano solo inginocchiarsi di fronte all'Anziano capo.


In un istante, porsero tutti i loro rispetti.


"Ying Tian, in quanto membro del dipartimento punitivo, come puoi non aver visto questa manovra scorretta?" Questionò l'Anziano Wei.


"Lord Anziano, sono stato ottuso e non l'ho visto." Rispose l'Anziano Ying tremando di paura.


"Allora adesso? L'hai scoperto ora?" Chiese di nuovo l'Anziano Wei. Il suo tono era estremamente tagliente e autoritario.


"Dato che il Lord Anziano ha dichiarato questo, sicuramente è la verità. Uomini, arrestate quell'Huang Hai." L'Anziano Ying non osò esitare e diede direttamente l'ordine.
                                


                                



