---
weight: 1192
title: Capitolo 1192 – Martial King di terzo livello
pubDate: 2024-07-11T06:13:16.478Z
tags:
    - mga
---


<em>Capitolo regolare (di ieri),
da editare,
25 capitoli in coda, 0/3
-Schadenfreude</em>


Nella regione più misteriosa e rispettata della montagna del Legno Turchese, svettavano diverse torri antiche.


Le costruzioni erano estremamente alte e passavano attraverso le nuvole.


Se uno li avesse contati con attenzione, avrebbe notato che erano 1899, disposte in maniera ordinata e raffinata. Ad una prima occhiata, sembravano dei palazzi costruiti sopra banchi di nuvole e una misteriosa formazione.


Tra di esse, c'era una torre color turchese più alta delle altre. Aveva un aspetto molto semplice, ma era davvero maestosa. Risaltava in confronto a tutte le altre costruzioni e sembrava essere stata eretta da immortali.


In quel momento due figure stavano sopra a questa antica torre, erano un vecchio e un uomo di mezz'età.


Il primo indossava degli abiti attillati e aveva un aspetto molto feroce e spregevole. Il suo sguardo in particolare era estremamente spaventoso, incapace di contenere il suo intento omicida. O, forse, si doveva dire che non desiderava contenere il suo intento omicida.


Questa energia non trapelava per la sua rabbia o il suo desiderio di uccidere, proveniva dal profondo del suo essere perché aveva ucciso troppe persone.


Ad essere più esatti, questo intento omicida poteva essere definito un'ostilità, un'ostilità innata. Tuttavia, anche senza considerare questa caratteristica, la sua aura era incredibilmente potente, ancora più intensa dei due Anziani capi del dipartimento delle armi e delle medicine. Era l'Anziano capo del dipartimento punitivo, Assassino Folle Tuoba.


Assassino Folle aveva un'enorme reputazione ed era davvero formidabile. Tra i numerosi Anziani capi della montagna del Legno Turchese, la sua reputazione era alla pari con il Semi Martial Emperor Bai. I due erano riconosciuti come il braccio sinistro e quello destro del maestro della Montagna del Legno Turchese. Da questo si poteva capire quanto fosse potente questo individuo.


Tuttavia, anche il Folle Assassino Tuoba stava mostrando un'espressione umile e riverente di fronte all'altro coltivatore.


L'uomo di mezz'età non era molto alto e il suo aspetto non era straordinario. Il suo abito era semplice, erano fatti di cotone ruvido che indossavano le persone comuni.


I suoi abiti però erano incredibilmente puliti, non c'era nemmeno un briciolo di polvere su di essi. Aspetto più importante, l'aura di quest'uomo era davvero impareggiabile.


Non stava mostrando il minimo potere, ma lo spazio attorno a lui stava tremando, come se lo temesse. Era un uomo davvero spaventoso.


Era in cima sull'antica torre con le mani dietro la schiena, come un monarca che aveva conquistato il mondo. Il suo sguardo era pieno di vigore e la sua esperienza doveva superare di diverse volte quelle del Folle Assassino Tuoba.


Era l'attuale capo della montagna del Legno Turchese, Dugu Xingfeng.


In quel momento stava guardando un luogo distante, proprio la Pozza Immortale.


"Lord direttore, perché sta guardando lì per tutto il tempo? È accaduto qualcosa?" Chiese il Folle Assassino Tuoba dopo essere rimasto in silenzio per molto tempo. Aveva notato la reazione del Lord direttore.


Tuttavia, a causa della sua forza limitata, non poteva capire cosa stava accadendo.


"Non sono arrivate già notizie? Perché non controlli?" Disse con una lieve risata Dugu Xingfeng.


"Woosh." Una volta che finì di dire queste parole, un uccello volò verso di loro, si fermò di fronte al Folle Assassino Tuoba e poi iniziò a volare attorno a lui.


Era un uccello di cristallo, qualcosa che gli Sciamani condensavano con il loro potere. Solo pensandolo, il Folle Assassino Tuoba fece trasformare l'uccello di cristallo in un corpo lucente che poi entrò direttamente nella sua mente.


A quanto pareva, il Folle Assassino Tuoba aveva capito che stava succedendo qualcosa nella Pozza Immortale. Così aveva usato un metodo speciale per condensare una formazione Spirit e ordinare ai suoi sottoposti del dipartimento punitivo di indagare usando l'uccello di cristallo.


Ora, una volta che era tornato il suo messaggero, aveva ottenuto notizie della situazione. Quando seppe cos'era accaduto, il suo sguardo si accese.


Non aveva reagito così perché Chu Feng aveva intenzione di attivare l'Ago Immortale, ma a causa della scommessa tra il giovane e i diversi Anziani. Per il Folle Assassino Tuoba, questa era una grande provocazione, una condotta che non approvava molto.


Tuttavia, a causa della presenza del suo Lord Direttore, il Folle Assassino Tuoba non osò dire molto al riguardo, invece disse con un'espressione umile: "Fin dai tempi antichi, innumerevoli geni hanno sfidato l'Ago Immortale e hanno fallito. Questo Chu Feng ha affrontato la Pozza Immortale nel momento in cui è più feroce. Più che coraggio, direi che è arroganza."


"Folle Assassino, sembra che credi che Chu Feng non ci riuscirà?" Chiese Dugu Xingfeng. Tuttavia, il suo sguardo rimase concentrato sulla Pozza Immortale.


"Così tanti miei Senior hanno fallito. Anche lei ha fallito allora. Non credo che questo Chu Feng ci riuscirà." Il Folle Assassino Tuoba scosse la testa. Credeva fermamente che il giovane avrebbe fallito.


"Folle Assassino, sembra che stavolta ti sia sbagliato." Dugu Xingfeng mostrò un raro sorriso gioioso.


"Cioè?" Il Folle Assassino Tuoba ne fu confuso, ma la sua espressione cambiò all'improvviso.


Era rimasto scioccato nello scoprire che una luce divina era emersa dalla Pozza Immortale. Ad un'ispezione più attenta, aveva scoperto che delle saette dorate avevano coperto il cielo.


"Rumble, rumble..."


Poi risuonarono dei tuoni. Non solo i fulmini sfrecciarono nella volta celeste, ma fecero tremare il mondo, allarmando l'intera Montagna del Legno Turchese.


"Cielo, è l'Ago Immortale a rilasciare quei fulmini? Quel ragazzo è riuscito ad attivarlo?" Il Folle Assassino Tuoba era stupefatto. Aveva vissuto per molto tempo, era anche la prima volta che vedeva uno spettacolo del genere.


In effetti, non furono solo loro a vedere questa scena, ogni esperto della regione assistette alla scena. Nel profondo della notte, innumerevoli figure si levarono al cielo e iniziarono a volare verso la Pozza Immortale dell'Antica Era. Volevano sapere cos'era successo.


Il fulmine era davvero abbagliante. Il cielo sopra il lago si era tinto d'oro.


Le saette stavano cambiando incessantemente, mostrando uno spettacolo davvero splendido e magnifico. Allo stesso tempo, era estremamente maestoso.


"Successo, Chu Feng ci è riuscito! Ha attivato davvero l'Ago Immortale!" Qualcuno gridò con incredulità dopo che la folla era rimasta in silenzio per molto tempo.


Una volta che risuonò questa voce, tutti i presenti si ripresero. In un istante, diversi discepoli iniziarono ad esultare.


L'attivazione dell'Ago Immortale era un momento degno di grande ammirazione e destinato ad essere registrato nella storia. Per quanto riguardava gli spettatori, erano onorati dal più profondo del cuore di aver assistito a questa scena.


"C-c-come può essere..."


Tuttavia c'erano sempre eccezioni. Mentre la maggior parte delle persone erano piene di gioia, la gente del Monastero Orione era esterrefatta. Specialmente quegli Anziani che, Come Huang Hai avevano fatto quel giuramento; erano tutti sbiancati.


Ad alcuni di loro erano perfino cedute le gambe. Nessuno poteva capire come si stavano sentendo.


Proprio in quel momento, una figura sfrecciò dalla Pozza Immortale con l'impeto di un drago.


"Anziani, io, Chu Feng, ho attivato l'Ago Immortale dell'Antica Era. Ora è il momento che onoriate i vostri giuramenti, no?"


Era Chu Feng. Non stava indossando l'armatura del fulmine, né stava usando le sue ali. Ma la sua aura non era più al secondo, ma al terzo livello del Martial King realm. Era riuscito ad avanzare di livello mentre aveva attivato l'Ago Immortale.
                                


                                



