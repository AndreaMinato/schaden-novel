---
weight: 11940
title: Capitolo 1194 – Enfatizzare la sua Crescita
pubDate: 2024-07-11T08:13:16.478Z
tags:
    - mga
---


<em>Capitolo sponsorizzato, ringraziamo Zangetsus!
da editare,
24 capitoli in coda, 0/3
-Schadenfreude</em>


La storia la scriveva il vincitore.


Il momento in cui Chu Feng stava ottenendo le lodi di tutti era il disonore e l'umiliazione più intense che Yuan Qing avesse mai sperimentato.


Yuan Qing non solo aveva perso tutto il suo prestigio, aveva anche causato la morte di cinque dei Semi Martial Emperor del Monastero Orione. Si poteva dire che avesse creato un'enorme calamità per tutto il suo Sect.


Inoltre la sua condotta precedente era stata incredibilmente egoista. A causa della sua grande reputazione, aveva deciso di ignorare i suoi compagni, invece di unirsi alla fazione del Monastero Orione, si era unito a quella del Cielo Inquisitore.


Molti dei suoi compari erano già insoddisfatti della sua decisione. Tuttavia, a causa del suo talento e del suo valore, nessuno aveva osato commentare al riguardo. Yuan Qing così sapeva molto bene che se un giorno avesse perso la sua gloria, allora i membri del Monastero Orione sicuramente si sarebbero vendicati.


E ora era proprio il momento in cui aveva perso tutto.


Poteva sentire chiaramente degli sguardi puntati su di lui, pieni di odio e intento omicida. Ciò che lo riempì più di rimpianto era che provenivano dai discepoli del Monastero Orione.


Yuan Qing strinse i pugni in silenzio. Con grande sforzo, alzò la testa e rivolse lo sguardo verso Chu Feng. Sapeva che era lui il motivo delle sue disgrazie.


"Chu Feng, ammetto che ho mentito quando ho dichiarato di aver compiuto quelle imprese, ma non sapevo che eri stato tu a farle."


"Inoltre non ho dichiarato deliberatamente che questi onori e questi risultati erano miei. Sia nella Pozza Immortale che nella competizione per la Bandiera del Comandante, è stata sempre la folla a dirlo."


"Questa sorta di onore e gloria, figuriamoci me, chi potrebbe sopportarlo?"


"Comunque, ora che ci penso, come può essere stata una coincidenza? Ora capisco che era una trappola, era una trappola fin dall'inizio."


Yuan Qing alla fine esplose. Senza più temere nulla, indicò Chu Feng e gridò come un pazzo: "Dimmi, hai tramato contro di me fin dall'inizio? Non solo desideravi attaccarmi, ma anche danneggiare il nostro Monastero Orione. Sei tu ad essere spregevole."


"Ahah..."


Vedendo la sua reazione, Chu Feng non rispose, si limitò a ridere lievemente e con sdegno.


Arrivati a questo punto, che utilità c'era nel dire parole del genere? Chi poteva farsi convincere da lui? Yuan Qing pensava davvero di poter ribaltare la situazione usando un'argomentazione simile? Era davvero troppo sciocco.


Yuan Qing era troppo debole e non aveva i requisiti per affrontarlo.


"Yuan Qing, chiudi la bocca. Sei tu ad essere spregevole e spudorato! Sei stato tu ad esserti appropriato delle imprese di qualcun altro! Una persona come te è indegna di accusare Chu Feng."


"Yuan Qing, smamma dalla nostra Montagna del Legno Turchese. Non sei degno di essere un discepolo di questo Sect."


Mentre Chu Feng lo ignorava, gli altri non riuscirono più a trattenersi. Quanti desideravano attirare il favore di Chu Feng ormai?


Non c'era bisogno che Chu Feng o i suoi amici dicessero nulla, c'erano già molte persone che iniziarono a ringhiare verso Yuan Qing come cani selvatici.


Di fronte a questo assalto, Yuan Qing fece una smorfia. Non poteva più dire nulla. Anche se era spudorato, anche se non temeva la morte, era estremamente difficile per lui sopportare questa sorta di pressione.


"Yuan Qing, in quanto Anziano capo, ti espellerò dalla nostra Montagna del Legno Turchese. Hai qualcosa da dire?" Disse proprio in quel momento l'Anziano Wei. Mentre la sua voce non era molto forte, era vigorosa e maestosa. Le sue semplici parole sbalordirono la folla.


In realtà l'espulsione di Yuan Qing sarebbe avvenuta prima o poi. Tuttavia, se l'Anziano Wei lo stava facendo in questo momento, gli altri avrebbero sospettato che stesse aiutando Chu Feng.


Eppure l'aveva fatto. Cosa significava? Significava che stava dichiarando deliberatamente di essere dalla parte del giovane.


Era come annunciare in pubblico di aver preso un discepolo sotto la sua ala. Non era affatto una questione da poco.


"Ahhhhhh!!"


"Io, Yuan Qing, non avrò pace nemmeno nella morte!!!"


Proprio in quel momento il discepolo ringhiò. Subito dopo il suo corpo iniziò a gonfiarsi e con un tonfo soffocato, esplose.


Si era suicidato come i cinque Anziani del Monastero Orione. Nonostante il suo suicidio fosse stato una sorpresa, molti se lo erano aspettato.


Dopotutto d'ora in avanti il Monastero Orione lo avrebbe odiato fino all'osso e non gliel'avrebbe fatta passare liscia. Quindi era ragionevole suicidarsi.


"Questo bastardo si è suicidato? Se l'è cavata troppo facilmente."


In effetti, dopo che Yuan Qing morì, i discepoli e gli Anziani del Monastero Orione strinsero i denti per la rabbia. All'inizio avevano intenzione di dargli una lezione e sfogare la loro furia, ma ora non ne avevano più l'occasione.


La morte di Yuan Qing non causò un enorme shock. Presto gli sguardi di tutti puntarono nuovamente su Chu Feng.


Oggi non solo si era ripreso tutti gli onori e la gloria che gli appartenevano, ma aveva anche aumentato di molto il suo onore e aveva suscitato ammirazione in molti discepoli.


In effetti, non aveva attirato l'attenzione solo della gente nella Pozza Immortale, c'era un'altra persona concentrata su di lui. Quest'uomo era a migliaia di miglia di distanza, su un'antica torre. Era il coltivatore più importante della Montagna del Legno Turchese, l'attuale capo del Sect, Dugu Xingfeng.


"Questo Chu Feng è davvero un raro talento." Disse l'uomo.


"Lord direttore, è stato davvero lui a fare tutto questo? Ha davvero attivato l'Ago Immortale?" Il Folle Assassino Tuoba non sapeva cos'era successo esattamente, quindi non osava essere certo della provenienza della saetta dorata e poteva solo chiedere conferma a Dugu Xingfeng.


"Sì. Questo ragazzo è un genio senza precedenti, la speranza della nostra Montagna del Legno Turchese." Dugu Xingfeng diede una grande valutazione, la migliore che potesse dare ad un discepolo.


L'espressione del Folle Assassino Tuoba cambiò lievemente, tuttavia questo mutamento durò per un istante. Immediatamente dopo chiese: "In tal caso, cosa stanno facendo Huang Hai e gli altri? Non hanno giurato sulla loro vita? Che abbiano..."


"Si sono già suicidati. Anche Yuan Qing non è riuscito a sopportare la pressione e si è suicidato sul posto. È stata una grande perdita per il Monastero Orione." Rispose Dugu Xingfeng.


"È davvero riuscito a costringere cinque Semi Martial Emperor a morire. Questo Chu Feng è davvero audace. Deve sapere che cinque Semi Martial Emperor non sono una perdita da poco per noi." Disse con risentimento il Folle Assassino Tuoba.


"No, perfino cinque Semi Martial Emperor sono di gran lunga inferiori ad un discepolo promettente. inoltre, anche se fosse una perdita, se la sono cercata."


"Hanno usato la loro autorità di Anziani per mettere in difficoltà un discepolo. Alla fine sono stati costretti a morire da questo discepolo. Ciò significa che hanno una forza e un'abilità inferiore all'avversario. Allo stesso tempo questo ha dimostrato quanto è sbalorditivo Chu Feng."


"Un discepolo che si è appena unito alla nostra Montagna del Legno Turchese è riuscito a costringere cinque Semi Martial Emperor a suicidarsi. È mai successo qualcosa del genere prima d'ora?" Chiese il direttore.


"Mai." Il Folle Assassino Tuoba scosse la testa.


"Tuttavia Chu Feng ci è riuscito. Le sue azioni sono estremamente dispotiche. È un atteggiamento fuori dal comune, ma nel momento in cui agisce, mantiene la calma come un individuo esperto. È davvero qualcosa che non ho mai visto prima." Dugu Xingfeng lodò di nuovo Chu Feng.


"Lord direttore, non l'ho mai vista dare una valutazione del genere ad un discepolo. Cos'ha intenzione di fare con questo Chu Feng?" Chiese il Folle Assassino Tuoba con un'espressione piena di emozioni contrastanti.


"Mentre possiamo ignorare tutti gli altri discepoli, dobbiamo concentrarci sulla crescita di questo Chu Feng." Disse Dugu Xingfeng.
                                


                                



