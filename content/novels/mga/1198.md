---
weight: 11980
title: Capitolo 1198 - Tabù Terrestre, Scudo del Firmamento
pubDate: 2024-07-11T12:13:16.479Z
tags:
    - mga
---


<em>Capitolo sponsorizzato, ringraziamo Zangetsus!
da editare,
20 capitoli in coda, 0/3
-Schadenfreude</em>


"Posso allenarle tutte? È proprio un ottimo trattamento. Tuttavia, Anziano Shi, le tecniche qui non sembrano di altissima qualità." Disse Chu Feng dopo aver scorto le abilità.


L'Anziano Shi non fu irritato dalle parole di Chu Feng, anzi gli spiegò con pazienza: "Buona capacità di valutazione, tuttavia dovresti sapere che, maggiore sarà la qualità di una Tecnica Marziale, maggiore sarà la difficoltà nell'apprenderla."


"Mentre i Tabù Marziali qui non sono di altissima qualità, sono più adatti a nuovi discepoli come te."


"In realtà, non è perché la Montagna del Legno Turchese sia taccagna. Facciamo così solo per rendere la vita più facile ai nuovi discepoli. È meglio non fare il passo più lungo della gamba. Quando si coltiva e si apprendono tecniche, non bisogna cercare dei benefici istantanei a scapito dei vantaggi a lungo termine."


"Se dessimo ai nuovi discepoli una Tecnica Marziale di qualità superiore, dovrebbe trascorrere molto tempo ad apprenderla. Sarebbe uno spreco di tempo e ritarderebbe i suoi progressi."


Questo non perché l'Anziano Shi fosse molto paziente, ma a causa della fama di Chu Feng.


Tutti gli anni passati in effetti non sarebbe andato a ricevere i discepoli che avevano ottenuto la Bandiera del Comandante.


Naturalmente il motivo per cui era andato ad incontrarlo era perché il giovane aveva attivato l'Ago Immortale.


"Le sue parole sono davvero ragionevoli." Chu Feng annuì in approvazione. Dopotutto non tutti avevano un talento del genere.


Figuriamoci i Tabù Terrestri di qualità superiore, anche quelli ordinari non potevano essere appresi da tutti.


Non era un caso che si chiamassero tabù.


"Se credi che siano di qualità troppo bassa, posso fare un'eccezione e permetterti di vedere quelle di alta qualità."


"Solo che non potrai apprenderne quante ne desideri, solo una al massimo. E non avrai più a disposizione le altre."


"Sei disposto ad accettarlo?" Chiese con un sorriso l'Anziano Shi. Sembrava che stesse facendo una transazione.


"In tal caso, la devo ringraziare Anziano Shi." Chu Feng porse i suoi rispetti in segno di gratitudine.


Aveva già appreso il Fendente del Firmamento e il Drago e la Fenice che Danzano nel Cielo. Erano entrambi Tabù Terrestri di alta qualità, quindi Chu Feng non provava nessun interesse in abilità di grado inferiore.


L'Anziano Shi non perse tempo e portò direttamente Chu Feng in un altro luogo.


Era un palazzo sotterraneo. La forza delle formazioni Spirit e le guardie erano il doppio più potenti e le decorazioni interne più raffinate del deposito di prima.


Questo palazzo era estremamente grande, ma c'erano solo venti Tecniche Marziali al suo interno. Però non erano abilità fuori dal comune, erano tutti Tabù Terrestri e di massima qualità.


"Si può dire che, a parte quelle della Sacra Assemblea del legno Turchese, siano le tecniche più preziose del nostro Sect. Tuttavia è anche estremamente difficile padroneggiarle. Perfino io dovrei trascorrere quasi cento anni ad apprenderne una."


"Ora hai l'opportunità di sceglierne una. Ma ti suggerisco di non puntare troppo in alto, cercane una adatta a te e che puoi imparare." Consigliò l'Anziano Shi.


"La ringrazio per il suo avvertimento Anziano Shi." Chu Feng porse di nuovo i suoi rispetti. Poteva percepire che questi Tabù Terrestri erano formidabili.


Iniziò ad ispezionarle una dopo l'altra e notò che erano tutte paragonabili al suo Fendente del Firmamento.


Sorprendentemente, nonostante quei Tabù Terrestri fossero molto potenti, nessuno di essi ispirò Chu Feng.


Solo quando vide la tredicesima abilità gli occhi del giovane iniziarono a brillare. In effetti iniziò anche ad ad accelerare il suo battito cardiaco.


Questo perché il nome della Tecnica Marziale era molto familiare, si chiamava Scudo del Firmamento.


"Come può esistere una Tecnica Marziale del genere? Che abbia qualche rapporto con il Fendente del Firmamento?"


Quando la vide, Chu Feng incollò lo sguardo su di essa.


Vedendo questo, l'Anziano Shi si accigliò lievemente e chiese: "Non puoi essere interessato a questa Tecnica Marziale, vero?"


"C'è qualcosa di strano?" Chiese Chu Feng.


"È di ottima qualità sì. Ma non solo è estremamente difficile da apprendere, è anche un frammento incompleto." Rispose l'Anziano Shi.


"Un frammento incompleto? Se questa Tecnica Marziale è incompleta, non sarebbe impossibile apprenderla?" Chu Feng carpì alcuni indizi dalle parole del vecchio.


"Brillante. Ho detto che è difficile allenarla, ma è comunque possibile apprenderla."


"È un frammento incompleto perché, anche dopo averla appresa, il suo potere rimarrebbe comunque davvero debole. Se non altro, è molto più debole in confronto agli altri Tabù Terrestri e può essere considerata di qualità ordinaria rispetto alle altre. Tuttavia è la più difficile da imparare. Se non altro, non ho mai visto un Tabù Terrestre così difficile."


"Solo a pensarci, non sarebbe uno spreco?" Chiese l'Anziano Shi.


"Se è davvero così, allora sarebbe inutile apprendere questa Tecnica Marziale, eppure viene tenuta qui. Credo che ci sia un motivo, no?" Chiese Chu Feng.


"Esatto. Questa Tecnica Marziale è estremamente antica. Si può dire che sia la Tecnica Marziale più antica nella nostra Montagna del Legno Turchese. Quando il nostro Sect si è stabilito, è stato il nostro fondatore a portarla con sé."


"Tuttavia nessuno sa da dove proviene, né chi l'abbia creata. Sappiamo solo che è estremamente potente, paragonabile ad un Tabù Celeste. La sua potenza è sconvolgente."


"Innumerevoli membri della vecchia generazione hanno allenato questa abilità, ma pochissimi sono riusciti a padroneggiarla."


"Diverse decine di migliaia di anni fa, un tempo un Anziano davvero talentuoso che era finito primo nella Lista della Successione, un'esistenza impareggiabile, ha cercato di studiarla. Allora tutti pensavano che sarebbe diventato il capo della Montagna del Legno Turchese perché era un genio senza pari."


"Tuttavia, per padroneggiare questo Tabù Terrestre e ottenere la forza di un Tabù Celeste, ha dedicato tutte le sue energie ad apprenderla, trascurando tutto il resto."


"I suoi progressi si sono fermati e alla fine è uscito dalla lista. È finito col diventare un genio ordinario."


"A quattrocentoquarantanove anni finalmente è riuscito a padroneggiarla. Allora ha scioccato molte persone."


"Dopotutto i Tabù Celesti sono leggendari e di grandissimo valore. Nessuno ha mai visto la loro potenza."


"Così praticamente tutti i membri del Sect volevano sapere quanto fosse formidabile."


"Alla fine, di fronte ad innumerevoli Anziani e discepoli, quel membro della vecchia generazione mostrò lo Scudo del Firmamento, ma causò solo delusione."


"Questo perché la sua potenza era paragonabile solo ad un Tabù Terrestre ordinario ed inferiore a quelli di qualità eccellente, figuriamoci raggiungere quella dei Tabù Celesti."


"Il giorno dopo, quell'uomo che aveva dedicato tutta la sua vita ad apprendere questa tecnica è morto. Si è suicidato a causa dell'umiliazione. Aveva trascorso tutta la sua vita solo per apprendere una Tecnica Marziale mediocre. Ha perso il coraggio di continuare a vivere e non aveva più la faccia di continuare ad esistere."


"Tuttavia, anche se lui ha fallito, molti altri geni si sono rifiutati di crederci. Pensavano che fosse stato quel membro della vecchia generazione ad averla compresa male."


"Così, molti senior hanno provato ad apprenderla. Naturalmente alcuni ci sono riusciti, ma hanno finito col pagare un enorme prezzo per ottenere un potere mediocre."


"Hanno tutti seguito le orme di quel membro della vecchia generazione, una tragedia dopo l'altra."


"Alla fine molti hanno iniziato a dubitare che fosse davvero una tecnica leggendaria e che fosse solo una trappola, un imbroglio."


"Comunque rimane il fatto che era una Tecnica Marziale portata dal nostro fondatore ed è stato lui a dichiararne la qualità. Quindi come può essere falso?"


"Quindi alcuni hanno iniziato a supporre che contenga davvero il potere delle leggende, ma che sia solo un frammento incompleto. Così, anche se qualcuno fosse riuscito ad impararla, non riuscirebbe a mostrare la potenza di un Tabù Celeste." L'Anziano Shi narrò nel dettaglio.
