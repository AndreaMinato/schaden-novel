---
weight: 12
title: Capitolo 12 – Individuo feroce
pubDate: 2024-05-23T02:13:16.330Z
tags:
    - mga
---


Chu Yue accorse a fianco di Chu Feng sorridendo e con la sua mano bianca colpì leggermente il petto di Chu Feng dicendo contenta: “Sei proprio bravo! Mi stavo chiedendo perché fossi così calmo. Ma ora, in un giorno mi hai già raggiunto.”


Chu Feng scosse la testa imbarazzato, “Chu Yue, ti ho dato già abbastanza guai oggi e sembra che il raduno della vostra Alleanza Chu sia finito male.”


“Non ti preoccupare va bene dare loro una lezione altrimenti ti maltratterebbero ogni giorno.”
“Giusto. Chu Feng andiamo insieme alla Caccia alla medicina Spirit domani! Quelle cose sono molto difficili da catturare da soli.”


“Sai come mi trovo con loro. Anche se volessi unirmi all’Alleanza Chu, non me lo permetterebbero.” Chu Feng scosse il capo.


“Non ti preoccupare e lascia fare a me. Vieni a trovarmi qui domani.” Chu Yue diede un foglio di bambù a Chu Feng, su di esso c’era il luogo dove l’Alleanza Chu si sarebbe radunata domani.


“Bene.” Vedendo che Chu Yue era così insistente, Chu Feng non poté rifiutare.
Dopo aver tranquillizzato Chu Feng, Chu Yue saltellò verso la residenza. Era davvero felice oggi perché Chu Feng le aveva dato un enorme sorpresa.


In questo mondo tutti rispettavano la forza e, data la potenza straordinaria di Chu Feng, Chu Yue credeva che forse le persone della famiglia Chu avrebbero cominciato ad accettarlo.
Unificare la famiglia Chu senza discriminazioni era il suo più grande desiderio.


“Chu Wei, voi…” Ma non appena arrivò di fronte alla residenza, Chu Yue scoprì che tutti i membri dell’Alleanza Chu se ne erano già andati.


“Hmph.” Chu Cheng e Chu Zhen diedero un’occhiataccia a Chu Yue, non dissero nulla e se ne andarono.


“Chu Yue, non voglio dirlo, ma oggi ti sei schierata troppo dalla parte di quel Chu Feng.”


“Che hai combinato. Non solo Chu Feng ha preso due delle nostre Erbe Saint Spirit, siamo stati anche insultati da lui. Ora se ne sono andati tutti per la rabbia. Sei contenta ora?” Chu Wei la rimproverò con severità.


“Chu Wei, considerala come colpa mia e non biasimarlo. In ogni caso Chu Feng fa comunque parte della nostra famiglia Chu.”


“Avete visto la forza di Chu Feng. Non è spazzatura. Inoltre la nostra Alleanza Chu ha bisogno di persone ora, quindi perché non lasciamo che si unisca a noi?”


Sentendo Chu Yue dire queste parole, l’espressione di Chu Wei cambiò istantaneamente. Ma, proprio quando stava per dire qualcosa, uno strano tremolio apparve nei suoi occhi e alla fine sospirò esasperato,


“Ahh che posso fare con te.”


“Va bene, darò a Chu Feng un’altra possibilità. Fallo venire domani.”


“Ottimo! Sei il migliore.” Chu Yue saltò con entusiasmo e il suo sorriso era particolarmente splendido.


“Va bene, sbrigati e vai a riposarti.” Chu Wei scosse la testa e camminò verso la sua residenza.


“Chu Wei anche tu dovresti andare a riposarti.” Chu Yue sorrise e salutò Chu Wei, seguendolo con gli occhi mentre se ne andava.


Chu Yue era felicissima, ma non vide il sorriso sinistro che era apparso sul volto di Chu Wei dopo che si era girato per andarsene.


“Sorella Maggiore Chu Yue, il ragazzo di nome Chu Feng si è nascosto piuttosto bene. Sono rimasto nella corte esterna per così tanto eppure non ho mai sentito il suo nome prima. Sembra che stesse puntando ad essere il primo nell’esame dei discepoli.”


Proprio in quel momento un giovane uomo si avvicinò. Era come Chu Feng, anche lui era un nuovo discepolo quest’anno. Si era unito all’Alleanza Chu oggi.


“Hai ragione. Chu Feng dev’essere rimasto nella corte esterna per il premio dell’esame. Mi chiedo se l’abbia preso o no…” Chu Yue disse dopo aver sentito quello che lui aveva detto.


“Sorella Chu Yue, ci stai pensando troppo. Un individuo feroce è apparso nella corte esterna di quest’anno e quella persona ha raggiunto il primo posto.”


“Nonostante Chu Feng sia forte, non potrebbe essere paragonato a quella persona.” Il giovane uomo sorrise e disse.


“Feroce? Quanto feroce?” Chu Yue chiese con curiosità.


“Estremamente feroce. Una Bestia Feroce di livello 4, tre Bestie Feroci di livello 3, trenta di livello 2 sono state massacrate da quella persona in un batter d’occhio.”


“Quando i due geni tra i discepoli della corte esterna sono arrivati, hanno visto solo i cadaveri delle Bestie Feroci a terra. Non è feroce quella quantità di forza?”


“Così forte?” In quell’istante Chu Yue era rimasta scioccata.


Anche lei aveva passato l’esame dei discepoli della corte interna, quindi conosceva le difficoltà dello stadio dei meccanismi. Sapeva anche delle terrificanti Bestie Feroci.
Essere in grado di ucciderne così tante ancora prima che le persone arrivassero richiederebbe almeno una persona al quinto livello dello Spirit realm.


“Come si chiamava quella persona?” Dopo lo shock, Chu Yue chiese il nome di questo feroce individuo.


“Ahh anche io lo voglio sapere…”


“Ma purtroppo quella persona ha nascosto intenzionalmente la sua identità. Dopo aver preso il premio, non ha aperto la porta del palazzo sotto terra. Si è nascosta così che nessuno sapesse chi era.” Il giovane uomo scosse la testa e se ne andò.


“Quella persona è piuttosto strana. Così forte, eppure così di basso profilo. Forse ha un segreto che non può dire a nessuno?”


In quell’istante Chu Yue si incuriosì sempre di più riguardo a questo cosiddetto individuo feroce.
Questo perché potrebbe rappresentare un altro discepolo geniale nella corte interna.


“Oh no.” Ma all’improvviso Chu Yue si allarmò pensando a cos’era accaduto prima.
Quando Chu Cheng e Chu Zhen se ne erano andati, non si erano diretti alla loro residenza, ma verso Chu Feng.


Chu Yue sapeva che c’era qualcosa che non tornava e andò velocemente nella stessa direzione in cui era andato Chu Feng.
La corte interna era enorme e c’era un bel po’ di distanza tra Chu Feng e la residenza di Chu Yue.


Comunque il giovane non si era fatto prendere dal panico e camminava lentamente. Continuò ad avanzare finché non arrivò ad un luogo desolato, poi si fermò lì.


“Non c’è bisogno di essere così furtivi, venite fuori.” Lo sguardo di Chu Feng puntò verso un angolo nell’oscurità.


“Sei piuttosto in guardia. Sembra che ti abbia davvero sottovalutato.” Prima ancora che finisse la frase, due volti familiari apparirono dall’ombra. Erano i fratelli Chu Cheng e Chu Zhen.


Lo stato del volto di Chu Zhen era migliorato, ma la sua rabbia non era diminuita minimamente. Aveva addirittura intenzione di uccidere Chu Feng.
Chu Cheng lanciò uno sguardo truce verso Chu Feng e disse con un tono sicuro di sé:”Chu Feng ti darò una possibilità. Consegna le tre Erbe Saint Spirit, inginocchiati di fronte a mio fratello, prostrati e scusati. Poi forse ti perdonerò.”


“Cosa, voi due volete derubarmi?”


“E anche se volessimo farlo?”


“Dovete avere la forza di farlo.”


“Forza? Te lo dimostrerò proprio ora.”


Il corpo di Chu Cheng si mosse seguito da un forte vento. In un batter d’occhio arrivò di fronte a Chu Feng. La sua mano aveva formato un artiglio che puntava direttamente alla gola di Chu Feng.


La forza di Chu Cheng era molto maggiore rispetto a quella di Chu Zhen e non era debole tra quelli al quarto livello dello Spirit realm.


Comunque, il suo avversario era Chu Feng, l’individuo feroce che aveva ucciso a mani nude una Bestia Feroce di livello 4.



