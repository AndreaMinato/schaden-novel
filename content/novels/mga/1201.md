---
weight: 12010
title: Capitolo 1201 – Xiahou Jianting
pubDate: 2024-07-11T15:13:16.479Z
tags:
    - mga
---


<em>Capitolo regolare,
da editare,
19 capitoli in coda, 0/3
-Schadenfreude</em>


"Junior Chu Feng, il suo nome è Zhao Xiang. Si è unito a noi ieri. La sua coltivazione è molto alta e il suo talento piuttosto buono. È riuscito ad ottenere un risultato eccellente in entrambi gli esami che hai preparato."


"Visto che la sua coltivazione è molto alta, ho parlato personalmente con lui. Così sono venuto a sapere che un tempo ha creato una frazione, ma sembra che abbia provocato qualcuno e che il suo gruppo sia stato costretto a sciogliersi."


"Per quanto riguarda la ragione per cui ha deciso di unirsi a noi, da ciò che ha detto non è perché voleva contare su di noi, ma perché ti ammira e voleva seguirti." Spiegò Wang Wei.


"Mn, questo Zhao Xiang sembra un uomo coraggioso. Apprezzo le persone che osano prendersi la responsabilità delle proprie azioni. È proprio questo tipo di persona di cui ha bisogno la nostra Divisione Asura."


Chu Feng annuì con un sorriso.


"Bastardo presuntuoso e ingrato, ti abbiamo chiesto di unirti alla nostra Divisione Bingqi. Eppure hai rifiutato e hai anche ferito la nostra gente. È una mancanza di rispetto nei miei confronti e devo darti una lezione."


Liu Bingqi mostrò uno sguardo ancora più infuriato. Scagliò un calcio dritto verso la gamba sinistra di Zhao Xiang.


Il suo colpo non solo era molto rapido, ma estremamente forte. Se fosse andato a segno, avrebbe rotto la gamba di Zhao Xiang.


"Bang!!"


Tuttavia, proprio durante questo momento critico, un potere sconfinato esplose di fronte a Zhao Xiang. Allo stesso tempo apparì una persona di fronte a lui.


Era Chu Feng. Con la sua armatura e le sue ali del fulmine, la coltivazione di Chu Feng era arrivata al quinto livello del Martial King realm.


Naturalmente altri al suo posto non sarebbero riusciti a rivaleggiare con Liu Bingqi, ma Chu Feng invece era molto più forte di lui.


Così Chu Feng non aveva usato tutta la sua forza, era riuscito a scaraventare via Liu Bingqi solo usando la sua aura. Se i suoi sottoposti non lo avessero preso al volo, sicuramente sarebbe caduto a terra.


"Bastardo, vuoi morire!" Liu Bingqi si infuriò. Subito dopo che si rialzò, caricò immediatamente verso Chu Feng.


"Pow." Con un mero cenno della manica, Chu Feng riuscì a creare una potente raffica che scagliò via di nuovo l'avversario.


"Così potente."


A molti brillarono gli occhi e spalancarono le bocche per lo shock.


Anche se Chu Feng aveva mostrato a sufficienza la sua forza alla Pozza Immortale dell'Antica Era, non tutti erano riusciti a vederlo all'opera.


Così molti avevano sentito solo del suo potere strabiliante e ora potevano vedere con i loro occhi quanto era forte Chu Feng.


La reputazione del giovane era proprio ben meritata.


Se non altro, Liu Bingqi, un Martial King di sesto livello, era stato completamente surclassato da lui, incapace di reagire.


"Ca**o! Hai osato attaccarmi?! Non sai chi sono io?!"


Liu Bingqi non era uno sciocco. Aveva già capito che non poteva rivaleggiare con Chu Feng, ma come poteva rassegnarsi così facilmente? Iniziò a stringere i denti per la rabbia. Sembrava poter sputare fuoco dagli occhi.


Tuttavia Chu Feng si limitò a sorridere con sdegno e a dire: "Picchierei anche il grande imperatore del cielo se osasse attaccare un membro della mia Divisione Asura."


"Tu..." Liu Bingqi rimase sbalordito e così anche la folla, le parole che aveva detto erano davvero arroganti.


"Buzz." Proprio in quel momento gli abiti di Chu Feng iniziarono a svolazzare e un'aura opprimente che sembrava capace di spazzare via mari e monti si diffuse dal suo corpo, travolgendo le persone attorno.


"Ahhhh!!"


Quando era solo al quarto livello del Martial King realm Chu Feng era già capace di sconfiggere Lei Yao e ora era aumentato di grado.


I più di duemila membri della divisione di Bingqi, incluso il capo stesso, iniziarono a cadere come sacchi di patate. Anche se stavano lottando con tutte le loro forze per rialzarsi, non ci riuscivano.


"Vuoi annientare la mia Divisione Asura? Con solo questo branco di rifiuti?" Chu Feng sbuffò mentre si avvicinava a Liu Bingqi.


"Ca**o! Aspetta e vedrai, annienterò la tua Divisione Asura prima o poi!" Disse Liu Bingqi stringendo i denti per la rabbia. Quando mai aveva subìto un'umiliazione simile?


"Pow." Tuttavia, con sua sorpresa, subito dopo Chu Feng lo schiaffeggiò. Non solo gli fece sputare una boccata di sangue, ma gli fece saltare due molari.


"Annientare la mia Divisione Asura? Credi che non distruggerò la tua proprio adesso?" Disse con tono freddo Chu Feng.


"Gulp!" Tutti i presenti sussultarono. Chu Feng era abbastanza audace da poter fare ciò che aveva detto.


"Junior Chu Feng, ripensaci. Questo Liu Bingqi è un membro del dipartimento della raffinazione delle armi. Temo che i capi Anziani non te la faranno passare liscia."


"Schiaffeggiare Liu Bingqi non è solo un'umiliazione nei suoi confronti, ma anche per il loro dipartimento." Long Chenyi iniziò ad avvertire con urgenza il giovane.


In effetti molti stavano cercando di dissuadere Chu Feng dall'attaccare.


Perfino Liu Bingqi stesso lo stava minacciando con un'espressione sinistra.


"Molto bene, hai osato schiaffeggiarmi. Hai proprio del fegato."


"Avanti, picchiami ancora. Osi davvero attaccare un membro del dipartimento della raffinazione delle armi. Non stai proprio considerando il mio dipartimento!"


"Dai, dai! Colpiscimi di nuovo! Picchiami a morte se hai le palle per farlo! Vedremo se i nostri Anziani del dipartimento delle armi te la faranno passare liscia!"


Dopo aver sentito queste parole, Chu Feng iniziò ad esitare. Il dipartimento delle armi in effetti era un'organizzazione seguita dai capi Anziani


Al momento aveva già provocato il dipartimento punitivo, se avesse offeso anche quello della raffinazione delle armi si sarebbe fatto fin troppi nemici.


Anche se non temeva nulla, questo non valeva per il resto dei membri della Divisione Asura. Aspetto più importante, Chu Feng doveva continuare a rimanere nella Montagna del Legno Turchese. Altrimenti come avrebbe avuto l'occasione di ottenere i tesori?


"Umpf. Cosa c'è? Non osi più attaccare? Se non osi farlo, allora ammetti le tue malefatte!"


"Inginocchiati e prostrati di fronte a me! Se lo farai ti lascerò vivere!" Vedendo che Chu Feng stava esitando, Liu Bingqi divenne sempre più compiaciuto. Nonostante fosse a terra come un cane morente, aveva iniziato a rimproverare Chu Feng.


Proprio in quel momento, la voce di un vecchio risuonò.


"Minacci usando il potere degli altri nonostante la tua debolezza. Liu Bingqi, sembra che tu non sia riuscito ad imparare nient'altro che ad opprimere gli altri dopo che ti sei unito al nostro dipartimento."


Un anziano era apparso accanto a Chu Feng.


"Cielo, non è un capo Anziano del dipartimento della raffinazione delle armi, l'Anziano Xiaohou?"


I discepoli sul posto rimasero ancora più scioccati. Sapevano tutti chi era quest'uomo.


Era la stessa persona che aveva osservato Chu Feng insieme all'Anziano Wei mentre erano nella Pozza Immortale, Xiaohou Jianting.
                                


                                



