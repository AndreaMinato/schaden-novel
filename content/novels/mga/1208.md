---
weight: 1208
title: Capitolo 1208 – Chi è stato?
pubDate: 2024-07-11T22:13:16.480Z
tags:
    - mga
---


<em>Capitolo regolare,
13 capitoli in coda, 0/3
-Schadenfreude</em>


"Anziano Wei, ci sarebbe una richiesta che vorrei farle." Chiese Chu Feng.


"Dimmi pure, non c'è problema nel chiedere." Rispose con un sorriso l'Anziano Wei.


"Ho ricevuto una Tecnica Marziale dal dipartimento, lo Scudo del Firmamento. Secondo l'Anziano Shi questo Tabù Terrestre richiede energia del firmamento per essere allenato e a quanto pare può essere estratta dalle erbe medicinali corrispondenti."


"Quindi volevo chiederle perché le erbe medicinali del firmamento avrebbero dei rapporti con una tecnica marziale. Che abbiano delle origini straordinarie?" Chiese con curiosità Chu Feng.


Tuttavia l'Anziano Wei si accigliò e iniziò a preoccuparsi: "Vuoi davvero apprendere quella tecnica marziale?"


"Sono già determinato ad apprenderla ma non si preoccupi, so quanto è difficile praticarla. Se non posso impararla in breve tempo, non ci sprecherò più energie e se sarà necessario vi rinuncerò." Disse Chu Feng.


"Mn, se è così, allora prova pure."


"Se apprenderai davvero lo Scudo del Firmamento, allora avrai bisogno dell'energia del firmamento delle erbe. Ne abbiamo una grande quantità qui."


"Ecco, prendi queste. Però puoi usare solo tre pillole al giorno al massimo mentre ti alleni, quindi non esagerare. Altrimenti l'energia del firmamento si introdurrà nel tuo corpo e lo danneggerà." Mentre parlava, l'Anziano Wei tirò fuori una bottiglia di giada e la consegnò a Chu Feng.


Quando il giovane la aprì, scoprì che era piena di pillole brillanti e traslucide che emanavano un'aura familiare e molto forte: l'energia del Firmamento."


"La ringrazio Anziano Wei." Disse con cortesia Chu Feng. Sicuramente l'Anziano Wei aveva impiegato molto tempo per raffinare tutti questi medicinali.


"Non c'è bisogno di tutte queste cortesie. Dopo che hai finito di usare queste, torna pure da me per ottenerne altre." L'Anziano Wei fece un cenno noncurante. Tuttavia subito dopo disse: "Prima mi hai chiesto delle origini delle erbe del firmamento. Non possiamo esserne certi, ma ho sentito che un tempo erano chiamate anche erbe demoniache."


"Secondo le leggende, provengono dall'Antica Era. Per il resto non ne so molto, sono particolarmente insolite. Nonostante siano ottime per creare medicine e raffinare armi, hanno una natura demoniaca."


"Molti anni fa un Anziano del dipartimento della raffinazione delle armi ha usato energia del firmamento per creare ogni arma che faceva. Inoltre ne utilizzava in quantità enormi."


"Nel corso del tempo, l'Energia del Firmamento è entrata nel suo corpo e l'ha fatto impazzire. Così ha iniziato ad uccidere discepoli e nessuno riusciva a fermarlo."


"Alla fine il Lord Direttore è stato costretto ad intervenire personalmente e l'ha decapitato."


"Molti hanno immaginato che fosse stato a causa dell'Energia del Firmamento. Questa tecnica probabilmente non è stata creata da un coltivatore della via ortodossa." Disse l'Anziano Wei.


"Allora era così." Chu Feng annuì. Sfortunatamente sembrava che l'Anziano Wei non fosse molto informato su queste erbe.


Comunque non era un problema. Dopotutto Chu Feng aveva già determinato che lo Scudo del Firmamento aveva dei rapporti con il suo Tabù Terrestre. Questo era sufficiente per lui.


Il suo scopo nel recarsi nel dipartimento delle medicine era prima di chiedere informazioni sulle erbe, visto che si era incuriosito quando aveva visto Jiang Furong usarle per allenarsi, ma sopratutto di ottenere Energia del Firmamento dall'Anziano Wei.


Questo perché lo Scudo del Firmamento era diverso dal Fendente del Firmamento. Non solo il metodo per apprenderlo era molto più complicato, ma era anche più difficile. Quindi era necessario usare l'Energia del Firmamento per agevolare il processo.


In effetti, un tempo Chu Feng aveva pensato ad usare l'Adamantio del Firmamento, perché anch'esso conteneva questo tipo di energia, ma poi aveva rinunciato a farlo.


Dopotutto quel metallo era un vero tesoro e parte dell'eredità dell'antenato del Sect dell'Ascensione.


Se l'avesse usato per allenarsi, avrebbe reso impura l'energia dell'adamantio. Così Chu Feng aveva deciso di usare le erbe medicinali per allenarsi.


Dopo aver risolto la questione, Chu Feng chiacchierò con l'Anziano Wei per molto tempo. Mentre discutevano, Chu Feng fece domande anche sull'energia del confine.


L'energia del confine era ciò che divideva le Terre Sacre delle Arti Marziali in diverse sezioni. Era molto simile ad una formazione Spirit, ma non uguale.


Chu Feng aveva indagato su di essa perché voleva andare nella Foresta di Bambù delle Fogli Cadute e, mentre poteva anche decidere alla fine di non andarci, di sicuro non sarebbe rimasto nel dominio del Legno Turchese per tutto il tempo. Quindi era ancora interessato ad apprendere riguardo ai tipi di metodo per distruggerla.


"L'energia del confine risale all'Antica Era. Nessuno sa se si sia formata naturalmente o se sia artificiale."


"In breve, non sono formazioni Spirit ordinarie. Mentre i Martial Emperor e gli Sciamani dal Mantello Reale possono attraversarla, nessun altro può farlo." Questa fu la spiegazione del vecchio.


Tuttavia da questo Chu Feng si rese conto che c'erano diversi gradi di forza anche per gli Sciamani dal Mantello Reale. La loro forza era differenziata dal loro Potere Spirit.


C'erano tre tipi di energia. La prima formava un motivo a vene di insetto, il secondo di serpente e il terzo di drago.


Alla fine erano stati chiamati rispettivamente Marchio dell'Insetto, del Serpente e del Drago.


Indubbiamente tra i tre, naturalmente era il primo ad essere il più debole e il terzo il più potente.


Tuttavia, secondo l'Anziano Wei, era estremamente difficile raggiungere il livello reale. Non solo richiedeva una forza incredibile, ma bisognava essere dotati.


Lui stesso e l'Anziano Xiahou si erano allenati per centinaia di anni e si erano specializzati in tecniche spirit, eppure non riuscivano ancora a collegarsi al potere Reale.


Tuttavia erano sicuri che Chu Feng avrebbe superato il livello del Mantello d'Oro in futuro.


Inoltre, per esprimere il suo apprezzamento nei confronti del suo talento, l'Anziano Wei gli donò un calderone medicinale. Solo guardandolo, il giovane capì che questo tesoro non era affatto inferiore a quello del Drago Dorato.


All'inizio non voleva accettare, ma l'Anziano Wei aveva insistito a regalarglielo.


Così Chu Feng non aveva più potuto permettersi di rifiutare


Allo stesso tempo decise fermamente di studiare a fondo le tecniche per creare pillole così da non fare perdere la faccia al dipartimento delle medicine.


Dopotutto l'Anziano Wei era stato il primo a fargli sentire il calore di una casa dopo che era venuto nella Montagna del Legno Turchese.


Chu Feng chiacchierò con lui fino a notte fonda. Visto che era troppo tardi e l'Anziano Wei insistette a farlo rimanere, Chu Feng rimase nel suo palazzo nel dipartimento.


La mattina presto il giovane ritornò nel suo territorio, ma non si sarebbe mai immaginato cos'era successo nella Divisione Asura.


Tutti i discepoli della Foresta del Legno Turchese Meridionale nella Divisione Asura erano stati picchiati e anche pesantemente.


Non si erano limitati a malmenare i discepoli più grandi, ma anche Wang Wei e gli altri che si erano uniti alla Montagna del Legno Turchese insieme a Chu Feng.


Il giovane non perse la calma quando vide com'erano ridotti i discepoli maschi, ma si infuriò quando vide che anche Wang Wei e le altre erano state picchiate duramente.


"Chi è stato? Chi è stato?!" Chu Feng era pieno di intento omicida.


"È-è-è..." Fang Tuohai e gli altri esitarono. Non osavano rispondere.


Avevano paura, temevano il nemico e che Chu Feng non potesse affrontarlo.


Secondo, avevano paura del loro stesso capo data la sua natura estremamente impetuosa, pensavano che avrebbe fatto qualcosa di drastico.


Dopotutto, ormai avevano capito la sua personalità. Se Chu Feng si fosse davvero infuriato, avrebbe davvero ucciso qualcuno. Dopotutto prima aveva osato ammazzare alcuni Anziani nella Foresta del Legno Turchese Meridionale.
                                


                                



