---
weight: 1210
title: Capitolo 121 - Solo Bisogno di un Colpo
pubDate: 2024-05-27T15:13:16.349Z
tags:
    - mga
---


CAPITOLO SPONSORIZZATO da akisame
11 Capitoli in coda
-Schadenfreude


"Quello è Chu Feng! Sembra piuttosto giovane!"


Dopo che Chu Feng era uscito allo scoperto, aveva attirato l'attenzione di tutti. Dopotutto lo stavano aspettando. Comunque il volto giovane di Chu Feng scioccò tutti quanti.


Nonostante il Raduno di Talenti avesse un limite d'età dai 18 anni in giù, per ottenere risultati più sbalorditivi tutte le città avrebbero scelto discepoli di 18 anni.
Dopotutto più un genio avesse coltivato, più sarebbe stato potente.


Tuttavia Chu Feng era chiaramente lontano dall'avere 18 anni ed era molto giovane.
Nonostante avere la sua coltivazione alla sua età era raro, in confronto ai discepoli delle scuole di primo livello sembrava debole.


Ciò che confondeva tutti era che la Città Viola Dorato avesse scelto Chu Feng come rappresentante. Anche se avesse avuto del potenziale, dopotutto la sua coltivazione era troppo inferiore. Non era presentabile in confronto agli altri contendenti.


"Dove sei andato? Perché sei stato così lento?" Su Mei mise il broncio per la rabbia mentre accorse da lui preoccupata.


"Eheh, ero un po' stanco ieri quindi ho dormito per un po'." Chu Feng si grattò la testa con un sorriso imbarazzato.


"Tu... Gli altri stavano uccidendo Bestie dal Corno Spettrale usando tutte le loro energie mentre tu invece stavi dormendo?!"


"Ti sei impegnato ad uccidere le Bestie dal Corno Spettrale? Arriverai tra i primi dieci? Stai davvero sottovalutando questa competizione!" Vedendolo così, Su Mei si arrabbiò, era esasperata.


"Nonostante non mi sia impegnato ad uccidere le Bestie dal Corno Spettrale non ci dovrebbero essere problemi nell'arrivare tra i primi dieci posti." Chu Feng era molto sicuro di sé.


Vedendo questa scena, gli osservatori attorno iniziarono a capire. Dopotutto chiunque avrebbe capito che Su Mei, la terza signorina della Famiglia Su avesse un rapporto particolare con Chu Feng. Molto probabilmente era stata Su Mei a far sì che Chu Feng partecipasse al Raduno di Talenti.


"Allora a quanto pare aveva il supporto della terza signorina della famiglia Su.
Non c'era da meravigliarsi che avesse il Distintivo di Comando del Lord della città Viola Dorato!"


"Umpf, e allora anche se avesse connessioni? In questo Raduno di Talenti conta la forza. I primi 10 sono stati già scelti. Con la sua coltivazione come farà a superarci?"


Molti dei partecipanti della città Viola Dorato provavano ostilità nei confronti di Chu Feng. Pensavano che non si sarebbe dovuto unire a questo Raduno di Talenti con la sua forza. Non solo avrebbe macchiato la reputazione della città Viola Dorato ma anche la loro.


Dopo una breve chiacchierata con Su Mei, Chu Feng arrivò di fronte alla guardia che registrava i risultati. Sotto gli sguardi della folla tirò 200 corni viola sul tavolo.


"Oh cielo, ha ucciso così tante Bestie dal Corno Spettrale?"


"Com'è possibile? Con la sua coltivazione com'è riuscito a cacciarne così tante? A occhio devono essere circa 200?"


Vedendo la grossa pila di corni viola, le persone nella piazza iniziarono ad agitarsi. Non si sarebbero mai immaginate che con la sua coltivazione Chu Feng sarebbe riuscito a cacciare così tante Bestie dal Corno Spettrale raggiungendo risultati paragonabili perfino a quelli di Chen Wanxi.


"Impossibile. Assolutamente impossibile. Ha barato. Deve aver barato!"


Wan Wenpeng era incredibilmente desolato. Stavolta era finito decimo e visto che i risultati di Chu Feng erano superiori ai suoi sarebbe finito fuori dalla classifica.


Se la persona che l'avesse scalzato fuori dalla classifica fosse stata più potente di lui, avrebbe potuto accettarlo. Ma dato che era una persona che sdegnava profondamente come Chu Feng, non era capace di farlo.


In realtà non era solo Wan Wenpeng a pensare cose del genere. Ne erano convinti anche molti altri. Dopo aver visto il rapporto che c'era tra Chu Feng e Su Mei, pensavano che il ragazzo avesse usato un qualche metodo subdolo per ottenere molti corni e che le creature non fossero state uccise personalmente da lui.


Comunque, anche se ne erano convinti, non osarono dire ad alta voce queste parole. Dopotutto nessuno avrebbe voluto offendere la terza signorina della famiglia Su per questo.


Così, a causa dei suoi risultati eccezionali, Chu Feng ottenne un posto nella competizione. Wan Wenpeng fu scalzato via dalla classifica.


"Umpf." Guardando Chu Feng che prese posto sul campo, Wan Wenpeng si infuriò e mostrò un'espressione estremamente scontenta.


"Fratello Wan, non c'è bisogno di arrabbiarsi con persone del genere. Con la sua coltivazione finirà solo per umiliarsi quando sarà sul palco."


"Esatto. Tra un po' vedremo come verrà scacciato via dall'arena." Alcuni della città Viola Dorato lo consolarono.


"La persona che combatterà contro Chu Feng è un discepolo principale della Scuola dell'Ascoltatore del Vento. Conosco molto bene la sua forza. Quando Chu Feng lo affronterà finirà solo per umiliarsi."


"Tuttavia, non solo perderà la faccia, ma macchierà anche la reputazione della città Viola Dorato. Non tiene alla sua reputazione, ma noi persone della città Viola Dorato sì."
Wan Wenpeng era infuriato, eppure sembrava parlare con altruismo e giustizia.


Dopo aver sentito queste parole, i rappresentanti della città Viola Dorato furono d'accordo e non poterono non provare ancora più ostilità nei confronti di Chu Feng.


"All'inizio volevo picchiare quel Wan Wenpeng, ma non avrei mai pensato che ci saresti stato tu invece. Avrei potuto picchiare un po' lui, ma con te non credo che ne varrebbe la pena. Arrenditi così non dovrò sporcarmi le mani." Il discepolo della Scuola dell'Ascoltatore del Vento guardò sdegnosamente Chu Feng e non lo considerò nemmeno.


"Naturalmente non ne varrebbe la pena visto che non potresti nemmeno colpirmi. Comunque sono sicuro che sarai contento di essere sconfitto da me perché non tutti hanno i requisiti per essere picchiati da me."


Sorrise Chu Feng mentre guardava di sbieco il discepolo della Scuola dell'Ascoltatore del Vento. Questo non era semplice sdegno, non lo considerava nemmeno. Guardava dall'alto in basso il suo avversario.


"Sei davvero persistente. C'è solo bisogno di un colpo contro persone contro di te."


Il discepolo della Scuola dell'Ascoltatore del Vento sembrò irritarsi. Sbuffò freddamente, avanzò e mostrò una magnifica tecnica marziale.


Il suo corpo lasciò diverse immagini residue mentre appariva e scompariva. Divenne sempre più rapido, così veloce da fare impressione. In quel momento Chu Feng era completamente circondato dai suoi profili da ogni singola direzione.


Moltissimi sospirarono con ammirazione vedendo questa tecnica marziale spettacolare. Le ragazze ingenue gridarono perfino per l'ammirazione.


"Questa è la tecnica marziale di livello 4 della mia Scuola dell'Ascoltatore del Vento. Si chiama Strati di Ombre Confuse. L'ho già coltivata per tre anni, quindi ne ho compreso l'essenza e posso usarla perfettamente."


"Figuriamoci Chu Feng, anche io dovrei affrontarla con cautela, altrimenti ne pagherei le conseguenze." Disse Wan Wenpeng alla folla.


"Quindi Chu Feng ha già perso?"


"Non solo perderà, perderà in modo miserabile!"


Wan Wenpeng era sicuro. Quella tecnica marziale era il più forte asso nella manica di quella persona e perfino lui lo temeva. Naturalmente Chu Feng sarebbe stato sconfitto.


In realtà era proprio come aveva detto Wan Wenpeng, gli Strati di Ombre Confuse era una tecnica marziale superba. Gli altri sarebbero stati sconcertati da questi metodi, ma Chu Feng aveva già visto il vero corpo dell'avversario.


*whoosh* All'improvviso quella persona attaccò. I suoi profili accorsero verso Chu Feng con una potenza stupefacente.


In quell'istante le persone che stavano aspettando che Chu Feng si rendesse ridicolo, non poterono trattenersi dal sorridere. Pensavano che era arrivato il momento in cui il ragazzo avrebbe perso la faccia.


Però chiaramente Chu Feng le avrebbe deluse, non schivò e diede direttamente un pugno verso una delle figure.


Non usò alcun metodo appariscente e scagliò un semplice pugno, però questa mossa era veloce come un fulmine. Con uno scoppio colpì proprio la faccia del suo avversario.


"Ahh!"


Le figure attorno a Chu Feng scomparvero e il discepolo della Scuola dell'Ascoltatore del Vento atterrò violentemente sul pavimento tenendosi la faccia e rotolandosi miserabilmente a terra per il dolore.


Guardando la persona a terra, Chu Feng disse sorridendo:"Avevi ragione. Contro persone come te, c'è solo bisogno di un colpo."





