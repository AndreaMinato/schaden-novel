---
weight: 12100
title: Capitolo 1210 – Battaglia Feroce
pubDate: 2024-07-12T00:13:16.480Z
tags:
    - mga
---


<em>Capitolo regolare,
da editare,
12 capitoli in coda, 0/3
-Schadenfreude</em>


"Ahah, pagarla? Molto bene, vorrei vedere come riuscirai a farmela pagare?" Wang Haoxuan alzò una mano al cielo.


In un istante, decine di migliaia di membri della Divisione delle tre Foreste del Legno Turchese sfrecciarono nel cielo. La loro formazione era davvero spaventosa, in termini di numero erano di gran lunga superiori alla Divisione Asura.


"Umpf." Chu Feng non si disturbò a dire altre parole superflue. La sua armatura e le sue ali del fulmine apparirono all'istante, aumentando la sua coltivazione fino al quinto livello. Poi alzò una mano e scagliò un colpo di palmo. Con un'esplosione, il cielo cambiò colore.


Il potere combattivo di Chu Feng era simile ad un'inondazione e ad una carica di bestie feroci; era energia demoniaca informe. Sotto il suo controllo, diventò un'enorme mano che brillava di luce dorata.


Questo colpo sembrava capace di distruggere tutti i membri della Divisione delle tre Foreste del Legno Turchese.


"Che talento insignificante, osi davvero mostrarmi un attacco così misero di fronte a me?"


Wang Haoxuan rimase sul posto. Mosse lievemente la manica e in un istante fece apparire delle raffiche, oscurando il cielo. Anche lo spazio attorno cominciò a distorcersi. Aveva bloccato senza sforzi il palmo di Chu Feng.


Dopodiché scagliò un pugno dall'evidente potenza. Tutti i discepoli rimasero terrorizzati dal suo attacco.


Anche se non era una tecnica marziale, il suo potere era davvero spaventoso.


"Come può essere? So quali sono le capacità di Wang Haoxuan. Anche se è forte, così forte da poter rivaleggiare con un Martial King di ottavo livello, non è così potente. Cosa sta succedendo?" Long Chenyi ci rimase di stucco.


Conosceva molto bene Wang Haoxuan, era sicuro di essere al suo stesso livello nonostante avesse una reputazione inferiore alla sua.


Comunque Chu Feng non era un individuo da sottovalutare. Quando vide che Wang Haoxuan si era limitato ad usare potere Martial, decise anche lui di astenersi dall'utilizzare tecniche. Invece scagliò un altro pugno.


I due uomini iniziarono a combattere con foga. Sollevavano venti, spostavano le nuvole, oscuravano il cielo e facevano tremare lo spazio stesso.


Quando i due iniziarono ad usare tecniche marziali, il campo di battaglia diventò sia splendido che spaventoso. Vento e fulmini si scatenarono insieme. Il fuoco iniziò a piovere dal cielo e occasionalmente apparivano bestie feroci fatte da saette ed enormi draghi dorati. Sembrava che fosse arrivato il giorno del giudizio.


Il potere combattivo dei due sbalordì la folla e suscitò ammirazione. Tuttavia, era Chu Feng ad attirare di più l'attenzione.


Wang Haoxuan dopotutto era già un famoso genio, un esperto che un tempo era finito al nono posto della Lista della Successione. Tutti conoscevano la sua forza.


Eppure, in quel momento, Chu Feng poteva rivaleggiare con lui.


Questo significava che era comunque ad un livello superiore in quanto a talento.


"Sei abbastanza bravo, non c'è da meravigliarsi che tu sia riuscito a sconfiggere Lei Yao. Sfortunatamente per te però non sono una nullità come lui. Ti illudi se pensi di potermi battere."


Dopo la gara di potere Martial, ci fu una competizione di tecniche. Tuttavia, anche così, Wang Haoxuan non riuscì a prevalere. In quel momento girò il polso e in un istante il suo potere combattivo aumentò drasticamente. Aveva tirato fuori il suo Armamento Reale.


Era una lancia d'argento, non molto spessa e lunga, ma piena di potere.


"Woosh, woosh, woosh."


Wang Haoxuan iniziò immediatamente ad attaccare. La sua lancia sfrecciava come un drago e le sue falciate sembravano feroci come raffiche. Grazie alla sua rapidità, si trasformò in decine di migliaia di immagini residue.


Le innumerevoli lance piovvero su Chu Feng come una tempesta d'argento.


"Anche il suo Armamento Reale è cambiato? Quell'Armamento Reale non è da sottovalutare, è un re tra gli Armamenti Reali. Sembra che Wang Haoxuan si sia ben preparato. Non c'è da meravigliarsi che non tema Chu Feng." Gli occhi di Long Chenyi brillarono di nuovo.


Long Chenyi aveva guardato molte volte le battaglie di Wang Haoxuan e aveva molta familiarità con la sua forza. Non solo sapeva quanto era formidabile e che sorta di tecniche conosceva, sapeva anche del suo Armamento Reale.


Tuttavia l'Armamento Reale che Wang Haoxuan stava usando adesso non era lo stesso di prima.


"Tempismo perfetto."


Chu Feng non sapeva nulla di tutto questo. L'importante per lui era sconfiggere Wang Haoxuan e fargliela pagare.


Così, anche Chu Feng tirò fuori il suo Armamento. Iniziò a sfrecciare per il cielo, caricando verso Wang Haoxuan.


"Clank, clank, clank..."


Attorno a Chu Feng c'erano innumerevoli profili di lancia d'argento. Tuttavia, di fronte alla Spada Sigilla Demoni, potevano solo essere respinti.


Finalmente Chu Feng poté mostrare le sue tecniche. Anche se la Spada Sigilla Demoni era incredibilmente pesante, era leggera come la foglia di un salice e possedeva la forza di un drago sotto il suo controllo.


L'attacco di Chu Feng era semplicemente inarrestabile. Anche se anche la lancia di Wang Haoxuan era un re tra gli Armamenti Reali, entrò in svantaggio.


"Come può essere? Il mio Armamento Reale primeggia sugli altri, è il più forte e può fare tremare tutti gli altri Armamenti Imperiali."


"Non importa quanto è potente l'arma di Chu Feng, non dovrebbe potermi battere. Che esistano Armamenti Reali più potenti del mio qui?"


Wang Haoxuan non era in difficoltà solo per la sua inferiorità in quanto a tecniche, ma anche per quanto riguardava la qualità della sua arma. Anche se erano entrambi sovrani tra gli Armamenti Reali, la Spada Sigilla Demoni era destinata ad essere la vincitrice.


Era un'arma capace di bloccare i demoni, come poteva una mera lancia d'argento rivaleggiare con essa?


"È in svantaggio, Wang Haoxuan è in svantaggio. Anche se è ad un livello superiore a Chu Feng ed era nella Lista della Successione, non riesce ancora a contendere con lui. Chu Feng è davvero un genio."


La folla rimase sbalordita e si rese conto ancora una volta della potenza del giovane.


"Chu Feng, non essere così arrogante. Non importa quanto sei potente, sei comunque da solo. È impossibile per te prevalere sulla nostra Divisione delle tre Foreste del Legno Turchese."


"Hai condotto la tua Divisione Asura per affrontarci? Allora ti faremo vedere quali saranno le conseguenze delle tue azioni."


Proprio in quel momento, gli altri nove capi della Divisione delle tre Foreste del Legno Turchese tirarono fuori i loro Armamenti Reali. Condussero i decine di migliaia di membri della loro organizzazione e cominciarono ad attaccare Chu Feng.


"Oh no. Non è solo Wang Haoxuan ad essere diventato più forte, anche gli altri nove capi sono più formidabili."


Long Chenyi strinse i pugni e iniziò ad accigliarsi quando vide le truppe della Divisione delle tre Foreste del Legno Turchese precipitarsi verso la Divisione Asura.


Non era preoccupato per Chu Feng, perché il giovane era ben capace di difendersi da solo. La Divisione delle tre Foreste del Legno Turchese non sarebbe riuscita necessariamente a ferirlo.


Tuttavia la questione era diversa per gli altri membri della Divisione Asura. C'era un enorme divario di forza tra le due parti.


E ora, la Divisione delle tre Foreste del Legno Turchese si stava avventando sul nemico come un branco di lupi che minacciavano un paio di conigli. Chiunque avrebbe capito come sarebbe finito lo scontro.


"Chi ha detto che la Divisione Asura ha solo Chu Feng?"


Proprio quando la folla era certa che la Divisione Asura sarebbe andata incontro ad una calamità, una potentissima aura divampò.


Si era fatta avanti una donna splendida come una fata che brandiva un Armamento Reale a forma di frusta.


Naturalmente era Bai Ruochen.
                                


                                



