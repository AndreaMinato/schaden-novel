---
weight: 12150
title: Capitolo 1215 – Ampliare i Vostri Orizzonti
pubDate: 2024-07-12T05:13:16.481Z
tags:
    - mga
---


<em>Capitolo sponsorizzato, ringraziamo Zangetsus!
da editare,
7 capitoli in coda, 0/3
-Schadenfreude</em>


"Rumble."


Il mondo stava tremando.


Dopo che Bai Ruochen aveva rivelato la sua vera forza, l'aura che emanava era diventata completamente diversa. La sua potenza era capace di influenzare anche il clima. Non c'era nessuna donna in questa regione che poteva rivaleggiare con lei, sembrava un'imperatrice.


"Boom." All'improvviso lo sguardo di Bai Ruochen diventò tagliente. Mentre il carattere imperatore sulla sua fronte si illuminava, l'energia attorno al suo corpo formò delle bestie invisibili che caricarono verso Wang Jingzhi.


Di fronte ad un attacco così feroce, Wang Jingzhi gridò all'improvviso: "Ferma. Ammetto la sconfitta Junior Ruochen."


Si era arreso.


Una volta che Wang Jingzhi riconobbe la sua sconfitta, la folla si agitò. Tutti lo trovarono incredibile.


Nonostante Bai Ruochen fosse aumentata di livello e il suo potere combattivo fosse aumentato, la sua vittoria non era ancora certa.


Eppure Wang Jingzhi aveva ammesso la sconfitta senza nemmeno disturbarsi a combattere. Era completamente diverso dall'arroganza che aveva mostrato prima.


"Junior Ruochen, hai vinto. Ho sopravvalutato le mie capacità, spero che non ti sia offesa per ciò che ho detto prima." Wang Jingzhi si rivolse alla giovane, porse i suoi rispetti e si inchinò. Subito dopo si girò e se ne andò. Era scomparso in un batter d'occhio.


"È sempre stato così arrogante, perché ha ammesso la sconfitta così velocemente?" Chiese confuso Long Chenfu,.


"Non pensava di essere più debole di Bai Ruochen, ma non ha osato continuare a combattere contro di lei." Disse un Anziano del Sect dell'Ascensione.


"Non ha osato?" Long Chenyi, suo fratello e tutti gli altri si rivolsero verso il vecchio che aveva parlato.


"I quattro clan imperiali sono diversi dalle Nove Organizzazioni. Non reclutano estranei e i loro clan sono composti solo dai loro discendenti. Nonostante siano meno numerosi, visto che ogni membro ha ereditato una stirpe Imperiale, sono molto più potenti delle Nove Organizzazioni."


"Aspetto più importante, sono molto protettivi nei confronti dei loro membri e non permetteranno che nessuno di loro venga maltrattato."


"Visto che Bai Ruochen possiede una Stirpe Imperiale, questo significa che proviene sicuramente da uno dei quattro clan imperiali. Ha un enorme supporto."


"Mentre Wang Jingzhi non deve temere Bai Ruochen, non può non avere paura di questo supporto. Quindi, anche se è estremamente arrogante e presuntuoso, per non provocare un enorme mostro, non ha osato affrontarla. È ragionevole." Disse l'Anziano.


Dopo aver sentito queste parole, gli altri si resero conto di ciò che era successo. Quando si rivolsero verso Bai Ruochen, la guardarono in modo completamente diverso. Provavano riverenza e paura dal profondo dei loro cuori.


Anche qualcuno come Wang Jingzhi la temeva, quindi come potevano non avere paura anche loro?


Lo scontro era iniziato all'improvviso e il risultato era stato ancora più scioccante. Wang Jingzhi era stato sconfitto da Bai Ruochen.


Inoltre tutti sapevano anche che lei era un membro della Divisione Asura.


Naturalmente le persone che la conoscevano non si sarebbero solo stupite della sua forza, ma avrebbero pensato a sua madre.


La signora del Sect dell'Ascensione. Era una donna misteriosa e potente. Si era unita al Sect solo da diversi anni, ma era riuscita ad aumentare di molto la sua fama.


Molti iniziarono a chiedersi chi fosse il padre biologico di Bai Ruochen. O forse anche sua madre era un membro del clan imperiale?


Nonostante il fatto che il maestro del Sect dell'Ascensione avesse sposato una donna così potente fosse positivo, le persone più sagge pensarono che non fosse così vantaggioso. Se il padre o la madre di Bai Ruochen appartenevano al clan imperiale, non sarebbe stato necessariamente un bene per il maestro del Sect dell'Ascensione. Questo perché i clan imperiali non permettevano che i membri del loro clan si unissero ad estranei.


Chiunque avesse avuto un rapporto con un membro del clan imperiale, spesso avrebbe incontrato una catastrofe.


Nel frattempo Chu Feng e gli altri tornarono nel palazzo Asura. Questa battaglia non era stata solo un'enorme vittoria per loro, ma aveva permesso a tutti di vedere quanto era potente Bai Ruochen.


La fama della Divisione Asura era aumentata di nuovo, così tanto che il giorno stesso un grande gruppo di discepoli cercò di unirsi alla Divisione Asura. Lo sviluppo dell'organizzazione stava facendo passi da gigante.


Nella stanza degli ospiti di Chu Feng, il giovane guardò Bai Ruochen, che era seduta a bere del tè. Disse con tono scherzoso: "Non mi sarei mai immaginato che tu fossi così potente. Così non ti sei impegnata a fondo quando mi hai affrontato allora. Sigh. E io che ero tutto compiaciuto per aver vinto. A quanto pare sono stato sempre più debole di te."


In quel momento Chu Feng si era reso conto del perché Bai Ruochen si rifiutava di riconoscere il Maestro del Sect dell'Ascensione come padre.


Non era perché fosse arrogante, ma perché sarebbe stato naturale per lei pensare che il maestro del Sect non fosse degno di essere il suo padre adottivo, figuriamoci il suo vero padre.


Le capacità di osservazione di Chu Feng erano molto elevate e intuì che, anche se il padre di Bai Ruochen non proveniva da un clan imperiale, probabilmente era molto potente. Altrimenti la giovane non avrebbe avuto un atteggiamento del genere.


"Non scherzare con me. Il tuo fulmine è ancora più potente della mia Stirpe Imperiale. Se fossimo allo stesso livello, sarebbe semplicemente impossibile per me contendere contro di te. Credo che sappiamo bene entrambi chi sia il più forte." Bai Ruochen lanciò un'occhiata di sottecchi verso Chu Feng, ma mostrò anche un sorriso affascinante.


Nonostante fosse una bellezza glaciale, quando sorrideva era proprio attraente.


All'improvviso risuonò una risata limpida da fuori dalla porta: "Chu Feng, non mi sarei mai immaginato che la tua Divisione Asura avesse celato un genio del genere."


Sentendo che era la voce dell'Anziano Wei, Chu Feng si affrettò a farlo entrare insieme a Bai Ruochen. Quando lo videro, gli porsero frettolosamente i loro rispetti.


"Sigh, non c'è bisogno di essere così formali. Siete davvero talentuosi e avete un potenziale sconfinato. Non c'è da meravigliarsi che siate riusciti ad ottenere un punteggio così buono quel giorno al giardino delle medicine del firmamento." L'Anziano Wei guardò Bai Ruochen con attenzione e poi annuì con approvazione.


"Anziano, mi sta lusingando." Rispose con modestia Bai Ruochen.


"Hai ottenuto la nona posizione nella Lista della Successione subito dopo essere entrata. Tra non molto credo che tutti sapranno quanto sei potente. Quindi non c'è bisogno per te di essere così modesta. Impara da Chu Feng, agisci quando ce n'è bisogno. Non è un male mostrare le proprie capacità nella Montagna del Legno Turchese." Disse con un sorriso amichevole l'Anziano Wei. Tuttavia le sue parole sembravano avere un significato nascosto.


"La ringrazio Anziano. Capisco." Bai Ruochen annuì.


"Chu Feng, oggi sono venuto per ampliarti gli orizzonti." Dopo aver scambiato un po' di parole con la giovane, l'Anziano Wei si rivolse a Chu Feng.


"Vuoi vedere uno Sciamano dal Mantello Reale?" Chiese l'Anziano Wei.
                                


                                



