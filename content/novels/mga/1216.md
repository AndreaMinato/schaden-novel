---
weight: 1216
title: Capitolo 1216 – Una Domanda
pubDate: 2024-07-12T06:13:16.481Z
tags:
    - mga
---


<em>Capitolo sponsorizzato, ringraziamo Zangetsus!
da editare,
6 capitoli in coda, 0/3
-Schadenfreude</em>


"Anziano Wei, che l'Anziano Hong Mo abbia lasciato il suo isolamento?" Chiese con un'espressione gioiosa Chu Feng.


Aveva fatto una lunga chiacchierata con l'Anziano prima. Quindi sapeva della situazione del Dipartimento della Creazione delle Medicine. C'erano un totale di tre Anziani principali e a parte l'Anziano Wei c'erano Zhou Quan, la persona che aveva invitato Ye Qing e Hong Mo.


Si diceva che l'Anziano Hong Mo fosse un genio nella creazione delle medicine e che avesse investito moltissimo tempo nelle sue tecniche Spirit. Era specializzato in quel campo e aveva ottenuto grandissimi risultati.


L'Anziano Hong Mo era a capo del dipartimento ed era uno Sciamano dal Mantello Reale.


"Esatto, l'Anziano Hong Mo ha lasciato il suo isolamento. Tuttavia, non ti porterò semplicemente a vedere l'Anziano Hong Mo."


"L'Anziano Hong Mo ha un vecchio amico, che non solo è uno Sciamano dal Mantello Reale anche lui, ma è perfino uno degli Sciamani principali dell'Alleanza degli Sciamani."


"Il nome di questa persona sbalorditiva è Sima Huolie."


"Al momento risiede nel Paradiso dei Nove Spiriti nel nostro Dominio del Legno Turchese. Quando l'Anziano Hong Mo ha lasciato il suo isolamento, ha ricevuto l'invito di Sima Huolie di incontrarlo nel Paradiso dei Nove Spiriti."


"Inoltre, finché l'Anziano Hong Mo fosse stato disposto ad incontrarlo, Sima Huolie ha detto che avrebbe condiviso il tesoro che ha ottenuto nel Paradiso dei Nove Spiriti, il Diagramma Divino dei Nove Spiriti, con lui."


"Il Diagramma Divino dei Nove Spiriti è un oggetto davvero sbalorditivo. Secondo le leggende è stato lasciato dal maestro precedente del Paradiso dei Nove Spiriti, un potentissimo Sciamano la cui fama si è diffusa in tutta la Terra Sacra delle Arti Marziali."


"Il Diagramma Divino dei Nove Spiriti è misterioso. Se uno riesce a comprenderlo, si otterrebbe un enorme beneficio in quanto a tecniche Spirit."


"Aspetto più importante, Sima Huolie ha detto che l'Anziano Hong Mo avrebbe potuto portare Anziani e discepoli della Montagna del Legno Turchese con sé."


"Quindi ho deciso di invitarti così che da farti sperimentare il Diagramma Divino dei Nove Spiriti. Forse potrebbe darti un grande aiuto." L'Anziano Wei era davvero entusiasta. Spiegò tutto in un solo fiato.


Naturalmente Chu Feng si riempì di gioia e nello sguardo di Bai Ruochen si accese un po' di invidia.


Le sue tecniche da Sciamana erano inferiori a quelle di Chu Feng, ma non erano deboli. Inoltre non aveva intenzione di rinunciare a coltivare questa via. Naturalmente voleva anche lei vedere il Diagramma Divino dei Nove Spiriti.


Come se le avesse letto nella mente, l'Anziano Wei disse: "Ruochen, se desideri venire anche tu, puoi farlo. Dopotutto è davvero un'opportunità incredibile."


"Anziano Wei, posso davvero? Dopotutto non sono..." Disse in maniera imbarazzata Bai Ruochen.


"Non sei cosa? Un membro del dipartimento? Finché sarai disposta a farlo, potrai unirti al dipartimento della creazione delle medicine proprio ora." Mentre parlava, l'Anziano Wei tirò fuori il simbolo della sua organizzazione e lo consegnò a Bai Ruochen.


"Sono disposta a farlo, certamente. La ringrazio Anziano Wei." Bai Ruochen mostrò un raro sorriso, era evidente che fosse proprio contenta.


Così anche lei si unì al dipartimento della creazione delle medicine. Il mattino dopo arrivò insieme a Chu Feng nel dipartimento della creazione delle medicine.


Furono ricevuti dall'Anziano Wei e furono portati in un palazzo. C'erano un totale di ottantotto Anziani in questo edificio. Questi coltivatori potevano essere definiti i più potenti del dipartimento escludendo i tre Anziani principali. Ognuno di essi possedeva una coltivazione straordinaria ed era molto abile nelle tecniche Spirit.


A parte loro, c'era un solo discepolo, Ye Qing naturalmente. Come al solito, Ye Qing guardò Chu Feng con ostilità, ma quando vide Bai Ruochen mostrò un'espressione sbalordita. Probabilmente era stato stupito dalla bellezza della giovane.


Comunque tutti questi dettagli non erano così importanti, le persone sedute nei posti più importanti erano due Anziani. Uno era seduto al centro e l'altro era al suo fianco.


Erano rispettivamente l'Anziano Zhou Quan, un uomo non molto alto, paffuto e dalla pelle molto scura, e l'Anziano Hong Mo.


L'aspetto del capo del dipartimento era un po' spaventoso. Anche se aveva gli occhi chiusi, riusciva ad incutere paura.


La sua pelle era cremisi, come se la sua carne fosse stata tinta con il sangue. Inoltre aveva i capelli bianchi. Ad una sola occhiata sembrava una bestia mostruosa.


<em>Nota traduzione: Hong Mo significa letteralmente Diavolo Rosso.</em>


Si diceva che il suo aspetto fosse dovuto a qualche processo per creare medicine, tuttavia, indipendentemente dalle sue condizioni, era sicuramente uno Sciamano sbalorditivo. Per questo l'Anziano Wei ne parlava con riverenza. Da questo si poteva capire quanto fosse formidabile Hong Mo.


"Chu Feng."


"Bai Ruochen."


"Porgono i loro rispetti agli Anziani."


Dopo essere entrati nella sala, i due salutarono cortesemente gli altri.


"Vecchio Wei, cosa significa? Un conto è portare Chu Feng con te, ma perché hai portato anche questa ragazzina? Non sai che giorno è oggi?" L'Anziano Zhou Quan si accigliò. Il suo tono era molto subdolo.


"Vecchio Zhou, non hai visto il simbolo su Ruochen? È già un membro del nostro dipartimento. Partecipa anche lei, c'è qualcosa di strano?" Disse l'Anziano Wei.


"Si è unita al nostro dipartimento? Umpf, se ricordo bene, Bai Ruochen è entrata nella Montagna del Legno Turchese insieme a Chu Feng."


"Stai provando a procurarle una rara opportunità e così l'hai invitata nel nostro dipartimento? È per questo che hai deciso di darle un trattamento così speciale?"


"O che tu abbia visto che questa ragazza possiede una Stirpe Imperiale e così hai pensato di poter lusingare i clan imperiali invitandola?" Disse con tono molto freddo l'Anziano Zhou. Era molto aggressivo.


"Tu..." L'Anziano Wei si infuriò così tanto che la sua pelle si arrossò un po' e iniziò a tremare. Non riuscì a trovare parole per rispondere.


Questo perché sapeva molto bene perché aveva invitato Bai Ruochen. Era perché aveva visto il suo potenziale e quindi voleva reclutare un'altra persona talentuosa nel suo dipartimento.


In altre parole, se lei non avesse mostrato la sua Stirpe Imperiale, l'Anziano Wei probabilmente non l'avrebbe invitata nel dipartimento della creazione delle medicine. Quindi le parole di Zhou Quan erano vere.


In quel momento Bai Ruochen naturalmente si arrabbiò, ma anche se era orgogliosa, era comunque molto prudente. Non osò dire nulla.


"Anziano Zhou Quan, questo discepolo indegno avrebbe una domanda da farle." Disse all'improvviso Chu Feng.


"Che domanda hai da fare?" Lo sguardo dell'Anziano Zhou Quan era privo di gentilezza.


Tuttavia Chu Feng ignorò la sua ostilità e invece disse con un calmo sorriso: "Vorrei chiederle se vede Bai Ruochen, me o uno qualunque degli altri Anziani qui come una famiglia?"
                                


                                



