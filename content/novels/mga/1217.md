---
weight: 1217
title: Capitolo 1217 – Non perdere troppo miserabilmente
pubDate: 2024-07-12T07:13:16.481Z
tags:
    - mga
---


<em>Capitolo regolare, ringraziamo Zangetsus!
da editare,
6 capitoli in coda, 0/3
-Schadenfreude</em>


Lo sguardo dell'Anziano Zhou iniziò ad accendersi. Astuto e circospetto sapeva che le parole di Chu Feng dovevano avere un significato nascosto. Così, dopo un momento di contemplazione, disse: "Apparteniamo tutti alla Montagna del Legno Turchese, quindi naturalmente siamo una famiglia."


"Dato che lo siamo, non dovrebbe esserci motivo di litigare per questo. Se un membro della propria famiglia andasse ad ampliare i suoi orizzonti e avesse l'occasione di aumentare la propria forza, non sarebbe positivo?" Chiese un'altra volta Chu Feng. Stava parlando con astuzia, ma stava sorridendo mentre faceva questo discorso.


"Questo..." L'espressione di Zhou Qian cambiò. Non sapeva come rispondere e provò grande frustrazione.


Senza saperlo era caduto nella trappola di Chu Feng, ormai non poteva più dire altro.


Chu Feng gli aveva dato uno schiaffo in faccia e aveva fatto sì che non potesse dire nulla riguardo Bai Ruochen. Inoltre si sarebbe contraddetto se avesse continuato a dare problemi alla giovane.


"Voi due siete Chu Feng e Bai Ruochen?" L'Anziano Hong Mo, che era rimasto ad occhi chiusi per tutto il tempo, rivelò uno sguardo d'apprezzamento verso Chu Feng.


"Sì Anziano." Risposero simultaneamente i due.


"Sono individui davvero talentuosi. Il futuro del nostro dipartimento delle medicine sarà nelle vostre mani." L'Anziano Hong Mo annuì con un sorriso. poi si alzò e disse alla folla: "Andiamo."


Il significato dietro le sue parole era molto chiaro; aveva intenzione di portare Chu Feng e Bai Ruochen insieme a loro.


Quindi, anche se l'Anziano Zhou Qian era contrario, non c'era molto da dire. Poteva solo rimanere a guardare mentre Chu Feng e Bai Ruochen, due discepoli che non gradiva, ricevevano questa rara opportunità.


Come se avesse percepito cosa stava pensando l'Anziano Zhou Qian, Ye Qing gli mandò una trasmissione del suono: "Non si preoccupi Anziano. Sfrutterò questa opportunità e farò sì che tutti capiscano chi è il discepolo più forte del dipartimento."


Sentendo queste parole, l'Anziano Zhou Quan non solo non mostrò scontento, ma non lo rimproverò affatto. Si rivolse verso di lui e sorrise.


Sotto la guida dell'Anziano Hong Mo, Chu Feng e gli altri membri d'élite del dipartimento delle medicine arrivarono con uno schieramento maestoso nel Paradiso dei Nove Spiriti.


Il Paradiso dei Nove Spiriti era un posto spettacolare, sembrava provenire da un dipinto. Anche se non era vasto come la Montagna del Legno Turchese, era pieno di cascate, fiumi, precipizi e foreste lussureggianti.


Il cielo qui sembrava molto limpido e le nuvole parevano ancora più bianche. Questo luogo era un vero e proprio paradiso.


Tuttavia, Chu Feng e gli altri coltivatori non erano venuti qui per godersi il paesaggio. Dopo essere arrivati, furono ricevuti da un abitante del luogo e portati in una caverna di montagna.


Nella frotta c'era un ruscello, mura rocciose e pietre fluorescenti. Si erano tutte formate naturalmente e sembravano opere d'arte. Tuttavia ciò che attirò di più l'attenzione del gruppo erano le due persone che li avevano attesi per molto tempo.


Erano un vecchio e una giovane donna.


Il vecchio aveva capelli rossi come il fuoco, era molto alto e robusto, come un bisonte. La sua aura era molto simile a quella dell'Anziano Hong Mo; era chiaro che non stesse mostrando la sua potenza, ma gli altri potevano percepire la sua forza.


Indossava una divisa da Sciamano di altissima qualità. Era color oro, i simboli e le rune sul tessuto si stavano contorcendo come innumerevoli piccoli insetti.


Esatto, i simboli e le rune sull'abito non erano semplici oggetti decorativi. Si stavano spostando e brillavano come creature viventi. Il tessuto era lo spazio in cui vivevano questi segni.


Era evidente che il vecchio non stesse indossando un Mantello d'Oro, ma Reale. Naturalmente doveva essere Sima Huolie dell'Alleanza degli Sciamani.


Accanto a lui c'era una donna dell'età simile a quella di Bai Ruochen. La sua pelle era molto bianca e rosea, particolarmente morbida. Mentre il suo aspetto non era splendido e attraente come quello di Bai Ruochen, né spaventosamente splendida come Zi Ling, era comunque una bellezza di prima classe.


Anche se i suoi capelli erano rossi, non creavano affatto un effetto discordante, invece le donavano proprio, conferendole un tipo diverso di bellezza. Sembrava un'elfa formata dal fuoco.


"Quella ragazza è la nipote di Sima Huolie. È una Sciamana geniale, si chiama Sima Ying."


"Sima Ying è molto orgogliosa. Sima Huolie tiene molto a lei. Se vi parlerà con scortesia, è meglio se sopportate in silenzio e non vi abbassate a litigare con lei. Altrimenti sarà estremamente difficile trattare con lei." L'Anziano Wei mandò una trasmissione della voce a Chu Feng e a Bai Ruochen.


In effetti, anche se l'Anziano Wei non lo avesse menzionato, solo lo sdegno evidente di Sima Ying era sufficiente a mostrare che era una persona molto arrogante e presuntuosa.


Tuttavia, non importava quanto fosse arrogante e chi fosse suo nonno, Chu Feng e Bai Ruochen non la temevano. Anzi, nessuno dei due la considerava neanche.


"Ahah, vecchio Hong Mo, questi discepoli del dipartimento delle medicine sono degli ottimi talenti. Se non altro sono ad un buon livello." Sima Huolie guardò Chu Feng, Bai Ruochen e Ye Qing, e poi rise fragorosamente.


"Sima Huolie, tiri pure fuori il Divino Diagramma dei Nove Spiriti." L'Anziano Hong Mo sorrise lievemente e andò dritto al punto.


"Non sia così frettoloso. Dato che l'ho fatta venire qui, naturalmente le farò vedere il diagramma. Tuttavia è una rara occasione che i suoi discepoli vengano nel mio Paradiso dei Nove Spiriti. Che ne dice se li faremo competere con mia nipote?" Disse con un sorriso raggiante Sima Huolie.


"Questo..." Tutti gli Anziani del dipartimento iniziarono ad accigliarsi. Anche se avevano già previsto che sarebbe potuto accadere qualcosa del genere, ma non si aspettavano che l'avrebbe proposto così velocemente.


Nonostante il dipartimento fosse specializzato nella creazione delle medicine, non sapevano se Chu Feng e Ye Qing avrebbero qualche possibilità di vincere.


Questo perché anche la nipote di Sima Ying era un membro dell'Alleanza degli Sciamani, un'organizzazione che radunava i più potenti Sciamani.


Inoltre, Sima Huolie si era specializzato nel raffinare medicine. Quindi, anche se le sue tecniche non avevano raggiunto l'apice, sarebbero state comunque di ottima qualità.


Indubbiamente Sima Ying era molto abile nel creare pillole, si poteva immaginare quanto fosse spaventosa.


"Anziano Zhou Quan, Ye Qing è disposto a confrontarsi con l'amica Sima Ying?" L'Anziano Hong Mo rifletté per un momento e poi guardò Ye Qing.


"Sì Anziano Hong Mo." Rispose Ye Qing porgendo i suoi rispetti.


Quando videro che il capo aveva scelto Ye Qing, le espressioni preoccupate degli Anziani del dipartimento si rilassarono un po'.


Anche se non erano così fiduciosi, pensavano che Ye Qing fosse il più adatto tra i tre giovani.


Dopotutto era stato nel dipartimento per molto tempo e l'Anziano Zhou Quan lo aveva trattato come un successore. Quindi il giovane aveva già ricevuto una porzione delle tecniche della loro organizzazione.


Così non avrebbe perso troppo miserabilmente contro Sima Ying.
                                


                                



