---
weight: 1218
title: Capitolo 1218 – La Spazzatura Rimane Tale
pubDate: 2024-07-12T08:13:16.481Z
tags:
    - mga
---


<em>Capitolo sponsorizzato, ringraziamo Zangetsus!
da editare,
5 capitoli in coda, 0/3
-Schadenfreude</em>


"Signorina Sima Ying, mi permetta di confrontarmi con lei." Ye Qing si fece avanti. Mentre parlava, tirò fuori un calderone dal Sacchetto Cosmo e lo pose di fronte a sé. Aveva già finito i suoi preparativi.


"Non importa con chi gareggerò, il risultato sarà lo stesso. Perderai sicuramente." Sima Ying sorrise con sdegno e non si disturbò nemmeno a guardare Ye Qing.


"Sembrerebbe che la signorina Sima Ying sia molto sicura di sé. Come mai è così certa che mi batterà?"


Ye Qing sorrise freddamente. Il suo sguardo emise un lampo scontento, ma in realtà era sicuro di poter vincere.


"Buzz."


Sima Ying ignorò completamente il suo avversario. Mosse il palmo e un calderone apparì di fronte a lei.


La folla sussultò quando lo vide, perché era ordinario.


Tuttavia le tecniche medicinali di Sima Ying erano comunque incredibili. Si poteva dire che fossero fuori dal comune. Era evidente che fosse un'esperta.


"Umpf, hai l'impertinenza di sottovalutarmi. Ragazzina, ti farò capire chi hai davanti."


Ye Qing sbuffò freddamente. Non esitò e iniziò ad eseguire le sue tecniche. Tirò fuori i suoi materiali e iniziò a lanciarli incessantemente nel calderone.


Tuttavia accadde una scena incredibile. In un attimo Sima Ying aprì il suo calderone e ne fece uscire una pillola dorata.


"Una pillola di recupero della forza di alta qualità!" Esclamarono tutti gli Anziani.


L'avevano riconosciuta, era utile a fare recuperare l'energia di un coltivatore che aveva esaurito le sue forze.


La pillola di recupero della forza naturalmente non era facile da raffinare. Crearla era semplicemente impossibile per qualsiasi Sciamano al di sotto del Mantello d'Oro.


Tuttavia considerando la quantità di tempo che ci aveva messo, era ragionevole che potesse creare un medicinale del genere, non era molto sorprendente per la folla.


Ye Qing aveva un'occasione di vincere. Finché avesse impiegato meno tempo di lei e avesse prodotto un tesoro superiore, sarebbe riuscito ad ottenere la vittoria.


Quando pensavano che Ye Qing avrebbe potuto vincere contro la nipote terrificante di Sima Huolie, come potevano gli Anziani del dipartimento non provare entusiasmo?


"Woosh, woosh, woosh, woosh, woosh."


Tuttavia, proprio in quel momento, accadde una scena imprevista e uscì una cascata di pillole fuori dal calderone. Quando la luce dorata scomparì, le espressioni di tutti gli Anziani del dipartimento delle medicine cambiarono drasticamente. Anche gli occhi dei tre Anziani principali brillarono.


C'erano più di cento pillole.


Se creare una pillola del recupero della forza in breve tempo era un ottimo risultato, allora raffinarne cento in poco più tempo era un'impresa inimmaginabile.


Se non altro, solo gli Anziani principali erano capaci di farlo.


Tuttavia Sima Ying era riuscita a farlo con facilità, come se questa non fosse affatto una sfida per lei.


"Cosa..." Fu Ye Qing a rimanere più allibito quando vide le pillole che emettevano ancora calore.


Sapeva molto bene che se avesse continuato a raffinare le sue medicine, non sarebbe riuscito a superare Sima Ying. Aveva perso la competizione e molto velocemente.


"Sigh."


Gli Anziani del dipartimento delle medicine iniziarono a sospirare. Prima avevano pensato che Ye Qing non avrebbe perso così miserabilmente, eppure chi avrebbe pensato che sarebbe stato sconfitto così di netto?


"Hai intenzione di continuare, rifiuto del dipartimento delle medicine?" Inaspettatamente Sima Ying guardò con disprezzo Ye Qing. Aveva umiliato non solo lui, ma anche l'organizzazione a cui apparteneva.


"Sima Huolie, sua nipote è davvero maleducata." Disse l'Anziano Hong Mo. Naturalmente non poteva tollerare un insulto del genere.


"Anziano Hong Mo, ho detto qualcosa di sbagliato? La storia la detta il vincitore. Se i suoi discepoli fossero stati superiori a me, potrebbero chiamarmi spazzatura. E sicuramente io non obietterei."


Sima Ying non temeva minimamente l'Anziano Hong Mo e rispose: "La spazzatura è spazzatura, non c'è niente di vergognoso nell'essere un rifiuto. È tragico se non riesce ad accettarlo."


"Ah, che ragazza intelligente ed eloquente." L'Anziano Hong Mo non riuscì più a contenersi per la furia.


"Ying'er, come puoi parlare in questo modo ad un tuo Anziano? Presto, scusati." Sima Huolie iniziò a rimproverarla, ma tutti i presenti potevano capire che lo stava facendo senza troppa convinzione.


"Umpf." Sima Ying non ammise i suoi errori, invece sbuffò freddamente e disse: "Nonno, la spazzatura è solo spazzatura. Non lusingherò qualcuno che credo sia un rifiuto anche se me lo dici."


"Tu..." Gli Anziani del dipartimento strinsero i denti. Sima Ying era davvero esagerata. Non solo stava umiliando Ye Qing, ma tutti i membri del dipartimento; non aveva fatto eccezione nemmeno per l'Anziano Hong Mo.


Prima aveva detto solo un insulto indiretto, ma ora lo stava sfidando apertamente. Era davvero un po' troppo esagerato.


"Ben detto. In tal caso signorina Sima Ying, avrei una domanda da farle. Saresti disposta a rispondermi?"


Disse una persona dal tono indifferente.


"Questo è..." I presenti cambiarono espressione. Perfino Sima Ying e Sima Huolie non fecero eccezione.


Quindi tutti puntarono lo sguardo verso la voce. Solo allora scoprirono che la persona che aveva parlato prima non era un Anziano del dipartimento, né Ye Qing. Invece era una persona ancora più giovane di Ye Qing.


Naturalmente era stato Chu Feng.


"Chi sei per pensare di essere degno di farmi una domanda?" Sima Ying lo guardò con disprezzo.


"Chi è lei allora? Perché non sarei degno di farle una domanda?" L'espressione di Chu Feng rimase calma. Più si comportava così però, più era facile per lui fare infuriare Sima Ying.


"Ai miei occhi non sei altro che un rifiuto. Per quanto mi riguarda i rifiuti non sono degni di parlarmi, figuriamoci farmi una domanda." Sima Ying naturalmente si infuriò. Il suo tono divenne ancora più ostile.


"Ahahah..." Sorprendentemente però Chu Feng non si arrabbiò minimamente, invece rise fragorosamente.


Nessuno capiva il motivo della sua reazione e nemmeno Sima Ying. Indicò Chu Feng e disse: "Perché stai ridendo? Cosa c'è di così divertente?"


"Eheh, Sima Ying, hai detto che non sono degno di parlare con te perché sono un rifiuto ai tuoi occhi."


"Ma sapevi che anche ai miei occhi sei solo spazzatura? Dimmi, non è ridicolo e divertente che un rifiuto del genere mi parli in questo modo?" Chu Feng alzò le spalle.


Tuttavia in quel momento il suo sguardo cambiò e divenne estremamente tagliente.
                                


                                



