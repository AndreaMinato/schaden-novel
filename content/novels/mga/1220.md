---
weight: 12200
title: Capitolo 1220 – Diagramma Divino dei Nove Spiriti
pubDate: 2024-07-12T10:13:16.481Z
tags:
    - mga
---


<em>Capitolo sponsorizzato, ringraziamo Zangetsus!
da editare,
4 capitoli in coda, 0/3
-Schadenfreude</em>


"Me**a. Ce ne siamo dimenticati. Prima Sima Ying ha usato un calderone ordinario. Ora stavolta ne sta usando di massima qualità e questo ha aumentato di gran lunga la sua velocità. Così ha vinto lei."


Gli Anziani del dipartimento delle medicine mostrarono espressioni avvilite. Anche gli Anziani Hong Mo, Wei e Zhou Quan si stavano accigliando. La loro sorpresa fu sostituita gradualmente da irritazione.


Le abilità della giovane avevano superato la loro immaginazione. Non solo aveva sconfitto di netto Ye Qing, ma avrebbe sbaragliato Chu Feng.


Forse nemmeno gli Anziani Wei e Zhou Quan potevano creare così tante pillole in così breve tempo.


I membri del dipartimento delle medicine dovevano ammettere che Sima Ying era un genio mostruoso in quanto a tecniche Spirit. In futuro sicuramente avrebbe compiuto grandi imprese. Probabilmente la sua fama si sarebbe diffusa per tutte le Terre Sacre delle Arti Marziali.


"Bang." Proprio in quel momento il calderone di Chu Feng si aprì. Un bagliore illuminò l'ambiente attorno, facendo volare un totale di cento medicinali dorati iniziarono a galleggiare a mezz'aria.


Erano pillole del recupero della forza di alta qualità e la loro qualità era proprio uguale a quella di Sima Ying.


"Cielo, Chu Feng ci è davvero riuscito. Ci è davvero riuscito!"


"Inimmaginabile, proprio inimmaginabile! Non mi sarei mai aspettato che, oltre a possedere un potere combattivo sconvolgente e tecniche di raffinazione eccellenti, fosse anche abile nel produrre medicine."


Quando gli Anziani videro la scena, iniziarono ad esultare. Alcuni iniziarono perfino a saltare di gioia.


Erano davvero emozionati, così agitati da non riuscire a contenersi. Non si sarebbero mai immaginati che Chu Feng avesse delle tecniche non inferiori a quelle di Sima Ying.


Tuttavia la giovane era stata istruita da suo nonno, chi era invece il mentore di Chu Feng?


Da questo punto di vista, il potenziale di Chu Feng sembrava ancora superiore a quello di Sima Ying.


"Ottimo lavoro ragazzo."


Gli Anziani principali stavano lodando Chu Feng, e tra loro c'era perfino Zhou Quan.


Dopo aver visto l'abilità del giovane, aveva cambiato opinione riguardo a lui. Ora guardava Chu Feng con piacevole sorpresa e apprezzamento.


"Eheh, così ti chiami Chu Feng. Ammetto che sei abbastanza capace, ma sfortunatamente per te, hai perso. Hai perso perché ci hai messo un po' più di tempo di me."


"Perciò rimani comunque spazzatura." Rispose con un'espressione compiaciuta Sima Ying. Anche se aveva vinto a stento contro Chu Feng, pensava di avere ancora il diritto di insultarlo.


Dato che era infuriata, era decisa a dargli una lezione.


"Perso? Anche se Chu Feng ha perso, l'ha fatto onorabilmente."


"Giusto. Questa era già una competizione ingiusta. Chu Feng ha perso solo perché ci ha messo un po' più di tempo. Anche se ha perso, non è vergognoso."


Nessun Anziano del dipartimento delle medicine stava biasimando Chu Feng, anziché essere delusi, stavano mostrando delle espressioni soddisfatte.


Questo perché, indipendentemente dal risultato dello scontro, Chu Feng aveva già riconquistato l'onore della loro organizzazione.


"Oh? Sei certa che sia stato io a perdere?" Chu Feng però sorrise in modo beffardo.


"Sia la qualità che la quantità di pillole che abbiamo raffinato è uguale. Ma io ho usato meno tempo di te. Naturalmente ho vinto."


"Il risultato della competizione è chiaro. L'hanno visto tutti. Non credere di poter rifiutare di ammettere la sconfitta, sarebbe comunque inutile." Sima Ying si arrabbiò.


"Eheh, guarda bene chi è il perdente, signorina Sima Ying."


Chu Feng sorrise nuovamente e poi fece un cenno: "Bang." Altre venti luci dorate volarono fuori dal suo calderone.


Tutti cambiarono espressione. Quei venti bagliori erano tutte pillole di recupero della forza di alta qualità.


A quanto pareva Chu Feng ne aveva create centoventi anziché cento.


Anche se era stato un po' più lento, ne aveva prodotte di più. Aveva vinto.


"C-come può essere?"


"Non ci credo. Mi rifiuto di crederci. Non è possibile."


Gridò ripetutamente per lo shock Sima Ying. Non riusciva ad accettare la verità.


I presenti ci rimasero di stucco. Perfino gli Anziani Hong Mo e Sima Huolie, due Sciamani dal Mantello Reale erano scioccati.


Questo perché Chu Feng aveva compiuto un'impresa inimmaginabile, qualcosa che sembrava semplicemente impossibile.


All'improvviso un Anziano del dipartimento delle medicine scoppiò a ridere: "Ahah, hai perso Sima Ying. Sembra che sia tu il rifiuto e non Chu Feng."


Non si era contenuto perché la giovane li aveva insultati fin troppo. Naturalmente non si sarebbe perso l'occasione di umiliarla.


"Str****te. Non ho perso, chiaramente ha barato!" Ringhiò con rabbia Sima Ying.


"Ying'er, stai zitta." Gridò all'improvviso Sima Huolie. Quando urlò quelle parole, l'intera caverna iniziò a tremare violentemente, come se fosse sul punto di crollare.


L'espressione della giovane cambiò immediatamente. Alla fine sbuffò lievemente e non disse altro. Recuperò il suo calderone e si fece da parte.


"Amico, ti chiami Chu Feng, vero?" Sima Huolie guardò il giovane con un sorriso raggiante. Il suo sguardo era privo d'odio, anzi, era pieno di apprezzamento.


"Sì Senior." Rispose Chu Feng.


"Mn, non male. Vecchio Hong Mo, la tua Montagna del Legno Turchese è davvero fortunata ad avere un discepolo del genere." Sima Huolie rise fragorosamente.


Poi si rivolse alla folla e disse: "Mi scuso con tutti per il comportamento di mia nipote. L'ho viziata troppo e così ha fatto la guastafeste. Tuttavia, dato che è ancora una bambina, spero che non vi abbassiate a litigare con lei."


"Avanti, avanti. Vi farò vedere il mio Divino Diagramma dei Nove Spiriti. Dopotutto è anche grazie al vecchio Hong Mo che sono riuscito ad ottenerlo." Mentre parlava, Sima Huolie tirò fuori una pergamena dall'aspetto semplice.


L'Anziano Hong Mo e gli altri cambiarono espressione. Nessuno continuò ad infierire su Sima Ying e il gruppo si concentrò sulla pergamena.


"Huolie, presto, aprila." Sollecitò l'Anziano Hong Mo.


"Eheh, nessun problema." Sima Huolie sorrise. Mosse la manica e la pergamena ampia due piedi si spiegò fino ad arrivare a trecento piedi di lunghezza.


Nella pergamena era ritratto un paesaggio splendido, ma a parte questo non c'era altro.


"Buzz." Sima Huolie evocò a tutta forza dell'energia dorata dal suo corpo.


L'aura dorata era il suo Potere Spirit ed era di livello Reale visti i motivi a forma di insetto. Quei motivi erano uguali a quelli dell'abito di Sima Huolie, sembravano vivi.


L'energia aleggiò nell'aria per un breve istante per poi riversarsi nella pergamena. Dopo che vi entrò, risuonò un'esplosione. Lo splendido paesaggio, le persone e le costruzioni ritratte si disfecero.


Subito dopo l'inchiostro iniziò a ricomporre delle immagini completamente diverse.


Era evidente che questa pergamena fosse incredibilmente misteriosa, dopotutto era il Diagramma Divino dei Nove Spiriti.
                                


                                



