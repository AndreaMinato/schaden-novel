---
weight: 12220
title: Capitolo 1222 – Tesoro
pubDate: 2024-07-12T12:13:16.481Z
tags:
    - mga
---


<em>Capitolo sponsorizzato, ringraziamo Zangetsus!
da editare,
2 capitoli in coda, 0/3
-Schadenfreude</em>


"Mentendo?" Chu Feng fu colto di sorpresa.


"Non hai detto la verità riguardo alle pillole del recupero della forza." Disse Bai Ruochen.


"Eheh, come sapevi che ho mentito?" Chu Feng sorrise con fare dispettoso.


"Intuizione." Rispose Bai Ruochen.


"Va bene allora." Chu Feng alzò le spalle con fare arrendevole.


"Qual è la verità vero?" Chiese la giovane.


"Non voglio che i due Anziani sappiano della tecnica Spirit speciale che possiedo."


"Che poi non è così potente, ma acuisce le mie capacità di osservazione, permettendomi di arrivare ad un livello irraggiungibile per le persone ordinarie."


"Prima, quando Sima Ying ha gareggiato con Ye Qing, ho usato quella tecnica per osservare il metodo con cui ha creato la medicina."


"Ho appreso sia il modo per raffinarla che la sua formazione. Inoltre ho scoperto che c'era un difetto nella formazione. Così, quando stavo creando le mie pillole, ho usato la stessa formazione, ma riparando quel difetto."


"Allora nemmeno io ero certo che avrebbe funzionato. Si può dire che abbia fatto una scommessa."


"Non mi sarei mai immaginato che sarebbe andato tutto liscio. Quindi la causa della mia vittoria non è stata la sfortuna di Sima Ying, ma la mia fortuna." Chu Feng sorrise allegramente.


"No, non è fortuna, è la tua forza. Le persone ordinarie non possono imparare una tecnica guardandola una sola volta. Solo questo dimostra quanto sono potenti le tue tecniche Spirit e la tua comprensione." Bai Ruochen guardò Chu Feng con ancora più ammirazione.


Anche se sapeva già quanto era formidabile il giovane, non si sarebbe mai immaginata che fosse così potente.


Memorizzare qualcosa con una sola occhiata non era niente di speciale, ma apprendere un processo del genere in una sola volta era fin troppo sbalorditivo.


"È stato anche perché le pillole del recupero della forza sono facili da creare. Se fosse stata una tecnica più difficile, mi sarebbe stato impossibile apprenderla così velocemente. Dopotutto creare medicine è diverso dal raffinare armi e ho fatto poche ricerche al riguardo visto che uso raramente le pillole." Disse Chu Feng.


"Puoi smetterla di essere così modesto. So quanto sei forte."


"Dato che quella tecnica è così potente, allora avrei una proposta." Disse Bai Ruochen.


"Se ci fosse un tesoro nascosto qui, riusciresti a trovarlo?"


"Tesoro? Dove? In questo Paradiso dei Nove Spiriti?" Chu Feng si interessò subito.


"Sembra che tu non sappia nulla di questo posto."


Il motivo per cui si chiama così è perché il suo padrone si chiamava Dio dei Nove Spiriti."


"Secondo le leggende, era una bestia mostruosa e uno Sciamano potentissimo dalla grandissima reputazione in tutte le Terre Sacre delle Arti Marziali."


"Anche se il Dio dei Nove Spiriti era una bestia mostruosa, aveva un livello di comprensione incredibile e, quando fu sul punto di morire, tornò nella sua terra natìa, il dominio del Legno Turchese."


"Inoltre ha trascorso il resto della sua vita a sigillare tutte le sue tecniche e i misteri che non potevano essere trasmessi a parole nel suo diagramma."


"Tuttavia queste notizie si diffusero velocemente in tutto il territorio e molte persone del dominio iniziarono a provare interesse nei confronti del diagramma."


"La reputazione del Dio dei Nove Spiriti era incredibile, nemmeno la Montagna del Legno Turchese avrebbe osato provocarlo durante i suoi anni migliori. Tuttavia, visto che era indebolito, un gruppo formò un'alleanza per derubarlo del suo Diagramma Divino."


"Alla fine sono riusciti a trovarlo ed è iniziata una guerra per il diagramma."


"Comunque quel gruppo aveva fatto un errore di valutazione. Anche se il Dio dei Nove Spiriti stava per morire e non era più potente come un tempo, non era comunque qualcuno facile da gestire."


"Quel giorno il Dio dei Nove Spiriti li ha massacrati tutti. Si dice anche che completò il Divino Diagramma il giorno stesso. Poi ha esaurito tutto le sue forze ed è morto."


"Tuttavia nessuno sapeva dove si era svolto lo scontro, né avevano scoperto dove fosse il diagramma e i resti del Dio dei Nove Spiriti."


"Si dice che sia stato perché l'esperto ha usato una tecnica tabù e ha sacrificato il suo corpo per coprire la verità."


"Ma in realtà è successo tutto nel Paradiso dei Nove Spiriti." Disse Bai Ruochen.


"Il Divino Diagramma dev'essere stato trovato qui e, in tal caso, le leggende che hai sentito probabilmente sono vere."


"Tuttavia, dato che il Diagramma Divino dei Nove Spiriti è stato scoperto da Sima Huolie, credo che debba aver trovato altri tesori. In tal caso dovrebbe averli presi tutti." Controbatté Chu Feng.


"No, non è riuscito a scoprire il campo di battaglia." Disse Bai Ruochen.


"Come ne sei certa?" Chiese Chu Feng.


"Perché lo sono." Rispose con fermezza la giovane.


"Molto bene. Anche se avessi ragione, che utilità ci sarebbe nel trovarlo visto che il diagramma è stato preso da qualcun altro?" Chiese Chu Feng.


"Naturalmente è utile. Ci sono innumerevoli corpi nel campo di battaglia e non credo che siano stati tutti distrutti. Il Dio dei Nove Spiriti stava per morire, non può aver assorbito l'Energia Primaria di tutti quei cadaveri."


"Quindi, se potessimo scoprirlo, potrebbe diventare un ricco pasto per i nostri spiriti." Disse Bai Ruochen.


"Energia Primaria?" Ovetto, che prima stava oziando nello spazio degli spiriti di Chu Feng, si alzò di scatto. I suoi occhi iniziarono a brillare, era evidente quanto desiderava l'Energia Primaria.


"Presto, trovalo subito. Anche se è solo una possibilità, devi fare un tentativo. Se potrai trovarlo, allora potrei consumare l'Energia Primaria rimasta."


"Le persone che hanno osato sfidare il Dio dei Nove Spiriti dovevano avere un potere sconvolgente. Sono certa che la loro Energia Primaria sarà gustosa." Ovetto era così entusiasta che iniziò a saltellare. Si leccò perfino le sue labbra morbide e rosse con fare attraente.


Sfortunatamente solo Chu Feng poteva godersi uno spettacolo del genere.


"Sì mia signora regina. Non mi perderei un'opportunità così buona. Andrò a trovarlo subito." In effetti anche lui si era fatto prendere dall'entusiasmo.


Era arrivato nelle Terre Sacre delle Arti Marziali da molto tempo e aveva aumentato la sua coltivazione senza però poter rafforzare il potere di Ovetto. E ora era finalmente arrivata l'occasione per farlo. Sicuramente non se la sarebbe lasciata scappare.


"Vuoi fare un tentativo? Con le tue tecniche, forse potrai scoprire qualcosa." Chiese Bai Ruochen con un tono pieno di aspettativa. Era evidente che desiderasse anche lei andare nel campo di battaglia.


"Siamo ospiti qui e senior Sima Huolie ci ha permesso di fare turismo per questo Paradiso dei Nove Spiriti."


"Lo considererò un giretto, sì." Chu Feng sorrise lievemente. Poi iniziò a volare.


Quando Bai Ruochen lo vide a mezz'aria guardandosi attorno, scosse la testa con un sorriso e disse: "Lo hai detto con calma e in maniera disinteressata, ma sei il più impaziente."


Dopo aver detto questo, anche lei spiccò il volo e lo seguì.
                                


                                



