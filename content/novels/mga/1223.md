---
weight: 12230
title: Capitolo 1223 – Spirito Sconvolgente
pubDate: 2024-07-12T13:13:16.481Z
tags:
    - mga
---


<em>Capitolo sponsorizzato, ringraziamo Zangetsus!
da editare,
1 capitoli in coda, 0/3
-Schadenfreude</em>


In realtà il Paradiso dei Nove Spiriti era ben sorvegliato, ma visto che Chu Feng e Bai Ruochen erano ospiti di Sima Huolie, nessuno osò fermarli. Così poterono entrare nelle aree proibite come desideravano.


Contando che il Paradiso dei Nove Spiriti non era molto ampio, gli Occhi Celesti di Chu Feng furono estremamente efficaci. In una sola ora, il giovane scoprì qualcosa di innaturale in una montagna.


Il terreno era roccioso, la vetta non era molto alta, né scoscesa. Sembrava che l'intera montagna fosse stata fissata al suolo.


"È strana." Gli Occhi Celesti di Chu Feng brillavano mentre la guardavano.


"Cosa c'è di strano?" Bai Ruochen esaminò con attenzione la montagna, ma non scoprì nulla di insolito.


"Se quel campo di battaglia esiste ancora, dev'essere qui." Chu Feng non si spiegò, invece discese dal cielo e atterrò in un angolo nascosto della montagna.


Sentendo queste parole, Bai Ruochen capì le sue intenzioni e lo seguì senza fare domande.


Chu Feng aveva la sensazione che questa montagna fosse stata creata da una potentissima tecnica Spirit, per questo era anormale.


Così aveva concluso che doveva nascondere qualcosa.


"Buzz."


Chu Feng non provò a svelare direttamente i segreti del luogo, ma iniziò a creare una formazione ai piedi della montagna. Aveva intenzione di aprire un portale che li avrebbe condotti all'interno.


Tuttavia scoprì che la montagna rocciosa poteva resistere al suo potere e l'impresa non sarebbe stata semplice come sembrava.


"Ci sono delle increspature di Potere Spirit. Chu Feng avevi ragione."


"Cosa ne pensi, puoi aprirla?" Bai Ruochen alla fine si accorse dei misteri di questa vetta e mostrò un'espressione piacevolmente sorpresa.


"Non ti preoccupare. Anche se sarà difficile, non sarà un grosso problema. Dammi due ore e potremo entrarci." Chu Feng era pieno di sicurezza mentre continuava a sciogliere la formazione protettiva della montagna.


Sentendo questo, Bai Ruochen non disse altro. Rimase accanto a Chu Feng come una ragazzina ubbidiente e lo guardò in silenzio mentre lavorava.


Voleva aiutarlo, ma sapeva bene di non poterlo fare. Comunque aveva piena fiducia in lui.


Indipendentemente da quanto fosse orgogliosa e arrogante, poteva solo rimanere a guardare e affidarsi a Chu Feng.


In quel momento, Bai Ruochen, che possedeva un talento sbalorditivo ed era piuttosto indipendente, invece si sentire un senso di perdita, iniziò a rilassarsi.


In realtà non era troppo presuntuosa da poter pensare di essere completamente indipendente, ma non aveva mai incontrato un coetaneo più capace di lei che poteva aiutarla.


Ora però Chu Feng era proprio la persona di cui si poteva fidare.


"Bang." All'improvviso risuonò un'esplosione soffocata. Frammenti di roccia vorticarono nell'aria e un portale Spirit si condensò ai piedi della montagna.


"Sorellina Ruochen, sono riuscito a stabilire un contatto. Avanti, seguimi." Disse Chu Feng con un sorriso.


"Mn." Bai Ruochen annuì e lo seguì. Si fidava di lui ed era sicura che ci fosse riuscito.


In effetti Chu Feng non l'aveva delusa. Quando i due entrarono nel tunnel, si ritrovarono di fronte ad un mondo diverso.


In questo luogo c'erano solo ossa, era un mare di resti.


Aspetto più importante, le ossa emettevano una luce brillante. Questo significava che dovevano essere appartenute a potenti coltivatori e Semi Martial Emperor.


"Chu Feng, è davvero quel campo di battaglia e ci sono moltissimi resti. Ahah, questo viaggio ha portato buoni frutti."


Bai Ruochen si entusiasmò e iniziò a ridere fragorosamente, una rara reazione da parte sua. Poi l'energia si diffuse dal suo corpo e si precipitò verso il mare di ossa. Aveva intenzione di assorbire la loro Energia Primaria.


Tuttavia Chu Feng cambiò espressione e gridò: "Attenta Ruochen!"


Ma era già troppo tardi, quando l'energia della giovane si avvicinò ai resti, impattò su un muro invisibile. A quanto pareva cera una barriera.


"Boom."


Una potenza sconfinata precipitò dall'alto, come se fosse stata attivata da una trappola nascosta.


"Wuuwaa!!"


Questa oppressione fu anche molto veloce. Chu Feng e Bai Ruochen non ebbero nemmeno il tempo di reagire prima di essere schiacciati. Non riuscirono più a muoversi.


"Buzz." La barriera invisibile che aveva bloccato la giovane iniziò a rivelarsi. Bloccò completamente la visuale e impedì ai due di continuare ad esaminare il mare di ossa.


Tuttavia non era completamente sigillata, c'era un portale su cui c'era scritto: "Gli Spiriti possono entrare."


"Chu Feng, cosa sta succedendo?"


"Prova ad aprire il tuo portale e vedere se puoi evocare i tuoi spiriti." Disse Chu Feng.


"Buzz." Bai Ruochen non esitò e ubbidì. Due spiriti uscirono rapidamente dal suo portale.


Erano un marchio e una femmina dal fisico ben allenato. Non solo erano splendidi, ma emanavano un'aura sacra.


"Spiriti del mondo delle fate?" Chu Feng aveva già visto creature del genere perché anche quelli di Zi Ling appartenevano a quel mondo.


Gli spiriti del mondo delle fate erano molto potenti. Si poteva dire che fossero tra i più potenti. Visto che Bai Ruochen era riuscita a convincere due di loro a passare dalla sua parte, significava che le sue tecniche da Sciamana non dovevano essere deboli.


Inoltre la coltivazione dei due spiriti era elevata. Erano entrambi Martial King di quarto livello, solo di un grado inferiori a Bai Ruochen.


"Padrona, lascia che ti aiutiamo." I due spiriti volarono da lei e rilasciarono la loro potente energia per alleviare il peso su Bai Ruochen.


"Che spiriti potenti." Gli occhi di Chu Feng brillarono. Esaminando la loro energia, si era accorto di quanto fossero potenti. Potevano battere coltivatori di due livelli superiori al loro.


Anche se erano al quarto livello, il loro vero potere combattivo era al sesto.


Questa era la prima volta che Chu Feng vedeva spiriti dal talento sconvolgente a parte Ovetto.


Dovette ammettere di provare un nuovo livello di rispetto nei confronti della giovane. Questo perché, se non fosse stata potente, sarebbe stato impossibile per lei avere degli spiriti così forti.
                                


                                



