---
weight: 1225
title: Capitolo 1225 – La Potenza della Regina
pubDate: 2024-07-12T15:13:16.481Z
tags:
    - mga
---


<em>Capitolo regolare,
da editare,
0 capitoli in coda, 0/3
-Schadenfreude</em>


Erano i due spiriti del mondo delle fate. Solo che non avevano più energia e la loro aura maestosa era sparita. Sembravano sul punto di morire; erano così deboli da fare paura.


"C-cos'è successo?" Bai Ruochen rimase scioccata dalle condizioni dei due. Dopotutto erano spiriti che aveva creciuto meticolosamente e per cui aveva speso molte energie.


"È-è stata lei. È stata quella strega!" I due spiriti indicarono entrambi Ovetto con le loro mani tremanti.


"Cosa? Lei?" Bai Ruochen guardò Ovetto con un'espressione scioccata.


Ovetto sorrise dolcemente e stava giocherellando con le sue splendide dita bianche. Non si disturbò nemmeno a guardarla.


"Cos'è successo esattamente? Dammi una spiegazione." Bai Ruochen si infuriò. Le sue sopracciglia lunghe e sottili si aggrottarono mentre iniziava a stringere i denti per la rabbia.


"Li ho picchiati, e allora?" Ovetto alzò lievemente la testa e gettò un'occhiata verso di lei. Sembrava che avesse parlato di una questione da nulla.


"Cosa? Li hai picchiati? Perché?" Chiese arrabbiata Bai Ruochen.


"Perché volevo farlo, e allora?" Rispose con impazienza Ovetto.


"Spregevole! Come ti puoi permettere di picchiare i miei spiriti quando vuoi?"


Bai Ruochen si morse il labbro inferiore e i suoi bellissimi occhi sembravano poter sputare fuoco. Questa era la prima volta che Chu Feng l'aveva mai vista così.


Vedendo la situazione peggiorare, all'inizio il giovane pensò a come rimediare alla situazione, perché non voleva che le due ragazze iniziassero a massacrarsi a vicenda.


"Boom."


Tuttavia fu troppo lento. Risuonò un rimbombo e lo sconfinato potere di Bai Ruochen si precipitò verso Ovetto come un'enorme onda. L'aveva attaccata.


Era evidente quanto fosse arrabbiata.


Anche se aveva usato solo la forza bruta, era estremamente terrificante. Anche se non aveva intenzione di uccidere Ovetto, era chiaro che avesse intenzione di darle una lezione.


"Umpf."


Ma Ovetto non si disturbò nemmeno a lanciare un contrattacco. Invece sbuffò lievemente. La sua gonna di piume fluttuò e delle fiamme nere si espansero dal suo corpo.


"Aoouu!!"


Risuonarono ululati simili a quelli di lupi e fantasmi. Queste fiamme erano inarrestabili come una valanga. Sembrava che potessero divorare ogni cosa lungo il loro cammino.


L'aspetto più terrificante però era che potevano divorare l'anima.


Erano demoniache, ma ancora più feroci dei demoni.


Erano malvagie, ma erano più potente delle forze diaboliche.


Se uno avesse dovuto descriverle a parole, le avrebbe definite il picco di ogni male.


"Cos'è quello?"


L'aura opprimente di Bai Ruochen fu ridotta ad una brezza gentile. Non poteva contendere affatto contro le fiamme nere. Ovetto aveva distrutto il suo attacco senza fare nessuno sforzo.


Dopo averlo fatto, Ovetto non si fermò. Mentre le fiamme nere vorticavano, si trasformarono in un'enorme mano che si estese verso Bai Ruochen.


"Wuuwaa!!!"


Questo colpo di palmo non era affatto da sottovalutare. La forte raffica della mano aveva già distrutto ogni resistenza di Bai Ruochen e l'aveva schiacciata a terra.


Tuttavia era chiaro che Ovetto si fosse trattenuta. Anche se quel colpo era stato feroce, non era atterrato su Bai Ruochen, aveva solo usato l'onda d'urto per immobilizzare Bai Ruochen senza ferirla.


"Tu, chi sei? Non sei un demone. Questa sensazione... che tu sia...?"


Dopo aver sperimentato un potere mai sentito prima, Bai Ruochen fu colta dal panico. Era la prima volta che Chu Feng aveva visto innervosirsi questa donna dalla forte volontà. Notò delle tracce di paura nel suo sguardo. Era terrorizzata.


Bai Ruochen non era una sciocca. Aveva scoperto che c'era qualcosa di strano. Aveva visto gli spiriti del mondo dei demoni prima d'ora. anche se le loro aure erano oscure e possedevano un potere malvagio, erano di gran lunga inferiori rispetto ad Ovetto.


Questa sorta di aura così spaventosa le aveva fatto pensare ad una sola possibilità: ai leggendari spiriti del mondo Asura.


"Non ho mai detto di provenire dal mondo dei demoni."


"Inoltre, ascolta bene Bai Ruochen. Non volevo fare del male ai tuoi spiriti, ma si sono comportati troppo disonestamente."


"Prima siamo entrati tutti nel mare di ossa e abbiamo usato le nostre abilità per assorbire l'Energia Primaria. Tuttavia, visto che non erano capaci di ottenerla, hanno deciso di attaccarmi. Tutto ciò che ho fatto è stato contrattaccare con noncuranza."


"Se non avessi avuto un buon rapporto con Chu Feng, li avrei già smembrati. Come avrei potuto permettere loro di rimanere vivi?"


Disse Ovetto fissando Bai Ruochen. Dopodiché fece dissolvere la mano nera e la fece tornare nel suo corpo.


Poi l'espressione gelida di Ovetto sparì quando si rivolse a Chu Feng, gli fece l'occhiolino, sorrise maliziosamente e poi balzò nel suo portale degli spiriti. Sembrava proprio una ragazzina adorabile.


Tuttavia dopo ciò che era successo, Bai Ruochen e gli altri due spiriti non pensavano affatto che fosse carina e innocua. Provavano solo terrore.


In quel momento Bai Ruochen capì. Guardò i suoi due spiriti. Dopo averli conosciuti da così tanto tempo, aveva capito la loro personalità. Ciò che aveva detto Ovetto poteva essere la verità, i suoi due sottoposti potevano essere stati davvero così disonesti.


Sotto il suo sguardo indagatore, i due spiriti abbassarono la testa e non si lamentarono più.


Bai Ruochen si infuriò vedendo la loro reazione. Era evidente che Ovetto avesse detto la verità.


"Ben vi sta." Bai Ruochen stava tremando di rabbia. Non biasimava più Ovetto, invece era delusa dai suoi due spiriti.


Arrabbiata e umiliata, Bai Ruochen ignorò le pessime condizioni dei due spiriti. Chu Feng invece tirò fuori due pillole medicinali e le passò ai due.


"Grazie, grazie."


I due spiriti espressero ripetutamente i loro ringraziamenti al giovane. Potevano sentire l'energia contenuta nelle pillole. Nonostante fossero inutili per gli umani, erano tesori guaritivi per gli spiriti.


Queste pillole medicinali erano tesori che potevano essere trovati solo per un colpo di fortuna.


In origine erano oggetti che Chu Feng aveva preparato per Ovetto, quando aveva subìto delle ferite per aiutarlo. A volte aveva quasi rischiato di morire per difenderlo, così, per proteggerla, Chu Feng aveva preparato queste pillole.


Tuttavia non si sarebbe mai immaginato che avrebbero finito con l'aiutare i due spiriti di Bai Ruochen.


Comunque era inevitabile. Dopotutto Bai Ruochen era una sua amica. Anche se non fosse stata Ovetto a picchiarli, Chu Feng non sarebbe rimasto con le mani in mano.


Dopo che i due spiriti assunsero le sue medicine, si sentirono molto meglio. Entrarono direttamente nel portale da cui erano venuti e tornarono nel corpo di Bai Ruochen.


In quel momento la giovane si sentiva umiliata. Si avvicinò a Chu Feng e disse: "Mi dispiace di aver accusato ingiustamente il tuo spirito. Per favore aiutarmi a trasmetterle le mie scuse."


Era lievemente arrossita e da questo si poteva capire quanto era difficile per lei abbassare la testa e ammettere il suo errore. Tuttavia questo non faceva che confermare la sincerità delle sue scuse.
                                


                                



