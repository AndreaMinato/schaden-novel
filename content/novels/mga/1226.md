---
weight: 12260
title: Capitolo 1226 – Cattive Intenzioni
pubDate: 2024-07-12T16:13:16.482Z
tags:
    - mga
---


<em>Capitolo regolare,
da editare,
0 capitoli in coda, 0/3
-Schadenfreude</em>


"Ah, che parole sono queste? Ovetto non è così intollerante."


"Comunque è piuttosto diretta e non le piace usare giri di parole. Quindi spero che non ti sia offesa nemmeno tu."


Chu Feng sorrise. Bai Ruochen era riuscita ad ammettere di aver sbagliato e questo lo rese contento.


"Così il suo nome è Ovetto?" Chiese Bai Ruochen.


"Mn, le ho dato io quel nome. Eheh..." Chu Feng rise compiaciuto. Ovetto non era un nome così bello, ma ormai gli era naturale chiamarla così. Inoltre lo spirito aveva giò accettato questo nome così comune.


"È uno spirito del mondo Asura?" Chiese Bai Ruochen. In quel momento fissò gli occhi su Chu Feng, un po' nervosa.


"Mn."


Sentendo la sua risposta, Bai Ruochen sembrò sollevata. Sorrise e disse: "Non è umiliante aver perso contro uno spirito del mondo Asura."


Chu Feng sussultò. Dopo averci pensato però si rese conto che erano entrambe donne e che erano allo stesso livello.


Avevano combattuto e Bai Ruochen era stata sconfitta di netto. Come poteva lei, che era sempre stata orgogliosa di sé, accettarlo così facilmente?


Che provasse risentimento per la sconfitta, era comunque davvero spiacevole essere battuti di netto. Tuttavia, quando aveva saputo che Ovetto apparteneva al mondo degli spiriti Asura, si era sentita un po' meglio.


Gli spiriti del mondo Asura erano leggendari. Ogni Sciamano sapeva quanto erano formidabili.


Quindi poteva accettare di essere stata sconfitta da una figura così formidabile.


Dopo aver sistemato la questione con Bai Ruochen, Chu Feng domandò ad Ovetto: "Ovetto, com'è? C'era molta Energia Primaria lì?" Anche se teneva molto a Bai Ruochen, era più preoccupato per Ovetto.


"C'era molta Energia Primaria. L'ho mangiata tutta io. Nonostante quei due spiriti avessero una coltivazione superiore alla mia, non sono riusciti ad ottenerne nemmeno un briciolo. Altrimenti non si sarebbero infuriati per l'umiliazione finendo con l'attaccarmi."


"Sfortunatamente per loro, la mia coltivazione ha superato la loro dopo che ho assorbito l'energia. Provano a combattere contro di me? Umpf, stavano semplicemente cercando guai." Disse Ovetto con un'espressione compiaciuta.


Chu Feng sorrise e scosse la testa. Conosceva molto bene la personalità dello spirito. I due sottoposti di Bai Ruochen stavano semplicemente cercando guai.


"Comunque quella battaglia dev'essere stata davvero accanita. Non rimane nulla dei veri esperti, figuriamoci la loro Energia Primaria."


"Anche se sono rimasti solo pesci piccoli, c'erano molti Semi Martial Emperor. Altrimenti sarebbe stato impossibile per me arrivare al quinto livello del Martial King realm."


"Eheh, ora la mia coltivazione supera di nuovo la tua." Disse maliziosamente Ovetto. Dal suo tono, Chu Feng capì che era davvero contenta.


Era ragionevole, dopotutto la sua coltivazione era ristagnata per molto tempo. E ora, era riuscita ad accrescerla all'improvviso, superando perfino Chu Feng. Chiunque sarebbe stato estremamente contento. Perfino qualcuno come Ovetto che un tempo era stata una Martial Emperor non faceva eccezione.


"Eheh, essere superato dalla mia signora regina mi solleva proprio." Anche Chu Feng era felice.


Questo gli aveva tolto una preoccupazione.


Era andato tutto alla perfezione. Anche se Ovetto si era presa tutta l'Energia Primaria, Bai Ruochen non ne era troppo scontenta.


Primo perché era stato grazie a Chu Feng che era riuscita ad arrivare in questo posto. Per lei seguirlo era già una grande grazia.


Secondo, i suoi spiriti erano inferiori ad Ovetto e così non potevano lamentarsi di aver fallito.


Così si era concluso il viaggio e i due tornarono nelle loro rispettive residenze. Comunque, visto che il percorso di ritorno per Bai Ruochen coincideva per un certo tratto con quello di Chu Feng, i due viaggiarono insieme per un po'.


Quando Chu Feng rientrò nella sua dimora, il cielo si era già oscurato. Quando arrivò alla collina dove si trovava la sua casa di bambù, scoprì una figura che stava aspettando all'ingresso camminando avanti e indietro e che occasionalmente si guardava attorno.


Sia Chu Feng che Bai Ruochen ne furono sorpresi. Quella persona era Ye Qing.


"Junior Chu Feng, finalmente sei tornato. Per un attimo ho pensato che non vivessi qui."


"Ehi, c'è anche junior Ruochen." Vedendoli, Ye Qing si avvicinò frettolosamente.


"Perché, hai bisogno di qualcosa?" Chu Feng lo guardò senza entusiasmo. Il suo atteggiamento era indifferente.


Bai Ruochen invece non si disturbò nemmeno a parlargli.


"Junior Chu Feng, so che ci sono state delle ostilità tra di noi, ma sono stato io nel torto allora."


"In realtà oggi sono venuto solo per scusarmi con te." Disse con un'espressione umile Ye Qing.


"Ah, senior Ye Qing, sei troppo cortese. Facciamo parte della stessa scuola, non ci sono ostilità tra di noi. Quindi non c'è bisogno che ti scusi." Vedendo che Ye Qing era venuto per scusarsi, Chu Feng sorrise lievemente.


"Junior Chu Feng è davvero un individuo di vedute aperte. Mi vergogno proprio della mia inferiorità."


"Che ne dici se, per scusarmi, preparerò un banchetto per te, ho catturato apposta della selvaggina nel Paradiso dei Nove Spiriti."


"È già così tardi ora. È il momento giusto per cenare. Junior Chu Feng, junior Ruochen, che ne dite di venire da me per godere della mia cucina? Noi fratelli dovremmo cogliere questa opportunità per chiacchierare." Suggerì Ye Qing.


Sentendo questo invito, Bai Ruochen mandò una trasmissione della voce a Chu Feng: "Quest'uomo mi da una sensazione davvero sinistra. Credo che non sia sincero. Rifiutiamo. È meglio non perdere tempo con una persona del genere."


Arrivati a questo livello, non dovevano parlare per mandare trasmissioni del suono, potevano farlo telepaticamente, quindi Ye Qing non si sarebbe accorto del fatto che comunicavano.


Tuttavia, con sorpresa di Bai Ruochen, Chu Feng non rispose e disse direttamente a Ye Qing: "Potrei accettare il tuo invito, ma junior Ruochen ha delle questioni di cui occuparsi. Temo che non potrà unirsi a noi."


"Oh, dato che è occupata, non insisterò." Ye Qing ne fu un po' deluso, ma poi continuò: "In tal caso verrai solo tu?"


"Ho tempo." Rispose con un sorriso Chu Feng.


"Ottimo allora. Junior Chu Feng, seguimi per favore. La mia cucina è di massima qualità. Sicuramente non ti deluderò." Ye Qing si era rallegrato dopo che il giovane aveva accettato.


"Guidami senior Ye Qing." Disse con un sorriso Chu Feng.


"Subito." Ye Qing iniziò a fargli strada.


"Ci andrai davvero? Credo che abbia cattive intenzioni."


"Se ci andrai davvero, devi fare attenzione mentre mangi. Temo che potrebbe mettere del veleno nel cibo." Avvertì frettolosamente Bai Ruochen.


Chu Feng si girò e le sorrise: "Vai a chiamare gli Anziani Wei e Zhou Quan. Dopo rintracciami con il talismano di localizzazione. Ricorda, se non accadrà nulla, non rivelarti." Dopo aver detto queste parole, Chu Feng iniziò a seguire Ye Qing veloce, come un lampo.


Bai Ruochen ne fu confusa, ma poi capì. Così la sua figura delicata iniziò a volare in un'altra direzione.
                                


                                



