---
weight: 1228
title: Capitolo 1228 – Colpevole e Merita di Essere Punito
pubDate: 2024-07-12T18:13:16.482Z
tags:
    - mga
---


<em>Capitolo regolare,
da editare,
0 capitoli in coda, 0/3
-Schadenfreude</em>


"Ye Qing, hai qualcos'altro da dire?" Chu Feng si accovacciò vicino a lui sorridendo.


"Chu Feng, io..."


"Ahhhhh!!"


Ye Qing cercò di spiegarsi, ma Chu Feng gli aveva pestato l'addome.


Il colpo non solo gli spezzò la spina dorsale, ma gli fece vomitare una boccata di sangue.


"Ye Qing, cosa stai facendo?"


Proprio in quel momento risuonò un grido arrabbiato. Poi due figure atterrarono dal cielo. Erano gli Anziani Wei e Zhou Quan.


"Anziani, salvatemi! Chu Feng sta cercando di uccidermi!" Ye Qing sembrò aver visto i suoi salvatori. Ignorando il dolore, radunò le forze e strisciò verso gli Anziani, abbracciando le gambe dell'Anziano Zhou Quan.


L'Anziano Wei abbassò la testa e chiese: "Hai detto che Chu Feng stava cercando di ucciderti?"


"Esatto, è Chu Feng, ha cercato di uccidermi. L'ho invitato a cena con buone intenzioni, ma chi avrebbe pensato che mi avrebbe considerato una minaccia per il suo futuro nel dipartimento e avesse deciso di uccidermi. Se non fosse stato per il vostro arrivo, temo che avrei perso la vita oggi."


"Questo Chu Feng è troppo feroce. Apparteniamo alla stessa scuola, eppure ha delle intenzioni così malvagie. Anziani, dovete fare giustizia." Ye Qing stava fingendo di essere lui la vittima e iniziò a riversare tutte le sue colpe su Chu Feng.


"Pow." Chi avrebbe pensato però che l'Anziano Zhou Quan lo avrebbe schiaffeggiato.


Il suo colpo fu molto potente. Non solo fece incavare metà del volto di Ye Qing, ma lasciò un'impronta e un livido sanguigno, rompendo quasi il cranio del giovane.


"Ahhhh!!"


L'improvviso schiaffo lo fece rotolare per terra. Poté solo urlare di dolore, confuso.


Non capiva perché il suo maestro, che lo adorava così tanto, lo avrebbe colpito all'improvviso.


"Ye Qing, puoi smettere di fingere. I due Anziani hanno visto tutto ciò che è accaduto prima."


"Ti sei già rivelato per quello che sei e provi ancora ad incastrare Chu Feng, puoi essere più spudorato?" Bai Ruochen uscì lentamente dalla foresta.


Ye Qing capì. In un istante si incupì e iniziò a tremare incessantemente. Tuttavia non osò dire nulla. Sapeva che stava per andare incontro ad una catastrofe.


"Animale. Ti stimavo così tanto, non mi sarei mai immaginato che saresti stato così spregevole. Sono stato davvero cieco nell'averti invitato nel nostro dipartimento delle medicine."


L'Anziano Zhou Quan strinse i denti. I suoi occhi erano rossi e pieni di intento omicida, l'intera regione attorno tremò violentemente. Era evidente che era davvero infuriato.


"Se lo riportassimo nel dipartimento e riferissimo i suoi crimini, sarebbe un'umiliazione per il nostro dipartimento. Tuttavia tenere un discepolo del genere causerebbe solo altri guai. Prima o poi proverebbe a fare qualche altra malvagità. È meglio sistemare subito la questione."


"Zhou Quan, è un discepolo che ha invitato lei. Dovrebbe occuparsene personalmente." Disse l'Anziano Wei.


"Non si preoccupi, sicuramente non sarò tollerante nei confronti di un rifiuto come lui." Zhou Quan fece un gesto con la mano. Immediatamente il cielo si incupì e si sollevò una raffica. Mentre quest'aura sembrava poter seminare distruzione, questa regione sembrò andare incontro ad una catastrofe. La potenza di un Semi Martial Emperor era davvero spaventosa.


Ye Qing era stato già ridotto in una pila di ossa bianche. Non poteva essere più morto di così.


"Chu Feng, ha provato a farti del male e quindi la sua Energia Primaria dovrebbe appartenere a te. Consideralo un compenso." Disse l'Anziano Zhou.


"La ringrazio Anziano." Chu Feng non esitò. Aprì la bocca e risucchiò l'Energia Primaria dalla pila di ossa.


Anche se non era di molta utilità per Ovetto al momento, Chu Feng non era il tipo da sprecare un pasto gratis.


"Boom." Dopodiché l'Anziano Zhou Quan mosse la manica e sollevò una raffica di vento che ridusse in polvere le ossa del discepolo.


Anche se i suoi metodi erano stati spietati e la sua espressione era rimasta arrabbiata, Chu Feng notò un po' di tristezza nel suo sguardo.


Ye Qing era comunque il discepolo in cui aveva riposto la sua fiducia e lo aveva istruito per molto tempo. Quindi, anche se doveva morire per i suoi orribili crimini, era normale che l'Anziano Zhou Quan provasse tristezza.


Chu Feng non sentì ostilità nei suoi confronti per questo. Invece gli diede un'impressione ancora più favorevole perché questo dimostrava che era una persona giusta, ma che era anche una persona sincera.


"Chu Feng, tieni quel macigno laggiù. È un tesoro capace di aumentare il potere delle tue formazioni Spirit, specialmente quelle offensive."


"Tieni anche questo. Considera anche questo una compensazione." L'Anziano Zhou Quan lanciò il Sacchetto Cosmo di Ye Qing a Chu Feng.


"La ringrazio Anziano Zhou." Chu Feng sorrise. C'erano un bel po' di tesori nel Sacchetto Cosmo. Non solo conteneva diversi Armamenti Reali di qualità, ma anche molti rari e strani tesori. Specialmente materiali per creare medicine, erano ancora di più di quelli che possedeva Chu Feng.


Dopodiché il giovane recuperò anche il macigno, ancora più prezioso degli oggetti nel Sacchetto Cosmo. Se avesse potuto utilizzarlo appropriatamente, avrebbe mostrato un potere eccezionale.


"Sta arrivando qualcuno." All'improvviso l'Anziano Wei gettò lo sguardo verso l'orizzonte.


Presto tre figure volarono verso di loro. Erano abitanti del Paradiso dei Nove Spiriti.


Quando discesero, prima porsero i loro saluti agli Anziani Wei e Zhou Quan, poi dissero: "Senior, Lord Sima ha finito di sistemare la formazione. Desidera invitarvi tutti a tornare nella caverna."


"Oh? Ha finito così velocemente?" L'Anziano Wei ne fu un po' sorpreso, ma poi lo stupore fu rimpiazzato dalla contentezza.


"Esatto, è stato molto più rapido di quanto previsto." Anche l'Anziano Zhou Quan mostrò un'espressione contenta. Sembrava essersi scordato completamente della morte del suo discepolo. L'apertura del Diagramma Divino dei Nove Spiriti era troppo allettante per gli Sciamani dal Mantello d'Oro.


Così, condotti dai due Anziani principali, Chu Feng e Bai Ruochen tornarono nella grotta.


In quel momento Chu Feng trovò già alcuni Anziani lì. Sempre più membri del dipartimento erano tornati qui, guidati dai membri del Paradiso dei Nove Spiriti. Ognuno di loro mostrò espressioni piene di aspettativa.


Ciò che attirava l'attenzione di tutti però era la formazione nelle profondità della caverna.


Questa formazione non era molto ampia e, guardandola, non si riusciva a capire cosa ci fosse di potente in essa.


Tuttavia, era evidente che fosse estremamente misteriosa.


Sima Huolie e l'Anziano Hong Mo erano seduti ai due lati della formazione e si stavano riposando ad occhi chiusi.


Era evidente che avessero finito di sistemare la formazione.
                                


                                



