---
weight: 12290
title: Capitolo 1229 – Formazione per infrangere i sigilli
pubDate: 2024-07-12T19:13:16.482Z
tags:
    - mga
---


<em>Capitolo regolare,
da editare,
0 capitoli in coda, 0/3
-Schadenfreude</em>


"Davvero spudorati. Siete venuti qui prima di tutti gli altri dopo aver sentito che stavano per rivelare il Divino Diagramma dei Nove Spiriti."


"Davvero, voi della montagna del Legno Turchese siete davvero eroi coraggiosi che non si fanno problemi ad approfittarsi della situazione, dalla scorza dura."


Mentre erano tutti pieni di aspettative, risuonarono delle parole poco gentili dall'esterno della caverna.


Girandosi, videro una splendida donna entrare nella caverna, seguita dalle guardie del Paradiso dei Nove Spiriti.


Era Sima Ying. Non solo stava rovinando l'umore a tutti, ma stava guardando direttamente la folla del dipartimento delle medicine.


Inoltre puntò uno sguardo ostile verso Chu Feng. Era evidente quanto lo odiasse perché era stata sconfitta.


I membri del dipartimento delle medicine si infuriarono e strinsero i denti sentendo queste parole. Anche lo splendido sguardo di Bai Ruochen sembrava irritato.


Solo Chu Feng era rimasto impassibile.


Anzi iniziò a sorridere: "Ehi, signorina Sima, visto che dici così, non c'è bisogno che venga qui ad osservare il Divino Diagramma dei Nove Spiriti, no?"


Sima Ying si infuriò subito e controbatté: "Sciocchezze, questo è il diagramma di mio nonno. È naturale che io sia qui, voi invece che requisiti avreste per vederlo?"


"Credo che ti sbagli. Non abbiamo insistito a venire qui, è stato tuo nonno ad invitarci qui."


"Inoltre, lascia che ti dica questo, se non fosse per il nostro Anziano Hong Mo, tuo nonno da solo non riuscirebbe nemmeno ad attivare la formazione."


"Bisogna essere coscienziosi. Tutti noi, incluso l'Anziano Hong Mo, abbiamo viaggiato fin qui per aiutare tuo nonno ad attivare il Divino Diagramma dei Nove Spiriti. Eppure ci aggredisci così. Hai un minimo di coscienza? Sembri un animaletto." Vedendo l'impudenza di Sima Ying, Chu Feng smise di sorridere e la rimproverò.


"Tu..." Dopo essere stata insultata in questo modo, Sima Ying si infuriò, ma rimase senza parole. Non sapeva come rispondere.


Tuttavia, dato il suo temperamento, naturalmente non si sarebbe contenuta. Dato che non poteva vincere usando le parole, poteva solo ribaltare la situazione di prepotenza.


Indicò Chu Feng e lo attaccò ferocemente: "Parli proprio come se fossi qualcuno di speciale. Chi vi credete di essere? Mio nonno riuscirebbe comunque ad attivare il Divino Diagramma anche senza l'aiuto del vostro Anziano Hong Mo."


"Smammate tutti. Il nostro Paradiso dei Nove Spiriti non vuole ospitare gente come voi. Andatevene! Uscite dal nostro Paradiso dei Nove Spiriti..."


"Umpf, non ho mai visto una ragazza scortese come te. Non siamo abbastanza spudorati da insistere a rimanere qui. Dato che dici così, ora ce ne andremo."


Sbottò l'Anziano Zhou Quan, fece un cenno e iniziò a condurre tutti fuori.


"Ying'er, non devi essere scortese! Come puoi parlare così ai tuoi Anziani?"


Sima Huolie, che aveva gli occhi chiusi, intervenne. Aveva anche un'espressione arrabbiata. Era evidente che avesse sentito tutto ciò che aveva detto sua nipote.


Allo stesso tempo anche l'Anziano Hong Mo aprì gli occhi. Guardò l'Anziano Zhou Quan e gli altri e disse: "Zhou Quan, sei un Anziano principale della nostra montagna del Legno Turchese. Come puoi abbassarti al livello di una bambina?"


Né Zhou Quan, né Sima Ying osarono aggiungere altro e ritornarono ubbidientemente nella formazione.


Tuttavia Chu Feng era accigliato. Anche se l'Anziano Hong Mo e Sima Huolie non lo mostravano chiaramente, aveva notato che le loro aure erano molto deboli e anche il loro stato mentale era instabile.


Doveva essere stata la formazione a ridurli così. Anche se i due l'avevano finita prima del previsto, era chiaro che avessero pagato un prezzo considerevole per sistemarla così di fretta.


"Vi abbiamo fatto aspettare. Ora vi faremo vedere il tesoro lasciato dal Dio dei Nove Spiriti e assistere ai segreti nascosti nel Divino Diagramma dei Nove Spiriti."


"Il Divino Diagramma sta per aprirsi. Ora potrete vedere tutti questo sacro tesoro."


Mentre parlava, Sima Huolie tirò di nuovo fuori la pergamena.


Nel momento in cui la spiegò, i capelli rossi del vecchio iniziarono a svolazzare. Anche l'Anziano Hong Mo iniziò a riversare la sua energia.


Quando la formazione si attivò, non solo irradiò luce attorno, ma iniziò ad iniettare strati di energia Spirit di tipo Reale nel diagramma.


Questa forza non era energia reale ordinaria, era molto più potente di quella di Sima Huolie e dell'Anziano Hong Mo.


Quindi, quando questa forza spirituale entrò nel diagramma, la pergamena iniziò a cambiare. Non solo il paesaggio cambiò, ma le porzioni separate dei disegni si fusero insieme e formarono una miriade di rune e simboli che vagarono per il diagramma.


"Si è attivato, il Divino Diagramma dei Nove Spiriti si è attivato!"


In quel momento tutti si riempirono di entusiasmo. Alcuni iniziarono ad esultare.


Il diagramma emanò un'aura davvero misteriosa per gli Sciamani, ma sarebbe dipeso solo da loro quanto avrebbero potuto comprendere.


In quel momento praticamente tutti erano concentrati sulla pergamena, incapaci di distogliere gli occhi dal processo.


Inoltre, non si limitarono a guardarlo, usarono ogni tipo di tecnica d'osservazione per esaminarlo al meglio.


Tuttavia, in termini di capacità di osservazione, erano gli Occhi Celesti di Chu Feng ad essere i più efficaci.


Chi poteva contendere contro gli Occhi Celesti?


Tutti i segreti del Divino Diagramma si rivelarono di fronte a Chu Feng.


"Che oggetto mistico. Sembra che il Dio dei Nove Spiriti fosse proprio straordinario. Le sue tecniche Spirit hanno raggiunto un livello spaventoso. Altrimenti sarebbe stato impossibile per lui comprendere delle abilità così misteriose."


In quel momento anche Chu Feng si entusiasmò. Aveva visto fin troppi misteri nella pergamena.


Scoprì molte formazioni sorprendenti, di tipo offensivo, difensivo, guaritivo, d'occultamento e ogni genere di metodo per creare tunnel spirituali.


Tuttavia, ciò che attirò di più l'attenzione di Chu Feng non furono queste tecniche, ma uno speciale metodo di coltivazione.


Era un modo per aumentare la forza delle proprie tecniche Spirit. Se uno fosse riuscito a padroneggiarlo, sarebbe riuscito a collegarsi con l'energia Spirit di tipo reale e a diventare uno Sciamano dal Mantello Reale. Questa era la scorciatoia più veloce che poteva usare uno Sciamano dal Mantello d'Oro per passare al grado successivo.


Tuttavia, proprio quando Chu Feng era assorbito completamente da quella tecnica, Ovetto gridò: "Presto, guarda laggiù, guarda quella formazione."


Chu Feng spostò subito lo sguardo e scoprì che c'era una tecnica di formazione accanto al metodo di coltivazione.


Era un'abilità estremamente mistica. Chu Feng capì subito che era straordinaria.


"Ovetto, riconosci questa tecnica?" Chiese stupito Chu Feng.


"Se le mie ipotesi sono corrette, è una tecnica di formazione Tabù."


"Cos'è? Qual è la sua funzione?" Chiese Chu Feng.


"È una Formazione per infrangere i sigilli." Disse Ovetto.
                                


                                



