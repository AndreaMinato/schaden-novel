---
weight: 12300
title: Capitolo 1230 – Due tipi di Tabù
pubDate: 2024-07-12T20:13:16.482Z
tags:
    - mga
---


<em>Capitolo regolare,
da editare,
0 capitoli in coda, 0/3
-Schadenfreude</em>


"Formazione per infrangere i sigilli?" Gli occhi di Chu Feng brillarono per lo stupore.


Sapeva di questo tipo di tecniche. Erano pratiche proibite o formazioni che avrebbero sfidato le leggi della natura. Erano molto più pericolosi dei Tabù Marziali.


Inoltre, da ciò che aveva detto Ovetto, Chu Feng capì che questa tecnica doveva avere qualche rapporto con gli spiriti. Quindi chiese: "Che funzione ha esattamente visto che ti ha impressionato così tanto?"


"Questa formazione è capace di fare diventare uno spirito malvagio uno spirito con cui hai fatto un contratto."


Chu Feng sussultò: "Spirito malvagio? Cosa intendi dire?"


"In altre parole, grazie a questa tecnica il tuo spirito potrà lasciare il tuo spazio, il mondo della tua coscienza."


"Allora potrebbe vivere insieme a te come una creatura vivente. Inoltre il processo non ti danneggerebbe." Disse Ovetto.


"Ma hai menzionato che se uno spirito lasciasse il corpo di uno Sciamano, violerebbe le leggi del mondo degli spiriti. Anche se potessero continuare a vivere qui, diventerebbero spiriti malvagi."


"Non solo sarebbero legati da una maledizione, non riuscirebbero più a tornare nel loro mondo e potrebbero solo vagare in questo. Non è così?"


"Che tu voglia diventare uno spirito malvagio?" Chu Feng fu colto dal panico. Era la prima volta che si agitava così.


Questo perché conosceva gli spiriti malvagi. Quando era entrato nella Tomba dell'imperatore nella provincia Azzurra, ne aveva incontrati. Aveva visto quanto erano potenti e spaventosi.


Gli spiriti malvagi un tempo erano spiriti normali. Quando diventavano estremamente potenti, così forti da superare il loro maestro, potevano divorarlo.


Dopo averlo fatto, lo spirito sarebbe riuscito a liberarsi dai suoi vincoli, ma senza lo Sciamano avrebbe perso il collegamento con la sua terra natìa, senza poter più tornare nel suo mondo.


Tuttavia c'era un motivo per cui molti spiriti erano disposti a farlo. Per lo più era per l'Energia Primaria.


Era anche il motivo per cui erano disposti a servire uno Sciamano.


L'Energia Primaria esisteva solo in questo mondo e poteva aumentare rapidamente la forza di uno spirito. Finché avesse potuto radunarne abbastanza, la sua crescita sarebbe stata estremamente spaventosa.


Inoltre il modo in cui potevano ottenere questa risorsa era molto semplice; dovevano solo massacrare incessantemente. Tuttavia, raramente uno Sciamano avrebbe iniziato ad uccidere così tante persone per il suo spirito. Generalmente avrebbe trovato l'Energia Primaria cogliendo alcune opportunità. Quando trovavano questa risorsa, avrebbero provato ad ottenerla, ma non sarebbe arrivato al punto da uccidere gli innocenti per farlo.


Detto questo, se uno spirito fosse riuscito ad uccidere il suo Sciamano, sarebbe riuscito ad ottenere Energia Primaria uccidendo esperti. Così la loro crescita sarebbe stata molto rapida.


Chu Feng però non desiderava che Ovetto diventasse uno spirito malvagio. Non voleva che pagasse un prezzo così enorme per il potere.


Inoltre gli spiriti malvagi erano disprezzati da tutti e innumerevoli esperti avrebbero provato ad ucciderla. Non solo, Ovetto non sarebbe mai più riuscita a tornare nel mondo degli Spiriti Asura così. Sarebbe potuta solo rimanere qui ed essere oggetto di disprezzo.


Anche se Ovetto non poteva già tornare nel suo mondo Asura, visto che era sigillata nel corpo di Chu Feng, sarebbe riuscita a tornarci una volta che avesse infranto il sigillo che la legava e avrebbe recuperato la sua forza.


Così Chu Feng non desiderava affatto che Ovetto diventasse uno spirito malvagio. Questo era il motivo per cui si stava agitando, non era preoccupato per sé stesso, ma per lei.


"No, non puoi."


"Ovetto, ascoltami. Anche se sei sigillata ora, devi avere fiducia in me. Sicuramente arriverà un giorno in cui scioglierò il tuo sigillo e ripristinerò il tuo potere."


"Non devi cercare scorciatoie, va bene? Credi in me." Chu Feng iniziò subito a darle consigli.


"Idiota, chi ha detto che voglio diventare uno spirito malvagio? Me la passo bene, non farei mai qualcosa di così stupido. Ci sono ancora molte cose che devo fare nel mondo Asura. Come potrei rinunciare a tornare a casa?"


Ovetto sorrise, molto contenta. Sapeva quanto Chu Feng era preoccupato per lei.


Gli anni che aveva passato ad aiutarlo, accompagnarlo e a crescere insieme a lui non erano stati invano.


"Davvero?" Chu Feng era scettico.


"Naturalmente." Ovetto annuì con sicurezza.


"Ragazza, mi hai spaventato a morte." Chu Feng sospirò di sollievo, poi subito dopo chiese: "Allora perché vuoi che apprenda questa tecnica?"


"Idiota, sai quanto è potente questa tecnica? Permette di rimanere indenni mentre il proprio spirito diventa malvagio. È un processo sorprendente, qualcosa che molti Sciamani desiderano apprendere, ma non possono fare."


"Posso garantirti che questa Formazione per infrangere i sigilli è la tecnica più sbalorditiva in questo Divino Diagramma dei Nove Spiriti."


"Ti permetterebbe di separare il tuo spirito nel tuo corpo senza danneggiarti." Disse Ovetto.


"Ma tutti gli spiriti sono creature viventi. Se scelgono di seguirmi, significa che si fidano di me."


"Come potrei danneggiarli così senza motivo?" Chu Feng sentiva un po' di ostilità nei confronti della Formazione per infrangere i sigilli.


"Idiota, non capisci ancora? Naturalmente non dovresti fare del male ai tuoi alleati. Ma che dire di quelli che rappresentano una minaccia per te? Che tu voglia sigillarli nel tuo corpo per tutta la vita?" Disse Ovetto.


"Intendi dire...?" Gli occhi di Chu Feng brillarono. Finalmente capì le sue intenzioni. Sicuramente Ovetto stava parlando dell'altro spirito sigillato nel suo corpo, quell'esistenza estremamente spaventosa.


"Esatto, sto parlando di quello. Al momento il suo potere è di gran lunga superiore al mio. È semplicemente impossibile per te controllarlo. Se non altro non potrai farlo prima che tu diventi un Martial Emperor."


"Tuttavia ho un metodo che ti permetterà di controllarlo. Non solo non minaccerà la tua sicurezza, ma lo spirito accetterebbe anche di essere usato così."


"Ci sono due tecniche da imparare, due Formazioni tabù estremamente misteriose."


"Allora non te ne ho parlato perché non sapevo come usare queste tecniche e non ero certa se la gente nel tuo mondo potesse creare una formazione del genere. Le origini di queste due tecniche tabù sono troppo incredibili."


"Tuttavia ora ne ho scoperta una. È proprio questa Formazione per infrangere i sigilli. Visto che esiste, allora forse potremo trovare l'altra."


"Finché potrai controllare entrambe le tecniche, potrai controllare lo spirito Asura nel tuo corpo." Disse Ovetto.
                                


                                



