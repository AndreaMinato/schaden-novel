---
weight: 1240
title: Capitolo 124 - Trampolino di Lancio 
pubDate: 2024-05-27T18:13:16.350Z
tags:
    - mga
---


capitolo settimanale,
10 Capitoli in coda
-Schadenfreude


"Scommettere cosa?" Chiese Su Rou sorridendo.


"Chen Wanxi non riuscirà certamente a battere Ding Chou, quindi è solo una questione di tempo prima che perda."


"Quindi naturalmente Chu Feng lotterà contro Ding Chou. Scommetto che Chu Feng perderà, se vinco io deciderò con chi di sposerai." Disse Su Hen.


"Padre, perché stai parlando di nuovo del mio matrimonio? L'ho già detto prima, sarò io a decidere." Sentendo queste parole, ovviamente Su Rou era diventata scontenta.


"Se non ne hai il coraggio va bene lo stesso." Sorrise con indifferenza Su Hen.


"Non ne avrei il coraggio? Perché no? Se vinco, annulla il matrimonio tra la picola Mei e quel Shangguan Ya. Cosa ne dici?" Disse con serietà Su Rou.


"Quello..." Su Hen si accigliò lievemente, era chiaro che fosse in una situazione difficile.


"Cosa, non ne hai il coraggio?" Su Rou socchiuse gli occhi mentre sorrideva, sembrava che godesse nel vedere la sua reazione.


"Scherzi, perché non oserei? Allora se Chu Feng sconfiggerà Ding Chou e vincerà il Raduno dei Talenti andrò a cercare la famiglia Shangguan e annullerò il matrimonio. Solo se la piccola Mei è d'accordo naturalmente." Promise solennemente Su Hen.


"Eheh, padre non preoccuparti. La piccola Mei non vuole affatto questo matrimonio." Su Rou sorrise contenta.


Guardò la non troppo distante Su Mei, poi posò lo sguardo su Chu Feng e disse a bassa voce:"Chu Feng. La felicità della Piccola Mei dipenderà da te."


In quel momento nessuno aveva sentito la conversazione tra i due perché tutti gli sguardi erano concentrati su Ding Chou e Chen Wanxi. La battaglia tra i due era arrivata al clou.


Che Wanxi sferrava incessantemente forti attacchi e usava ogni sorta di potente tecnica marziale.
Comunque la cosa che scioccava tutti era che Ding Chou potesse usare tutte le tecniche di Chen Wanxi, non importava quale usasse. Ogni volta avrebbe premuto un po' di più Chen Wanxi.


Tutti vedevano chiaramente che Ding Chou era troppo potente. Dopo un lungo periodo di tempo, non aveva nemmeno combattuto seriamente contro Chen Wanxi. Era come se stesse soltanto giocando.


Di fronte a Ding Chou, Chen Wanxi non mostrava la stessa aura di prima. Il suo volto freddo ed orgoglioso era fradicio di sudore e stava ansimando. Era in una via senza uscita a causa di Ding Chou.


"Wanxi, devi resistere."


Chen Hui stringeva i pugni. La sua città Viola Dorato doveva vincere questo Raduno di Talenti, altrimenti non avrebbero potuto pagare le tasse.


Figuriamoci la punizione che avrebbe ricevuto, sarebbe anche diventato lo zimbello degli altri Lord delle città. Qualunque cosa avessero fatto, sarebbero sempre stati ad un livello inferiore rispetto agli altri e sarebbe stato difficile per loro guardare in faccia gli altri.


"Signorina Wanxi, deve vincere!"


"Puoi farcela!"


In confronto al tifo silenzioso di Chen Hui, le guardie della città Viola Dorato gridavano e tifavano apertamente Chen Wanxi, perché l'onore della loro città dipendeva da lei. Perdere sarebbe stato inaccettabile.


Tuttavia la realtà era crudele. Quando Chen Wanxi esaurì quasi tutte le sue forze, Ding Chou iniziò il suo contrattacco. La potenza dei suoi attacchi superavano le aspettative di tutti quanti.


Nonostante fossero dei semplici metodi d'attacco e non avesse usato nemmeno delle tecniche marziali, facev sospirare tutti di ammirazione. Di fronte a lui, qualsiasi colpo di Chen Wanxi era inutile. Poteva solo fissare Ding Chou mentre si avvicinava un passo alla volta.


In quell'istante tutti capirono finalmente quanto era forte questo giovane dall'aspetto ordinario. Nonostante Chen Wanxi fosse eccellente in confronto alle persone della stessa generazione, era inferiore a Ding Chou.


"Hai perso!"


Alla fine Ding Chou arrivò di fronte a Chen Wanxi e il suo palmo sottile come quello di una donna aveva già premuto la spalla della sua avversaria. Nonostante sembrasse un tocco gentile, la potenza la costrinse ad inchinarsi e non aveva più energie per rialzarsi.


"Questo bastardo!!"


Vedendo sua figlia costretta ad inchinarsi sul palco da Ding Chou, Chen Hui si alzò di scatto con un'espressione infuriata, tuttavia sopportò. Doveva sopportare in quella situazione.


Sconfitta. Chen Wanxi era stata completamente sconfitta. Quella fine aveva sbalordito tutti quanti, nessuno si sarebbe aspettato che Ding Chou fosse così potente. Così forte da essere invincibile contro avversari al suo livello di coltivazione.


In quell'istante risuonarono delle grida entusiaste in tutta la piazza. Qualunque fosse il finale, Ding Chou e Chen Wanxi avevano lottato bene e Ding Chou si meritava il titolo di campione.


Tutte le persone della città del Vento della Nuvola erano contente ed entusiaste. Specialmente il Lord della città. Il suo sorriso era estremamente orgoglioso, sarebbero di nuovo diventati i campioni e avevano difeso con successo il titolo tra le 20 città di secondo livello.


In confronto alle persone della città del Vento della Nuvola, la gente della città Viola Dorato era scoraggiata. All'inizio credevano che avrebbero vinto grazie a Chen Wanxi, ma non si aspettavano che avrebbe perso contro Ding Chou.


Se fosse stato un altro Raduno di Talenti, se ne sarebbero fatti una ragione, al massimo avrebbero avuto un po' di rimpianto. Tuttavia stavolta era diverso, non potevano perdere, perché sennò sarebbero stati disonorati. Comunque non avevano altre soluzioni.


Chen Wanxi era già scesa dal campo e, nonostante avesse ancora un portamento freddo ed elegante, i suoi occhi erano annebbiati dalle lacrime. Era evidente che fosse addolorata per la sconfitta.


Ding Chou invece guardò sorridendo Chen Wanxi. Sembrava compiaciuto ed iniziò lentamente a scendere dal campo.


Ma proprio in quel momento risuonò una voce dietro di lui:"Questo Raduno di Talenti non è ancora finito. Dove stai andando?"


Ding Chou si voltò con un'espressione un po' inquieta perché aveva scoperto con stupore che c'era un giovane sul palco. Cosa più importante, non l'aveva individuato e non sapeva che era arrivato sul campo.


In quel momento il suo intervento attirò l'attenzione di tutti quanti. Quasi nessuno aveva sentito arrivare quel giovane. Naturalmente quella persona era Chu Feng.


"Chu Feng? Perché è entrato in campo? Vuole morire?"


La gente della Città Viola Dorato era infuriata. Perfino Chen Wanxi era stata sconfitta da Ding Chou, quindi pensavano che Chu Feng non avesse possibilità di vittoria, anzi avrebbe macchiato la loro reputazione ancora di più.


"Mi stai sfidando?" Disse sorridendo Ding Chou dopo aver squadrato Chu Feng.


"Sfidare? Non c'è bisogno nemmeno di menzionarlo, vero? Sono solo interessato nell'essere il campione di questo Raduno di Talenti. Tu... sei solo un trampolino di lancio sul mio cammino."


Chu Feng sorrideva lievemente, ma il suo sguardo era pigro. Dopo aver visto il combattimento tra Ding Chou e Chen Wanxi, Chu Feng non considerava minimamente Ding Chou una minaccia.





