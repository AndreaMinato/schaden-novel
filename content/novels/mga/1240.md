---
weight: 12400
title: Capitolo 1240 – Spirito del Mondo Asura
pubDate: 2024-07-13T06:13:16.483Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Samuele!
da editare,
7 (7 Samu) capitoli in coda, 0/2
-Schadenfreude</em>


La comparsa di Ovetto aveva sbalordito tutti quanti.


Dopotutto la sua coltivazione era evidente, era solo al quinto livello del Martial King realm.


Eppure era riuscita a battere una persona di un livello superiore che possedeva anche un Corpo Divino. Quanto doveva essere enorme il suo potere combattivo? La folla sussultò per lo stupore solo pensandoci.


"Pow, pow, pow, pow, pow."


Ovetto iniziò a schiaffeggiare Tao Xiangyu.


Anche se non stava imprimendo troppa forza, emetteva dei potenti schiocchi che riecheggiarono attorno come dei fuochi d'artificio.


Ovetto si stava trattenendo non perché fosse gentile, ma perché aveva preso in considerazione l'identità di Tao Xiangyu. Altrimenti l'avrebbe già uccisa.


Comunque, per non creare guai a Chu Feng, naturalmente aveva deciso di non darle il colpo di grazia. Però, visto che Tao Xiangyu aveva picchiato duramente Sima Ying e aveva ferito Bai Ruochen, naturalmente non gliel'avrebbe fatta passare liscia così facilmente.


Inoltre la regina sapeva anche che tipo di persona era Tao Xiangyu. Per persone come lei, essere uccisi sarebbe stato meglio che essere umiliati, avrebbero provato così tanta vergogna da desiderare di essere morti.


Così la regina non voleva distruggere le arti marziali di Tao Xiangyu, ma umiliarla pubblicamente.


"Pow, pow, pow, pow."


La raffica di schiaffi continuò, scuotendo Tao Xiangyu come una foglia al vento. Era davvero in condizioni pietose.


Anche se Ovetto non stava usando molta forza, alla fine fece arrossare e gonfiare le guance di Tao Xiangyu.


"Imperdonabile!"


Le altre discepole della Divisione del Pruno Immortale non riuscirono a sopportarlo.


Dopo aver gridato con rabbia, iniziarono a caricare verso Ovetto come un branco di lupi.


Il loro attacco era ben coordinato, avevano creato una formazione da cui non si poteva sfuggire.


Il potere distruttivo di questo schieramento superava la forza del gruppo, era davvero formidabile.


"Sopravvalutate le vostre capacità."


Tuttavia la regina non si disturbò nemmeno ad alzare la testa. In un batter d'occhio, una fiamma color nero divampò dal suo corpo dall'aspetto delicato.


"Wuuwaa!!"


La fiamma nera era semplicemente invulnerabile. Non solo distrusse la formazione che i membri della Divisione del Pruno Immortale avevano creato, ma li scaraventò via per diverse miglia, facendole sparire all'orizzonte.


"Cielo, questo..."


La folla sussultò di nuovo, piena di paura e stupore. Non erano sbalorditi perché le avesse battuto subito, ma perché l'aura di Ovetto era formata da fiamme nere.


Era davvero un'aura spaventosa, perfino gli Anziani presenti si accigliarono. Quest'aura non sembrava originare da questo mondo.


Tuttavia Ovetto ignorò gli sguardi impauriti della gente e si preparò a schiaffeggiare di nuovo Tao Xiangyu.


Proprio in quel momento, Chu Feng disse: "Basta Ovetto."


Al momento Chu Feng era accanto a Sima Ying e stava curando le sue ferite. Accanto a loro c'era anche Bai Ruochen.


Chu Feng non era rimasto con le mani in mano, si stava occupando delle ferite di Bai Ruochen e di Sima Ying.


"Umpf."


Ovetto arricciò le labbra e poi si avvicinò a Chu Feng, che aprì di nuovo il portale degli spiriti e la riportò nel suo spazio degli spiriti.


In questo momento Chu Feng aveva intenzione di portare via Bai Ruochen, Sima Ying e i membri della Divisione Asura che erano appena arrivati e andarsene.


Tuttavia in quel momento Tao Xiangyu si alzò, indicò Chu Feng e disse con ferocia: "La questione non finirà qui!"


Chu Feng sorrise con tranquillità e disse: "Quando vuoi."


Dopodiché se ne andò dalla piazza delle missioni e i membri della Divisione Asura lo seguirono.


"Chi era esattamente quella ragazza di prima? Che sia davvero uno spirito?"


"È uno spirito, sicuramente. Chu Feng ha usato un portale degli spiriti, non può che essere uno spirito."


"Ma... come può esistere uno spirito così spaventoso?"


Dopo che Chu Feng e gli altri se ne andarono, la folla che era rimasta in silenzio per molto tempo tornò ad agitarsi. La piazza si riempì di discussioni su Ovetto.


Tutti avevano capito che era uno spirito, ma non si potevano immaginare come potesse esistere una creatura così formidabile.


Dopotutto la coltivazione di Ovetto era solo al quinto livello del Martial King realm. Eppure aveva distrutto un Corpo Divino di un livello superiore grazie al suo potere assoluto.


All'improvviso un Anziano disse: "No, tra i sette mondi degli spiriti, esiste uno spirito con abilità del genere."


Non era un Anziano ordinario, anche se non era nel reparto gestionale, era un Semi Martial Emperor, quindi il suo parere era abbastanza rilevante.


Dopo aver sentito le sue parole, molti chiesero: "Che stia parlando del leggendario mondo degli spiriti Asura?"


"Non ne posso essere certo. Ma non mi viene in mente nessun altro spirito così potente come quelli del leggendario mondo degli spiriti Asura." Rispose l'Anziano.


"Cielo, questo..." Tutti sussultarono e divennero ancora più scioccati.


Il mondo degli spiriti Asura era una leggenda. Secondo i miti, tutti gli Sciamani capaci di fare un contratto con loro sarebbero diventati potentissimi e impareggiabili.


Il potere combattivo di Chu Feng era evidente, era un talento che era riuscito ad attivare l'Ago Immortale dell'Antica Era, meritava pienamente il titolo di genio.


E ora aveva uno spirito del mondo Asura al suo servizio. Non significava che non solo sarebbe diventato un grandissimo coltivatore, ma anche un incredibile Sciamano?


Praticamente tutti avevano rivolto lo sguardo verso la direzione in cui Chu Feng era andato. La gente era piena di emozioni contrastanti, perfino Tao Xiangyu.
