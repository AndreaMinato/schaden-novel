---
weight: 12440
title: Capitolo 1244 – La Regina Infuriata
pubDate: 2024-07-13T10:13:16.484Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Samuele!
da editare,
28 (3 Samu + 25 Giuse) capitoli in coda, 0/2
-Schadenfreude</em>


"Cosa? Hai detto che deve solo schiaffeggiarsi diecimila volte e prostrarsi, e risparmieremo il suo branco di cani? Non sarebbe fargliela passare liscia troppo facilmente?"


"Esatto, non possiamo farlo. Si possono scordare di uscirne illesi oggi. Finché indosseranno la benda della Divisione Asura, daremo loro una lezione. Altrimenti penseranno che la nostra junior Tao sia facile da maltrattare."


"Sigh, non fate così, non fate così. Non siate troppo eccessive. È come ha detto senior Bai, dopotutto apparteniamo alla stessa scuola. Che ne dici..."


"Fatelo schiaffeggiare diecimila volte e fatelo prostrare diecimila volte di fronte ad ognuno di noi. Quando lo farà, in quanto superiori, saremmo generosi e li lasceremo andare."


Non solo Bai Yunxiao, Zhao Jingan, Qi Yanyu e Ben Leihu rifiutarono la richiesta di Chu Feng, iniziarono perfino ad umiliarlo e poi scoppiarono a ridere.


Anche i loro sottoposti iniziarono a sghignazzare. Alla fine, molti dei discepoli che erano venuti a guardare si unirono al coro e cominciarono anche loro a ridicolizzare Chu Feng.


Erano davvero irritanti e assordanti. Tutti i membri della Divisione Asura digrignarono i denti per la rabbia e strinsero i pugni così tanto che le vene delle loro mani iniziarono a sporgere. Rabbia, una rabbia indescrivibile li riempì.


In quel momento, i membri della Divisione Asura iniziarono a mandarsi trasmissioni del suono tra di loro. Chiesero anche istruzioni a Chu Feng. Volevano cogliere l'iniziativa e attaccare queste persone per dare loro una lezione. Anche se fossero stati sconfitti, volevano battersi mantenendo il proprio onore.


"Ahahah..."


"Ahahahahah..."


"Ahahahahahahah..."


Sorprendentemente, mentre i membri della Divisione Asura erano infuriati, il loro capo iniziò a ridere fragorosamente.


La sua risata riecheggiò sopra ogni altra e sbalordì tutti quanti.


"Perché sta ridendo?"


"Che si sia spaventato a morte?" Dopo un breve momento di confusione, alcuni tornarono a deriderlo.


Tuttavia Chu Feng ignorò le loro provocazioni. La sua risata divenne ancora più forte e strana. La sua espressione iniziò a cambiare, fulmini balenarono nei suoi occhi e un'aura terrificante emerse dal suo corpo.


Tutti cambiarono espressione e smisero di ridere.


Solo Chu Feng continuò.


Zao Jingang, Qi Yanyu, Ben Leihu e gli altri iniziarono ad inquietarsi così tanto da rabbrividire. Era la prima volta che sentivano quest'aura terrificante.


"Perché stai ridendo?" Chiese alla fine Tao Xiangyu.


"Sto ridendo di come vi siete rifiutati di accettare il minimo rispetto che vi ho dato e di come invece ve la siete cercata." Chu Feng smise di ridere e rivolse uno sguardo tagliente verso la folla.


"Davvero arrogante. Con questo atteggiamento, tuoi compagni possono scordarsi di uscirne illesi." Ben Leihu, la bestia mostruosa, ringhiò. Dopodiché i suoi occhi divennero rossi e caricò dritto verso Chu Feng.


Ben Leihu era proprio degno di essere il capo della divisione del Re delle Bestie. Il suo attacco era molto potente, anche se aveva appena iniziato a muoversi, Chu Feng e gli altri sentirono immediatamente una pressione enorme.


Chu Feng e Bai Ruochen la sopportarono senza problemi, ma Wang Wei e gli altri iniziarono ad agitarsi. Si erano resi conto del divario tra loro e i nemici. Se avessero davvero combattuto, sarebbero stati surclassati completamente.


Anche se avevano deciso di affrontare questa battaglia mortale, istintivamente si nascosero dietro i loro due capi.


"Buzz." Tuttavia Chu Feng si limitò a sorridere freddamente. In un lampo evocò un portale degli spiriti.


"Boooooom!!" Una volta che il portale si aprì, ne uscì una fiamma color nero. Onde d'urto di energia seminarono scompiglio nel cielo e Ben Leihu fu respinto all'indietro, cadendo su innumerevoli discepoli in volo e ferendoli.


"State attenti. Quello è uno spirito del Mondo Asura." Avvertì frettolosamente Tao Xiangyu. Era già stata sconfitta una volta e sapeva molto bene quanto era spaventoso quello spirito.


La gente che aveva già intenzione di attaccare si fermò. Pieni di nervosismo, fissarono il portale.


Anche se era la prima volta che combattevano contro Chu Feng, sapevano già delle sue abilità.


Sapevano che Chu Feng aveva tirato fuori il suo asso nella manica che non solo era estremamente potente, ma era anche un'esistenza leggendaria. Se non altro, Tao Xiangyu non era riuscita ad affrontarla. Così nessuno di loro osò sottovalutare il nemico di fronte a loro, nemmeno Bai Yunxiao.


"Branco di cani imprudenti." Risuonò una voce arrabbiata. Una splendida donna uscì dal portale. La regina era apparsa di fronte alla folla, la sua bellezza era fuori dal mondo.


Il suo viso raffinato, il suo fisico perfetto, la sua pelle brillante e rosea come la giada; quando la videro, tutti gli uomini deglutirono. Alcuni iniziarono perfino già a fantasticare su di lei.


Non avevano mai visto una donna così splendida. Anche se erano tutti coltivatori, erano attratti da Ovetto.


Ciò che risaltava di più erano i suoi occhi bellissimi, che però ora erano pieni di intento omicida.


Era arrabbiata. Chiaramente aveva sentito la conversazione tra Chu Feng e queste persone.


Chu Feng aveva fatto una concessione per non coinvolgere i membri della Divisione Asura. Tuttavia, non solo queste persone avevano rifiutato, ma avevano anche iniziato ad umiliarlo.


Per Ovetto era intollerabile.


"Ah, e io che mi chiedevo quanto potesse essere potente uno spirito del Mondo Asura. A quanto pare è solo una donna attraente."


"Ehi, spogliati di fronte a me. Vediamo se a parte essere bella hai altre doti."


Uno sciocco imprudente iniziò a provocarla.


Era una bestia mostruosa, il secondo al comando della divisione del Re delle Bestie, non solo aveva il corpo di un umano e la testa di una bestia, il suo aspetto era estremamente volgare. Il suo sguardo lascivo stava esaminando Ovetto senza trattenersi.


Inoltre i suoi occhi brillavano con una strana luce. Ca**o, questo maledetto era uno Sciamano e stava usando le sue tecniche speciali per cercare di vedere attraverso gli abiti di Ovetto.


Chu Feng si infuriò per il suo comportamento spudorato e allo stesso tempo sentì compassione per lui. Questo perché l'abito di piume del suo spirito era estremamente speciale e nemmeno Chu Feng poteva vederci attraverso usando i suoi Occhi Celesti. Eppure questo infame voleva usare il suo talento insignificante per farlo? Se lo poteva scordare.


"Booooooom!"


Proprio mentre Chu Feng stava pensando a quanto la bestia mostruosa fosse ridicola, risuonò un rimbombo. Subito dopo la bestia mostruosa rilasciò un grido miserabile.


Quando Chu Feng si rivolse a guardare di nuovo la bestia mostruosa, vide che i suoi vestiti erano stati ridotti in brandelli e il suo corpo era fradicio di sangue. Poi cadde dal cielo e si schiantò a terra. Anche se era ancora vivo, era svenuto per le ferite.


"Cielo, questo..."


Quando videro questa scena, tutti sussultarono. Quella bestia mostruosa era un Martial King di quinto livello, inoltre apparteneva ad una Stirpe Speciale e possedeva una grande forza combattiva.


Eppure Ovetto aveva usato un solo colpo per ferirlo. Inoltre era stata così veloce che nessuno era riuscito a reagire. Questo dimostrava quanto era potente.


"Buzzz!!!!"


Proprio in quel momento, il cielo si incupì e un'aura spaventosa iniziò a permeare questa regione.


Era stata opera di Ovetto. Strati di fiamme nere stavano sfrecciando dal suo corpo e ricoprivano il cielo.


"Mi hai davvero fatto infuriare!"
