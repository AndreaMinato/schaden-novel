---
weight: 1248
title: Capitolo 1248 – Ribaltare la situazione
pubDate: 2024-07-13T14:13:16.484Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Samuele!
da editare,
25 (0 Samu + 25 Giuse) capitoli in coda, 0/2
-Schadenfreude</em>


**************************************************


"Cosa ne pensi?" Chiese la voce.


"Cosa intende?" Jiang Furong rispose con una domanda.


"Chu Feng, come ha reagito dopo essere stato umiliato da Qin Lingyun?" Chiese la voce.


"In modo davvero sorprendente. È riuscito a riprendersi senza bisogno di consolazioni. Anche se ha un temperamento feroce, può resistere durante i momenti cruciali. Può capire la gravità della situazione."


"Può inchinarsi e sottomettersi, e può anche rimanere a testa alta. Credo che sia molto saggio per questo." Disse Jiang Furong.


"Questo ragazzo è davvero straordinario se può ottenere una valutazione del genere da te." Disse la voce.


"È una persona rara. Ogni aspetto di lui mi supera. Alla sua età non ero affatto paragonabile a lui. È solo questione di tempo prima che mi superi." Disse Jiang Furong.


"Non importa. L'ho aiutato non perché mi piaccia il suo talento, ma perché mi piace il suo carattere." Disse la voce.


"Avrei una domanda." Disse Jiang Furong.


"Che domanda?" Chiese la voce.


"Perché non l'ha aiutato personalmente? Non sarebbe meglio, così che abbia molti meno nemici?" Chiese Jiang Furong.


"Se intervenissi personalmente, allora non avrebbe più problemi nella montagna del Legno Turchese e questo sarebbe di detrimento alla sua crescita. Non sarebbe un aiuto, ma un danno per lui." Rispose quella voce.


"Capito." Jiang Furong era particolarmente intelligente e capì.


Chu Feng naturalmente non sapeva che Jiang Furong aveva agito sotto ordine di qualcuno. Detto questo, non gli importava del motivo per cui l'aveva aiutato. Sapeva solo che avrebbe dovuto provare gratitudine nei suoi confronti.


Jiang Furong aveva sventato l'assedio, se non fosse intervenuta, forse Bai Ruochen sarebbe morta oggi.


Così Chu Feng le era molto grato.


Dato che c'era stata un'enorme folla di spettatori durante il conflitto, presto le notizie dello scontro si diffusero come un incendio. Il giorno dopo, ciò che era accaduto nel territorio di Chu Feng divenne l'argomento di discussioni accese.


Però le informazioni che erano state diffuse erano molto diverse dalla realtà.


Stavano dicendo... che Chu Feng era stato troppo arrogante e che era stato sconfitto dalla forza combinata delle Divisioni del Cielo Inquisitore, Lingyun, Jingan, Yanyu, quella del Purno Immortale e del Re delle Bestie.


In origine, i grandi talenti avevano considerato il fatto che Chu Feng fosse un discepolo come loro e avevano deciso di non dargli troppe difficoltà. Così avevano chiesto solo che si scusasse con Tao Xiangyu.


Tuttavia Chu Feng non solo non si era scusato, ma li aveva anche insultati pubblicamente.


Così Qin Lingyun non era riuscito a rimanere a guardare e lo aveva attaccato.


Incapace di capire in che posizione era, Chu Feng aveva provato a contrattaccare, tuttavia non aveva potuto fare nulla, come una mantide che provava a fermare una carrozza. Così era stato surclassato e costretto ad inginocchiarsi come un cane morente.


Data la sua forza, Qin Lingyun sarebbe stato capace di ferire gravemente Chu Feng. Tuttavia, dopo aver preso in considerazione il fatto che erano entrambi discepoli della montagna del Legno Turchese, gli aveva solo dato una lezione prima di andarsene.


Anche Tao Xiangyu e gli altri se n'erano andati, perché non desideravano litigare ulteriormente con lui.


Anche se avevano distrutto tutti i territori dei membri della Divisione Asura, non avevano distrutto il loro quartier generale e si erano astenuti dall'umiliare Chu Feng.


Molti discepoli che adoravano Chu Feng mostrarono scetticismo quando sentirono questa storia. Avevano visto di persona come si comportava e trovavano impossibile che fosse così scorretto.


Comunque, le persone che pensavano che Chu Feng fosse invincibile, ora avevano capito che non era formidabile come si immaginavano.


In un istante, la Divisione Asura perse la sua reputazione. Non c'erano più folle di persone che cercavano di essere ammesse. Anche se alcuni si fossero presentati occasionalmente all'entrata, sarebbe stato solo per godersi uno spettacolo.


"Fot***i bastardi! Non è affatto la verità! Stanno ribaltando completamente la situazione!"


"Sono sicuramente Tao Xiangyu e gli altri ad averlo fatto. Devono aver corrotto gli altri spettatori venuti a guardare."


Wang Wei e gli altri pochi rimasti si radunarono di nuovo nel territorio di Chu Feng. Dopo aver sentito notizie di ciò che stava accadendo, si stavano battendo il petto e stavano pestando i piedi per la rabbia. Sapevano che era una diffamazione bella e buona.


"Non c'è bisogno di preoccuparsene. È vero che sono inferiore a Qin Lingyun. Non importa cos'è successo, alla fine abbiamo comunque perso."


"Anche se non ci umiliassero, la nostra Divisione Asura sarebbe comunque destinata ad andare in declino. Anche se ci sono persone che desiderano unirsi a noi, non le accetterò. Se non altro non in questo momento." Disse con estrema calma Chu Feng. Non si era arrabbiato per le notizie.


"Ma..." Wang Wei e gli altri non potevano accettarlo.


"So che tenete alla Divisione Asura e che siete molto fedeli."


"Avervi come compagni è un onore per me."


"Tuttavia la situazione è disperata, sicuramente non finirà qui. Mentre io posso sopportare le loro aggressioni, non voglio che voi ne siate implicati."


"Perciò credo che sia meglio che vi ritiriate tutti." Disse di nuovo Chu Feng.


"No, junior Chu Feng, non ti lasceremo." Rispose con fermezza Wang Wei.


"Esatto. Junior Chu Feng, hai fatto abbastanza per noi. Ti sei preso abbastanza responsabilità."


"Fin dall'inizio sei stato tu e junior Bai a sostenere l'intera divisione. Siete stati voi due a farla emergere e a darle onore. Abbiamo solo goduto dei benefici che ci avete dato."


"Non abbiamo le capacità di aiutarvi nonostante lo vogliamo. Quando la nostra Divisione Asura è stata attaccata, volevano aiutarti a difenderla. Eppure alla fine abbiamo potuto solo rimanere dietro di voi."


"Siamo riusciti a godere della fortuna insieme, ma non siamo riusciti a sopportare questa calamità insieme. Non siamo stati capaci di farlo fin dall'inizio."


"Per favore permettici di rimanere. Consideralo come una compensazione." Fang Tuohai e gli altri non desideravano andarsene. Per far sì che Chu Feng non li costringesse ad uscire, si inginocchiarono di fronte a lui e iniziarono ad implorare: "Junior Chu Feng, ti preghiamo, permettici di rimanere e affrontare questa calamità insieme a te."


"Capo, vi preghiamo." A parte Bai Ruochen, tutti i presenti lo stavano implorando.


Tra di loro c'erano i discepoli della Foresta del Legno Turchese Meridionale, della Divisione dell'Ascensione e altri membri d'élite che si erano uniti alla Divisione Asura in seguito.


Nonostante le loro posizioni, la loro forza e le loro origini fossero diverse, ora avevano un punto in comune. Erano tutti leali e devoti a Chu Feng.


Vedendoli, Chu Feng ne fu commosso.


Tuttavia scosse la testa: "Non vi sto costringendo ad andarvene. Voglio solo che ve ne andiate per il momento. Quando avrò bisogno di voi, vi chiamerò."


Fang Tuohai e gli altri abbassarono la testa e non dissero nulla. Non volevano andarsene comunque.
