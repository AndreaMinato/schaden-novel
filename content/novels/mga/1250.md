---
weight: 1250
title: Capitolo 1250 – Mi Dispiace
pubDate: 2024-07-13T16:13:16.484Z
tags:
    - mga
---


Capitolo regolare,
24 (24 Giuse) capitoli in coda, 0/2
-Schadenfreude</em>


**************************************************


Anche se i tre Anziani erano estremamente deboli e stavano soffrendo a causa delle fiamme della formazione, mantennero la calma.


Non solo erano seduti a gambe incrociate senza dire una parola, non emettevano nemmeno un suono.


La loro determinazione era degna di ammirazione, eppure addolorava profondamente Chu Feng e Bai Ruochen.


"Anziani!!!" Gridò Chu Feng dopo un momento di esitazione.


I tre aprirono gli occhi, i loro sguardi erano fiacchi ed esausti.


Era evidente che, indipendentemente da quanto fossero forti, avevano sofferto un enorme tormento a causa di questa formazione.


Comunque, anche se erano rimasti intrappolati in questo tormento, i tre mostrarono un sorriso di conforto dopo aver visto Chu Feng e Bai Ruochen.


"Siete venuti." Disse con un sorriso l'Anziano Hong Mo. Sembrava aver già previsto che sarebbero arrivati.


"Anziani, vi abbiamo fatto soffrire." Dissero Chu Feng e Bai Ruochen con rimpianto. Bai Ruochen non riuscì a contenersi e due rivoli di lacrime le rigarono le guance.


"Sigh, cosa state facendo? Come può qualcuno del nostro dipartimento fare così? Ruochen, non devi piangere." Disse l'Anziano Zhou Quan con fare irritato.


"Esatto. Chu Feng, Ruochen, perché mostrate espressioni di vergogna? Il fatto che siamo intrappolati qui non ha niente a che fare con voi. Perché biasimate voi stessi?" Disse l'Anziano Wei.


"Esatto. In quanto Anziani principali del dipartimento, abbiamo fatto solo il nostro dovere per proteggere la dignità del dipartimento delle medicine."


"Poi Ying'er è la nostra ospite. Ho promesso a suo nonno che mi sarei preso cura di lei. Tuttavia dopo che è venuta qui, è stata picchiata e umiliata. Come potrei deludere suo nonno?"


"Quindi non dovreste assumervene la colpa. Anche se non foste rimasti coinvolti, l'avremmo comunque fatto per Ying'er." L'Anziano Hong Mo li consolò con un sorriso.


Tuttavia Chu Feng e Bai Ruochen si addolorarono ancora di più. Potevano capire che i tre Anziani l'avevano detto solo per rincuorarli.


Era evidente il motivo per cui erano finiti in queste condizioni, eppure stavano ancora pensando a Chu Feng e a Bai Ruochen. La loro gentilezza li commosse profondamente, eppure allo stesso tempo li addolorò.


"Ora li avete visti, è il momento che ve ne andiate." Proprio in quel momento gli Anziani del dipartimento punitivo iniziarono a sollecitare Chu Feng e gli altri ad andarsene. Era chiaro che non volessero che l'Anziano Hong Mo e gli altri parlassero così tanto con i due.


Vedendo che ormai aveva poco tempo, Chu Feng chiese tramite una trasmissione della voce: "Anziano Hong Mo, Anziano Wei, Anziano Zhou, cosa devo fare per salvarvi?" Non poteva rimanere con le mani in mano e ignorarli.


Finché ci fosse stata anche la minima possibilità di aiutarli, l'avrebbe fatto.


"Chu Feng, non preoccuparti per noi."


"Il dipartimento punitivo non osa ucciderci. Torna pure indietro."


"Finché siete sani e salvi, saremo tranquilli." Gli Anziani Hong Mo e gli altri si limitarono a sorridere lievemente e non diedero nessun suggerimento a Chu Feng su come aiutarli.


Tuttavia più facevano così e più Chu Feng provava inquietudine. Questo perché significava che probabilmente non avrebbe potuto salvarli e che erano in una pessima situazione.


Dopo che lasciarono il dipartimento punitivo, Chu Feng e Bai Ruochen ritornarono insieme nella Divisione Asura. Al momento erano accigliati per la preoccupazione ed erano molto scontenti.


"Padrone, un ospite vorrebbe vederla." Una serva lo chiamò.


"Digli di tornare un'altra volta, chiunque egli sia. Non sono dell'umore adatto per accogliere degli ospiti." Chu Feng fece un cenno e ordinò alla serva di scacciare via la persona appena arrivata.


"Non vuoi vedere nemmeno me?" Risuonò una voce all'improvviso e una figura entrò nella stanza.


"Sei tu?" Chu Feng e Bai Ruochen ne furono sorpresi. La persona appena arrivata era Sima Ying.


"È così sorprendente?" Sima Ying li guardò con un sorriso. Al momento era completamente guariva e mostrava un lieve sorriso. Sembrava che fosse uscita dalla cappa di disperazione in cui era rimasta sepolta dopo la morte di suo nonno.


"Perché sei venuta qui?" L'umore di Bai Ruochen era già pessimo, quando vide Sima Ying sorridere iniziò a provare rabbia.


Lo stato dei tre Anziani imprigionati era dovuto anche in gran parte a causa sua. Eppure Sima Ying sembrava così indifferente; non solo non mostrava nessuna preoccupazione nei confronti degli Anziani, stava perfino sorridendo. Sembrava proprio un'ingrata.


All'improvviso Sima Ying cambiò espressione e disse con un tono serio: "In realtà sono venuta a scusarmi con voi due."


"Cosa?" Chu Feng e Bai Ruochen sussultarono. Non osavano credere che qualcuno come Sima Ying avrebbe detto parole del genere.


"Mi dispiace." Proprio quando i due erano ancora scettici, Sima Ying si scusò con loro. Inoltre si inchinò.


Questa scena li sbalordì. Per qualcun altro un gesto simile sarebbe stato normale, ma per Sima Ying sembrava inimmaginabile.


Dopotutto la ragazza era astuta e ribelle. Inoltre era estremamente inesperta ed era qualcosa a cui Chu Feng e Bai Ruochen avevano assistito personalmente.


"So che le vostre vite nella montagna del Legno Turchese erano molto buone in origine. Se non altro nella regione principale eravate geni adorati da innumerevoli persone."


"Ora però siete finiti così tutto a causa mia. Se non fossi stata impulsiva, non sareste stati ridotti in queste condizioni e i tre Anziani non sarebbero stati arrestati."


"Io... sono davvero una portatrice di sfortuna. Non solo ho causato la morte dei miei genitori, ho... anche causato causato la morte di mio nonno. E ora... ho anche coinvolto voi. Sono davvero..."


Sima Ying iniziò a piangere e il suo pianto divenne sempre più forte finché non si inginocchiò a terra tremando.


In quel momento come poteva sembrare ancora la ragazza irragionevole e ribelle di prima? Era solo una povera bambina che si era persa e non poteva ritrovare la sua famiglia.


Quando lo videro, Chu Feng e Bai Ruochen ne furono toccati.


Non importava quanto fosse dispotica Sima Ying, dopotutto era una ragazza. Nelle profondità del suo cuore c'era un lato debole.


Inoltre rivelava raramente il suo lato debole, eppure ora l'aveva fatto di fronte a Chu Feng e a Bai Ruochen.


Chu Feng capì che non stava recitando e provò senso di colpa. Poteva capire che stava davvero biasimando sé stessa dal più profondo del cuore.


Non era venuta a scusarsi per ottenere perdono, invece sentiva di averli fatti soffrire, che li aveva delusi. Per questo era venuta a scusarsi.


In quel momento Chu Feng diede un'occhiata a Bai Ruochen. suggerendole di consolarla. Dopotutto sarebbe stato scortese che un uomo toccasse una donna, specialmente perché lui e Sima Ying non erano molto familiari l'uno con l'altro.


Anche se Bai Ruochen provava repulsione per Sima Ying, in quel momento il suo cuore si era ammorbidito. Così non esitò e si avvicinò per consolarla.


Sima Ying era una persona molto forte, così, dopo un semplice abbraccio e una pacca di Bai Ruochen, riprese il controllo.


All'improvviso Sima Ying disse: "Chu Feng, Bai Ruochen, ho intenzione di andarmene."


