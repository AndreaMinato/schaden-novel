---
weight: 12520
title: Capitolo 1252 – Bestie Mostruose Draconiche
pubDate: 2024-07-13T18:13:16.485Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
22 (22 Giuse) capitoli in coda, 0/2
-Schadenfreude</em>


**************************************************


"Missione del drago? Cos'è?" Chiese con curiosità Sima Ying.


"Per ottenere risorse, tecniche marziali, tecniche misteriose o qualunque altra cosa, i discepoli della Montagna del Legno Turchese deve usare dei punti."


"Questi punti possono essere ottenuti solo compiendo missioni e i tipi delle missioni sono divisi in: lupo, leopardo, tigre, leone e drago."


"Tra di esse, l'ultima è la più difficile, ma nessuno può cercare di completarle come desiderano. Questa è la prima volta che hanno indetto una missione del drago da quando ci siamo uniti alla Montagna del Legno Turchese."


"È davvero così interessante? In tal caso, andiamo a dare un'occhiata." Sima Ying provò subito interesse. Era davvero curiosa come una bambina.


"Come possiamo farlo? La missione del drago sicuramente attirerà molti discepoli. Temo che anche Tao Xiangyu e gli altri saranno lì."


"Se li incontreremo, temo che ci attaccheranno di nuovo. Non c'è nessuno a sostenerci ora che l'Anziano Hong Mo e gli altri sono stati imprigionati. Così finiremmo in difficoltà." Bai Ruochen scosse la testa.


"Cosa c'è da aver paura? Se li incontriamo, li ignoreremo e basta. Inoltre ci sono così tante persone, non è detto che li vedremo. Se ci nascondessimo tra la folla non potrebbero trovarci."


"Chu Feng, andiamo a dare un'occhiata. Presto ve ne andrete dalla Montagna del Legno Turchese, non volete vedere cos'è una missione del drago prima di partire?" Vedendo che Bai Ruochen non era convinta, Sima Ying cercò di persuadere Chu Feng per ottenere la sua approvazione.


"È vero. Ruochen, andiamo a dare un'occhiata. Basta che non ci impegniamo a finire la missione." Disse Chu Feng.


"Bene." Bai Ruochen annuì, ma non era così riluttante, sembrava un po' emozionata.


Era evidente che anche lei fosse molto curiosa.


Dopo aver deciso di andare, i tre iniziarono a volare rapidamente verso la Piazza delle Missioni.


Lì c'era già una grande folla, il cielo e la terra erano pieni di persone. Non c'erano solo discepoli, si erano presentati anche diversi Anziani.


Dato che c'erano così tante persone, Chu Feng, Bai Ruochen e Sima Ying non cercarono di nascondersi e passarono direttamente tra la folla.


Chu Feng riuscì a vedere il centro della Piazza delle Missioni, il luogo dove si potevano ricevere missioni del drago era relativamente spazioso e vuoto; c'erano solo alcune persone.


Erano Anziani. Dalle loro lame, era evidente che fossero membri del dipartimento punitivo. Inoltre erano condotti da un Anziano Principale.


A parte loro, c'era una persona sconosciuta. Era un vecchio con la gobba e un bastone da passeggio. Non solo sembrava un estraneo, il suo abbigliamento era relativamente insolito. Di sicuro non era un membro della Montagna del Legno Turchese.


Lì c'erano anche due discepoli, il capo della divisione del Re delle Bestie, Ben Leihu, e la persona che aveva ammesso la sua sconfitta nel momento in cui aveva iniziato a combattere contro Bai Ruochen, Wang Jingzhi.


Inoltre, non molto tempo dopo l'arrivo di Chu Feng, arrivarono anche Tao Xiangyu, Bai Yunxiao, Qi Yanyu e Zhao Jingang. Uno per uno, atterrarono nell'area apposta per ricevere la missione del drago.


I discepoli potevano accedere all'area, ma solo quelli abbastanza potenti avevano il permesso di farlo. Le persone troppo deboli naturalmente non avrebbero osato avvicinarsi così tanto all'Anziano principale.


Tuttavia, anche se sapevano di non esserne degni, si erano presentati praticamente tutti i discepoli che avevano sentito della Missione del Drago. Da questo si poteva capire quanto fosse allettante l'idea di partecipare.


Sempre più discepoli entrarono nella piazza, quando la Piazza delle Missioni divenne sovraffollata, l'Anziano principale del dipartimento punitivo disse:


"Un gruppo di Bestie Mostruose Draconiche sono apparse nello Sconfinato Mare Verde del nostro dominio. Non appartengono allo Sconfinato Mare Verde, eppure si sono sistemate lì."


"La loro invasione ha portato distruzione e hanno assalito i proprietari originari di quella terra, la tribù Yuanshi dello Sconfinato Mare Verde."


"Oggi il capo della tribù Yanshi si è recato personalmente nella Montagna del Legno Turchese per cercare aiuto. Desidera che scacciamo quel branco di Bestie Mostruose Draconiche dal suo territorio."


"Tuttavia quelle Bestie Mostruose sono troppo selvagge. Se ci limitassimo a scacciarle, probabilmente finirebbero solo con invadere altri domini."


"Così, la nostra Montagna del Legno Turchese ha intenzione di aiutarli ad estirpare questo male e annientare completamente questo branco di bestie."


"Quelle creature sono straordinariamente forti. Si dice che possiedano la stirpe della leggendaria Bestia Divina, il drago. Perciò non sono da sottovalutare."


"Affrontarle è estremamente pericoloso. Tuttavia è anche una rara opportunità per voi."


"Dopo aver discusso della questione, abbiamo deciso di non mandare degli Anziani, ma i discepoli più sbalorditivi della nostra Montagna del Legno Turchese."


"Visto che le Bestie Mostruose Draconiche sono difficili da uccidere e sono pericolose, abbiamo deciso che questa missione è di massimo livello."


"Per non allarmare le Bestie Mostruose, stavolta partiranno solo sei persone."


"Finché siete discepoli principali e siete interessati a partecipare, potete venire qui a proporvi per l'esame. Dopo l'esame, le sei persone dalla posizione più elevata potranno partecipare alla missione."


"Detto questo, chi potrà riportare la testa del capo delle Bestie Mostruose Draconiche otterrà centomila punti. Inoltre la tribù Yanshi offrirà un dono speciale come ringraziamento."


"Centomila punti? Così tanti?"


"Sono davvero Bestie Mostruose Draconiche? Sono straordinariamente selvagge. Sicuramente non sono paragonabili a quelle ordinarie."


"Cosa c'è da aver paura? Dato che gli Anziani hanno deciso di darci una possibilità, significa che le possiamo affrontare. Sicuramente gli Anziani non vorranno che gettiamo via le nostre vite inutilmente."


"Sigh, non pensarci più. È impossibile. Possono andarci solo sei persone, come potremmo finire con l'andarci noi?"


"Guarda, sono venuti già sei geni della Lista della Successione. Andiamocene, è già deciso che saranno loro."


"No, non mi torna. Wang Jiangzhi non è stato sconfitto da Bai Ruochen e quindi non appartiene più alla lista?"


"Ca**ate, Wang Jingzhi non ha nemmeno combattuto contro Bai Ruochen. Inoltre, anche se fosse più debole, non è una persona con cui possiamo rivaleggiare. Chi tra di voi oserebbe dire di poterlo sconfiggere?"


"Questo..."


"Che importa, sono solo venuto a godermi lo spettacolo. Vedremo chi soddisferà i requisiti per completare questa missione. Naturalmente sono più interessato a chi otterrà la testa del branco di bestie."


Una volta che l'Anziano finì di parlare, la gente iniziò subito a discutere. La Piazza delle Missioni si riempì di voci mentre parlavano animatamente della missione. Anche se sapevano di non poter partecipare, si tirarono su le maniche, sul punto di partire e sottoporsi all'esame.
