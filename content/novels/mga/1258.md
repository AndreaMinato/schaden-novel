---
weight: 12580
title: Capitolo 1258 – La Forza di Bai Suyan
pubDate: 2024-07-14T00:13:16.485Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
16 (16 Giuse) capitoli in coda, 0/2
-Schadenfreude</em>


**************************************************


"Sei un grande Anziano Principale del dipartimento punitivo e sei così debole?"


Bai Suyan mostrò un sorrisetto pieno di sdegno e derisione.


L'Anziano Principale cambiò espressione. Non era uno sciocco; dal precedente contrattacco della donna, aveva capito che non era una persona così semplice. Di sicuro superava la sua immaginazione.


Aveva davvero sottovalutato l'avversario stavolta e aveva incontrato una persona problematica.


Però aveva già accettato gli ordini del Folle Assassino Tuoba di eliminarli.


Se si fosse ritirato, sicuramente sarebbe stato punito una volta che fosse tornato.


L'Anziano Principale strinse i denti e una luce spietata brillò nei suoi occhi. Iniziò a formare dei sigilli con una mano, poi ringhiò e del gas blu iniziò ad emergere dal suo corpo.


Quest'aura sembrava vapore e iniziò a circolare attorno a lui, distorcendo lo spazio circostante.


Dopo la comparsa di quel gas, la pelle del vecchio iniziò a diventare blu e il suo corpo iniziò a cambiare lievemente. In quel momento sembrava fatto di acciaio e dava la sensazione di essere indistruttibile.


Aspetto più importante, la sua aura era diventata molto più potente e la sua forza combattiva era aumentata di molto.


"Misteriosa Tecnica Proibita?" Bai Suyan capì cosa stava facendo.


"Questa è una Misteriosa Tecnica Proibita?" Chu Feng e gli altri sussultarono. Anche se sapevano che le Misteriose Tecniche Proibite erano potenti, era la prima volta che vedevano qualcuno usare un'abilità così forte da poter essere paragonata ad un Corpo Divino.


"Woosh." L'Anziano Principale roteò il polso e una scodella blu delle dimensioni di un palmo apparì nella sua mano.


Delle rune e dei simboli stavano circolando nella scodella, brillando. A quanto pareva era un Armamento Reale di massima qualità.


Con un cenno, il vecchio lo lanciò.


La scodella iniziò ad emanare un bagliore ancora più luminoso di colore blu, emanava un potere distruttivo incredibile. Ovunque passasse, lo spazio iniziava a rompersi e a sciogliersi.


"Che potere è quello?^


"È un Semi Martial Emperor, l'esistenza che si avvicina di più ai Martial Emperor."


Nemmeno Chu Feng riuscì ad evitare di sussultare. La sua espressione determinata e calma fu rimpiazzata da uno sguardo scioccato.


Aveva capito che l'attacco dell'Anziano Principale era un Tabù Marziale. Quel vecchio aveva combinato la forza di una Misteriosa Tecnica Proibita, di un Tabù Marziale e di un Armamento Reale di massimo livello.


Il suo attacco era davvero potente e capace di distruggere facilmente un'intera regione.


Bai Ruochen e Sima Ying erano ancora più scioccate di Chu Feng. Ma non ebbero nemmeno il tempo di sussultare, quando riuscirono a reagire, erano già piene di paura.


"Woosh."


Una raffica apparì di fronte a loro. Bai Suyan aveva già fatto un balzo, precipitandosi verso la luce blu nel cielo come una freccia.


Era estremamente rapida. Quando Chu Feng e gli altri videro che si era spostata, aveva già raggiunto il bagliore blu.


"Boooom!!"


All'improvviso risuonò una forte esplosione. Allo stesso tempo, la strana luce blu smise di espandersi e iniziò a dissiparsi.


Proprio quando scomparì, Chu Feng e gli altri rividero Bai Suyan.


Era a mezz'aria e il suo abito rosso stava svolazzando a mezz'aria. Era davvero splendida.


Ciò che era più sorprendente però era che tra le sue mani c'era l'Armamento reale dell'Anziano Principale.


"Sembra che la tua forza non sia un granché. Davvero una delusione."


Bai Suyan scosse la testa con fare deluso. Dopodiché strinse la mano e diversi raggi di luce iniziarono a scorrere nella scodella come dei piccoli serpenti.


"Puuu!"


L'Anziano Principale sputò una boccata di sangue, si coprì il petto con la mano e si chinò su un ginocchio.


In un solo istante, il suo viso era diventato molto più pallido. Sembrava che fosse invecchiato di decine di anni in un istante. Anche la sua aura si era indebolita di molto. Sembrava che avesse perso qualcosa di molto importante.


"Così potente." Chu Feng era scioccato.


La scodella blu era un Armamento Reale che aveva riconosciuto il suo padrone. Eppure la connessione che aveva con il vecchio era stata troncata da Bai Suyan. Per questo l'Anziano Principiale aveva vomitato una boccata di sangue e la sua forza vitale era stata danneggiata.


"C-c-chi sei esattamente?"


Dopo essere stato ferito gravemente, il vecchio non aveva più la sicurezza di prima, anzi, era scioccato e pieno di inquietudine. Adesso aveva paura di Bai Suyan.


Alla fine si era reso conto che quella maledetta pu***na era un'esistenza misteriosa e terrificante.


"La mia identità non è importante. Ciò che è importante è che hai osato cercare di assassinarmi. Per questo sei destinato ad andare incontro ad una grande calamità."


Bai Suyan si avvicinò lentamente all'Anziano Principale. Arrivò di fronte a lui, sollevò la sua mano bianca come un giglio e la appoggiò sulla testa del vecchio.


"C-c-cos'hai intenzione di fare?"


"Sono l'Anziano Principale del dipartimento punitivo. La Montagna del Legno Turchese non te la farà passare liscia se oserai uccidermi."


Il vecchio aveva perso la calma e aveva iniziato a tremare violentemente.


"Credi davvero che la vostra Montagna del Legno Turchese sia chissà cosa? Non è nient'altro che una delle Nove Organizzazioni. Credi davvero che sia invincibile?"


"Un ignorante potrebbe pensare che siete l'apice del potere nella Terra Sacra delle Arti Marziali. Tuttavia, di fronte ai veri esperti, non sono altro che un branco di Sect di seconda categoria."


Bai Suyan sorrise con sdegno. Ignorò completamente la minaccia dell'Anziano Princpale. Dopodiché un lampo freddo brillò nei suoi occhi. Afferrò la testa del vecchio e il suo palmo emise un forte risucchio, travolgendo l'Anziano.


"Eeeahhhhh!!!!!"


Un ululato risuonò nell'intera regione. Anche lo spazio era stato distorto dal suo urlo. Le montagne distanti e i fiumi iniziarono a collassare e la terra crepitò. Innumerevoli uccelli spiccarono il volo e frotte di creature si allontanarono scappando.


Chu Feng, Bai Ruochen e Sima Ying rimasero senza parole.


Bai Suyan stava assorbendo l'Energia Primaria e perfino la coltivazione del vecchio. Era davvero una tecnica terrificante.
