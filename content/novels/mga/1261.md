---
weight: 1261
title: Capitolo 1261 – Chi sta attaccando?
pubDate: 2024-07-14T03:13:16.486Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
13 (13 Giuse) capitoli in coda, 0/2
-Schadenfreude</em>


**************************************************


Il Sect dell'Ascensione era nel caos. Gli enormi alberi che si levavano al cielo stavano cadendo, uno dopo l'altro. Ogni tipo di costruzione era già crollato e stavano risuonando grida da tutte le direzioni.


Il Sect dell'Ascensione era travolto dal caos, dalla paura e dall'incertezza.


"Boooooom!!"


Proprio in quel momento, risuonò un'altra potentissima esplosione. Chu Feng notò la direzione da cui proveniva, proprio dal centro del Sect. Inoltre, dopo il forte scoppio, ci fu un'increspatura di energia visibile ad occhio nudo.


Ovunque l'onda d'urto passasse, seminava distruzione. Alcuni alberi furono completamente sradicati e volarono verso Chu Feng e gli altri.


Molti praticanti di arti marziali urlarono. Diversi guerrieri al di sopra del Martial Lord realm erano feriti gravemente, altri più deboli erano stati uccisi.


"Boooom!"


"Boooom!"


Tuttavia questo era solo l'inizio. Ondate di energia iniziarono a diffondersi per il Sect, ognuna più intensa della precedente. In un istante, la frazione che era esistita per innumerevoli anni stava ricevendo un attacco devastante.


"Create una formazione, presto, create una formazione!"


Nel caos, Chu Feng intravide il maestro del Sect dell'Ascensione e Sikong Zhaixing. Stavano volando rapidamente verso l'origine delle esplosioni. Sembrava che stessero attivando una formazione difensiva.


In effetti, non molto tempo dopo che arrivarono nella regione centrale, una formazione iniziò a ricoprire la regione.


La luce della formazione risaltava nella notte. Quando illuminò l'area attorno, emanò un'atmosfera triste, ma molto bella.


"Boom!!!"


"Boom!!!"


"Boom!!!"


Anche se la formazione riuscì a bloccare l'attacco distruttivo, non poteva prevenirlo. Le ondate di energia continuarono a picchiare sulla barriera difensiva del Sect dell'Ascensione, facendola tremare incessantemente.


"Cosa sta succedendo esattamente? Chi ci sta attaccando?" Perfino Bai Ruochen stava mostrando un'espressione arrabbiata.


Anche se non provava un profondo affetto per il Sect dell'Ascensione, aveva vissuto in questo posto per due anni.


E ora i suoi compagni erano stati uccisi o feriti, e innumerevoli antichi edifici millenari erano stati distrutti, facendo infuriare Bai Ruochen.


"Davvero abominevole. Ci hanno attaccato, che sia la Montagna del Legno Turchese?" Anche un'estranea come Sima Ying era arrabbiata.


Sospettava che l'attacco provenisse dalla Montagna del Legno Turchese e puntassero a loro.


Chu Feng invece aveva chiuso gli occhi e stava usando il suo potere spirituale per esaminare l'ambiente attorno. Alla fine, riaprì gli occhi e iniziò a muoversi. Utilizzò una tecnica di movimento e iniziò a volare rapidamente verso il centro del Sect dell'Ascensione.


"Hai scoperto qualcosa?" Bai Ruochen e Sima Ying lo seguirono frettolosamente.


"Non so chi sta attaccando, ma i colpi provengono da sottoterra, nelle profondità dell'area centrale del Sect dell'Ascensione." Disse Chu Feng.


"Da sottoterra?" Bai Ruochen e Sima Ying ne furono sorprese.


Se qualcuno stava davvero attaccando il Sect dell'Ascensione, a giudicare dai suoi colpi, doveva essere molto potente.


Normalmente non ci sarebbero dovuti essere motivi per fare un agguato del genere; una persona così potente poteva attaccarli frontalmente. Per questo le due giovani erano perplesse.


"Siamo troppo lontani e così non posso vedere chiaramente cosa sta succedendo. Devo avvicinarmi per capirlo." Disse Chu Feng.


Bai Ruochen e Sima Ying capirono le sue intenzioni. Non persero più tempo a fare domande e seguirono Chu Feng.


Più si avvicinava alla regione centrale del Sect dell'Ascensione e più i colpi si intensificavano. In effetti provenivano proprio da sottoterra.


"Ruochen, Chu Feng, non avvicinatevi, è pericoloso qui."


Tutti gli Anziani principali del Sect dell'Ascensione erano radunati qui. Anche se i maestri del Sect non erano presenti, questi guerrieri erano tutti esperti allo stadio di Semi Martial Emperor.


"Anziani, permettetemi di vedere chiaramente chi sta attaccando il nostro Sect dell'Ascensione."


Chu Feng non ascoltò il loro consiglio e invece caricò verso il basso.


Come lui, anche Bai Ruochen e Sima Ying scesero sottoterra e lo seguirono.


"È pericoloso!" Gli Anziani Principali si spaventarono. Due di loro cercarono di seguirli per proteggerli.


Tuttavia Chu Feng, Bai Ruochen e Sima Ying furono estremamente rapidi. In un batter d'occhio arrivarono nelle profondità della terra, ai confini della barriera difensiva del Sect dell'Ascensione.


A quel punto lo sguardo di Chu Feng divenne tagliente. Utilizzò i suoi Occhi Celesti e rivolse lo sguardo verso la direzione da cui provenivano le onde d'urto.


Quando videro questa scena, sia Bai Ruochen che Sima Ying si ammutolirono. Anche i due Anziani Principali che li avevano seguiti capirono le intenzioni di Chu Feng e non provarono a riportarlo indietro. Invece rimasero a guardare in silenzio.


"Cosa..."


Chu Feng finalmente riuscì a vedere cosa stava succedendo. Non solo la terra e le rocce erano state distrutte dall'enorme attacco, ma stava fuoriuscendo della lava dal terreno. Inoltre, un impatto dopo l'altro, ognuno più spaventoso del precedente, stavano scuotendo la terra.


Chu Feng capì che le fluttuazioni erano causate da increspature di energia, spaventose increspature di energia.


Se queste onde d'urto fossero trapelate in superficie, la barriera difensiva del Sect dell'Ascensione non sarebbe riuscita a fermarle affatto. Probabilmente sarebbero rimasti tutti uccisi.


Tuttavia metà della potenza di queste onde d'urto erano state bloccate da una potentissima formazione difensiva. Solo il residuo di queste increspature si era diffusa in superficie, altrimenti ci sarebbero state delle conseguenze inconcepibili.


Tuttavia era chiaro che la barriera sottoterra non era stata creata dai membri del Sect dell'Ascensione. Questo perché non solo perché era dorata, ma possedeva dei marchi a forma di insetto. Non era normale potere Spirit dorato, era stata formata da uno Sciamano Reale.


Inoltre era chiaro che la barriera fosse stata creata di recente. Se non altro, non doveva essere stata costruita da più di tre giorni. Quindi era impossibile che fosse un'eredità lasciata dalle generazioni precedenti del Sect dell'Ascensione.


"Così è lei?"


Chu Feng pensò ad una persona: Bai Suyan.


Solo lei poteva costruire una formazione Spirit del genere.


Le onde d'urto inoltre dovevano essere la conseguenza di uno scontro tra grandi esperti. Probabilmente solo Bai Suyan possedeva una forza di tale livello.


Dopo che ripensò a tutto questo, Chu Feng ebbe la sensazione che la causa di tutto questo fosse Bai Suyan.
