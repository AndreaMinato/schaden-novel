---
weight: 12620
title: Capitolo 1262 - Già pronto
pubDate: 2024-07-14T04:13:16.486Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
12 (12 Giuse) capitoli in coda, 0/2
-Schadenfreude</em>


**************************************************


"Sembra che sia questo il motivo per cui è rimasta nel Sect dell'Ascensione."


"Ma contro cosa sta combattendo ora?" All'improvviso lo sguardo di Chu Feng cambiò lievemente. Si era reso conto di cosa stava accadendo.


A quanto pareva il luogo della mappa che aveva decifrato era proprio nelle profondità del Sect dell'Ascensione.


Chu Feng pensava che Bai Suyan avesse i suoi motivi per restare qui e ora aveva capito perché.


Era evidente che fosse per l'oggetto raffigurato nella pergamena.


Inoltre Chu Feng si rese conto che, indipendentemente da cosa fosse nascosto sottoterra, non sarebbe stato facile per Bai Suyan ottenerlo.


Altrimenti, non ci sarebbe stato tutto questo trambusto. Era ovvio che qualcosa stesse proteggendo il sotterraneo e che Bai Suyan lo stesse affrontando.


"Cos'altro può essere? Probabilmente è un tesoro. Tuttavia, se i tuoi Occhi Celesti non sono riusciti a scoprirlo, quel tesoro si è proprio nascosto bene."


"Quella Bai Suyan sicuramente ha ottenuto qualche informazione prima. Altrimenti non sarebbe mai riuscita a trovare quel tesoro." Analizzò Ovetto.


"Mn." Chu Feng era d'accordo. I suoi Occhi Celesti stavano diventando sempre più potenti, eppure non aveva scoperto nulla di anormale nel Sect dell'Ascensione. Non sembrava che celasse un tesoro nascosto.


C'erano solo due motivi per cui non lo aveva scoperto. Il primo era che il tesoro era nascosto troppo in basso e il secondo era che la persona che lo aveva celato era troppo potente e non aveva lasciato nessuna traccia.


"Boom."


Proprio in quel momento, sentirono un'aura molto potente e spaventosa.


Stava esplodendo da sottoterra ed era molto veloce, praticamente inarrestabile.


"Oh no, andiamo, dobbiamo andarcene da qui." Gridò frettolosamente Chu Feng.


Non sapeva se il proprietario di quest'aura fosse Bai Suyan o no. Se fosse stata lei, non avrebbero corso pericoli, ma se fosse stato qualcos'altro allora sarebbero andati incontro ad una calamità.


"Andiamo." Quando videro l'espressione allarmata di Chu Feng, i due Anziani Principali non esitarono. Presero Chu Feng, Bai Ruochen e Sima Ying e iniziarono a volare rapidamente in superficie.


"Boooom!"


Prima che potessero allontanarsi dalla regione centrale, risuonò un'altra potente esplosione. Allo stesso tempo, l'intero Sect dell'Ascensione iniziò a tremare violentemente.


Questo cambiamento improvviso allarmò tutti quanti. Non solo erano apparse delle crepe sulla superficie, ma la luce della formazione difensiva stava iniziando a diventare fioca; era stata danneggiata.


"Bang."


Proprio in quel momento, ci fu un'esplosione soffocata. Pezzi di terra si dispersero a mezz'aria e una figura uscì da sottoterra, per poi fermarsi a mezz'aria.


"Quella è... madre!!!"


Tutti a parte Chu Feng rimasero sbalorditi. Quella persona era proprio Bai Suyan.


Al momento era mortalmente pallida e c'erano delle macchie di sangue agli angoli della sua bocca e sul suo corpo. Specialmente sul suo braccio destro dove si poteva vedere una ferita spaventosa. Era una bruciatura. Il suo intero braccio era stato bruciato e stava perfino emettendo vapore.


"Madre." Bai Ruochen si impaurì vedendola così e volò immediatamente da lei.


"Maestra del Sect." Allo stesso tempo, anche gli Anziani del Sect dell'Ascensione si avvicinarono con espressioni preoccupate.


Prima che si potessero avvicinare, Bai Suyan gridò: "Indietro."


Solo Bai Ruochen riuscì a raggiungerla.


Quando arrivò da lei, chiese nervosamente: "Chi ti ha ferito?"


"Sto bene Ruochen. Nessuno mi ha ferito. Me la sono cercata." Bai Suyan la consolò.


Mentre parlava, vide le condizioni del Sect dell'Ascensione e trapelò senso di colpa dal suo sguardo.


Chu Feng capì il perché della sua espressione. Anche se Bai Suyan aveva creato una formazione per proteggerli, le onde d'urto erano state troppo potenti e avevano devastato il Sect dell'Ascensione.


Anche se non l'aveva causato deliberatamente e aveva anche cercato di proteggerli, rimaneva il fatto che era stata colpa sua.


"Madre, che tu..." L'espressione di Bai Ruochen cambiò all'improvviso. Era evidente che sapesse qualcosa e che avesse capito parte della situazione.


"Esatto Ruoche, ci sono riuscita. Non abbiamo sprecato questi due anni." Bai Suyan sorrise radiosamente. Sembrava che fosse riuscita ad esaudire un suo desiderio impossibile. Questa sorta di gioia l'aveva entusiasmata e nemmeno le sue ferite avevano rovinato il suo umore.


"Ma non è un prezzo troppo alto? Dopotutto il Sect dell'Ascensione è innocente." Bai Ruochen non era molto contenta e iniziò a biasimarsi.


"Non è colpa nostra. Non avrebbero dovuto costruire il Sect dell'Ascensione in un posto del genere. Se non fossi intervenuta, il Sect sarebbe andato incontro ad una distruzione ancora più completa in futuro."


Anche se Bai Suyan si sentiva in colpa, non era afflitta quanto Bai Ruochen. Si girò verso Chu Feng e Sima Ying e fece un cenno, attirandoli a sé. Aveva intenzione di andarsene da questo posto con loro.


"Maestra del Sect, cos'è successo esattamente?" Gli Anziani del Sect dell'Ascensione circondarono Bai Suyan.


Avevano sentito la conversazione tra lei e sua figlia. Anche se erano increduli, avevano la sensazione che questa distruzione avesse qualche rapporto con Bai Suyan.


In quel momento si resero conto che quella donna era rimasta nel Sect dell'Ascensione per un certo scopo.


"D'ora in avanti non avrò più a che fare con il Sect dell'Ascensione. Fatevi da parte, altrimenti non biasimatemi se userò le maniere forti." Bai Suyan guardò freddamente la folla.


"Maestra del Sect, non siamo degni di discutere della sua decisione, ma per favore aspetti che il Maestro del Sect ritorni, così che ne possa parlare con lui."


Non solo gli Anziani non si fecero da parte, ma rilasciarono le loro aure. Coalizzandosi, crearono una grande formazione per bloccarla.


"Umpf." Vedendo questa scena, Bai Suyan perse la pazienza. Aggrottando le sue sopracciglia delicate, emanò un'energia vorticante.


Questo uragano disperse facilmente la formazione e scagliò via gli Anziani.


Bai Suyan era estremamente potente. Anche se era gravemente ferita, il divario tra di loro era incolmabile.


"Era vero, mi hai sposato per un certo scopo."


Proprio in quel momento risuonò una voce profonda. Due figure si avvicinarono velocemente a Bai Suyan e agli altri.


Tra i due, uno di loro era Sikong Zhaixing e l'altro era il maestro del Sect dell'Ascensione.


Tuttavia, in confronto alle espressioni scioccate degli altri, il maestro del Sect dell'Ascensione sembrava calmo, come se avesse previsto una scena del genere.
