---
weight: 1268
title: Capitolo 1268 – Avviliti e Depressi
pubDate: 2024-07-14T10:13:16.487Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
7 (7 Giuse) capitoli in coda, 0/2
-Schadenfreude</em>


**************************************************


"Guardate, non sono Chu Feng e Bai Ruochen?"


"Chi è quella ragazza dai capelli rossi? Che sia Sima Ying?"


"In tal caso, quella bellezza leggendaria non è la madre di Bai Ruochen?"


"Sono davvero loro? Prima hanno seminato scompiglio nella nostra Montagna del Legno Turchese e Bai Suyan è stata estremamente impudente. Come osano venire qui?"


Quando Chu Feng e gli altri arrivarono vicino alle piattaforme, presto la gente li notò.


Mentre gli estranei rimanevano indifferenti, gli Anziani e i discepoli della Montagna del Legno Turchese rimasero scioccati. Per loro Chu Feng e Bai Ruochen erano praticamente dei criminali e venire qui era un suicidio per loro.


Dopotutto oggi c'era il capo del dipartimento punitivo e Bai Suyan non sarebbe riuscita a rivaleggiare con lui.


"Presto, guardate, stanno volando verso la piattaforma principale. Che impudenza! Come possono essere degni di quei posti?"


La folla iniziò a sibilare per la rabbia e iniziò a proferire insulti.


"Ehi, non sono junior Chu Feng e junior Ruochen?"


Proprio in quel momento, Bai Yunxiao, Tao Xiangyu, Qi Yanyu, Zhao Jingang e Ben Leihu si alzarono e fermarono il gruppo.


Bai Suyan si fece avanti e gridò freddamente: "Fatevi da parte." Per lei il gruppo di Bai Yunxiao erano formiche che poteva schiacciare come voleva.


Quando videro Bai Suyan, Bai Yunxiao e gli altri cambiarono espressioni e istintivamente arretrarono, in particolare Bai Yunxiao e Tao Xiangyu che si impaurirono.


Tuttavia, dopo aver riflettuto, alla fine decisero di non andarsene. Non perché non temessero Bai Suyan, ma perché avevano il capo del dipartimento punitivo come supporto.


Dopo aver preso coraggio, Tao Xiangyu disse con fare derisorio: "Ehi, Maestra del Sect dell'Ascensione, deve considerare bene la situazione. Non è un posto per il tuo Sect dell'Ascensione, né hai l'autorità di stabilire le regole qui."


"Tornate indietro, a parte gli Anziani Principali, solo noi possiamo stare qui." Aggiunse Bai Yunxiao.


"Sparisci Chu Feng! Non hai avuto il coraggio di partecipare quando è stata annunciata la missione del drago. Eppure ora stai cercando di sederti spudoratamente nella piattaforma principale? Chi credi di essere?" Disse Qi Yanyu.


"Umpf, figuriamoci la piattaforma principale, non siete degni nemmeno di sedervi tra gli spalti. Smammate, non fateci fare una brutta figura." Disse anche Zhao Jingang.


"Dove sono gli Anziani? Dove sono gli Anziani che si occupano di chi fare entrare o no? Perché hanno lasciato che entrassero persone come loro? Perché non hanno controllato bene le loro qualificazioni? Presto, venite qui e cacciateli via!" Bai Yunxiao alzò la voce e iniziò a criticare gli Anziani che si occupavano della gestione dei posti.


"Impudente! Sono rispettabili ospiti invitati da Lord Bai Yuan! Come osereste cacciarli via?!"


Cinque Anziani Principali balzarono fuori dalla piattaforma principale e iniziarono a rimproverare Bai Yunxiao e gli altri.


I cinque erano sottoposti del Semi Martial Emperor Scimmia Bianca. Avevano l'ordine di aspettare qui per impedire che gli altri dessero difficoltà a Chu Feng e agli altri.


In passato, erano rimasti neutrali ed erano rimasti a guardare, ma, dopo il suo ritorno, il Semi Martial Emperor Bai Yuan aveva ordinato loro di proteggere ad ogni costo Chu Feng. Così come potevano temere un paio di discepoli?


"Anziani, noi..." Bai Yunxiao e gli altri capirono la situazione. Avviliti e depressi, non sapevano come spiegarsi.


Gli Anziani Principali del dipartimento punitivo non osarono intervenire. Dopotutto il Semi Martial Emperor Bai Yuan era allo stesso livello del famoso Folle Assassino Tuoba. Dato che Scimmia Bianca li aveva invitati, nessuno a parte il loro capo avrebbe osato cacciarli via.


"Siete tutti dei disgraziati, andatevene da qui. Fato il vostro dovere invece di umiliarvi qui." I cinque Anziani Principali non diedero loro tregua.


Bai Yunxiao e gli altri diventarono verdi. Erano stati umiliati di fronte a tutte queste persone. Eppure non potevano farci niente. Dopotutto Chu Feng e gli altri avevano il supporto del Semi Martial Emperor Bai Yuan.


Alla fine potevano solo abbassare le teste e tornare ai loro posti.


Dopodiché gli Anziani scortarono Chu Feng e gli altri ai loro posti.


"Cielo, il gruppo di Chu Feng è riuscito a sedersi nella piattaforma principale. Che quei posti siano riservati a loro?"


"Che cosa sta succedendo esattamente? Come mai possono sedersi lì?"


La folla attorno non aveva sentito la conversazione di prima, quindi non sapevano che Chu Feng e gli altri erano stati invitati dal Semi Martial Emperor Bai Yuan.


Così la gente era rimasta confusa da questo ribaltamento della situazione.


"Sembra che Chu Feng non sia stato ancora sconfitto. Se non altro, a giudicare da questo trattamento, deve avere il supporto di qualcuno."


Anche se non avevano sentito la conversazione tra i cinque Anziani e i discepoli, alcuni dotati di una buona vista avevano visto che Bai Yunxiao e gli altri erano stati rimproverati per il loro comportamento.


Quindi, anche se Chu Feng e Bai Ruochen erano stati umiliati in passato, in realtà avevano un grande supporto. In effetti la posizione di Chu Feng era ancora molto importante.


Chu Feng non si preoccupò delle reazioni della folla. Prima osservò le persone sedute nella piattaforma principale e notò che l'Anziano Hong Mo e gli altri non c'erano.


Pensandoci, immaginò che gli Anziani Hong Mo e gli altri probabilmente si stavano occupando delle loro ferite.


Per quanto riguardava i posti ancora vuoti, erano per il Folle Assassino Tuoba e il Semi Martial Emperor Bai Yuan.


Dopo essersi guardato attorno, Chu Feng chiuse gli occhi per riposare.


Solo quando iniziò la missione del drago li riaprì.


In quel momento, nello Sconfinato Mare Verde risuonarono grida esultanti.


A parte Chu Feng e gli altri, erano tutti entusiasti. Avevano aspettato questo momento da un bel po' di tempo.


Per quanto riguardava Bai Yunxiao, Tao Xiangyu, Zhao Jingang, Qi Yanyu, Ben Leihu e Wang Jingzhi, i sei lasciarono la piattaforma e volarono per lo Sconfinato Mare Verde.


Ora non sembravano più avviliti e depressi, avevano recuperato sicurezza grazie alle grida piene di entusiasmo.


Grazie alle loro aure straordinarie, sembravano i protagonisti di questo evento.
