---
weight: 12710
title: Capitolo 1271 – Umiliazione
pubDate: 2024-07-14T13:13:16.488Z
tags:
    - mga
---


<em>Capitolo sponsorizzato da 2 euro di donazione per lo <a href="https://www.specchiodeitempi.org/">https://www.specchiodeitempi.org/</a>, (la spiegazione dell'iniziativa è in fondo al capitolo) ringraziamo Giuseppe!
da editare,
5 (5 Giuse) capitoli in coda, 0/2
-Schadenfreude</em>


**************************************************


Bai Yunxiao e gli altri erano intrappolati. anche se non erano feriti, stavano mostrando espressioni di dolore. Era evidente che fossero sotto un'enorme pressione al momento.


Tra i sei, quello in condizioni migliori era Bai Yunxiao. Stava scagliando pugni sulla gabbia, ma era inutile visto che i suoi colpi erano molto più deboli rispetto a prima.


Tao Xiangyu e gli altri erano molto più in difficoltà, non avevano nemmeno la forza di resistere e poterono solo rimanere seduti a gambe incrociate mentre cercavano di resistere alla pressione.


Le Bestie Mostruose Draconiche non solo stavano emettendo una luce cupa dagli occhi, ma stavano anche sorridendo. Sembrava che stessero guardando un pasto gustoso e li stessero ridicolizzando per la loro inutile resistenza.


"Cielo, com'è finita così?"


Le persone attorno rimasero scioccate. Non si sarebbero mai immaginati che Bai Yunxiao e gli altri sarebbero stati intrappolati così.


I discepoli della Montagna del Legno Turchese provarono un'enorme imbarazzo. Non sorridevano più con compiacimento, i geni di cui erano così orgogliosi erano stati catturati come degli animali.


Un ribaltamento della situazione così improvviso sorprese la folla. Alcuni pensarono che fosse surreale e non credevano ai loro occhi.


Non era più un massacro dettato dai discepoli della Montagna del Legno Turchese? Cosa stava succedendo esattamente?


"Che tecnica sorprendente. Quella gabbia è estremamente potente, non è una formazione ordinaria. Come sono riusciti a creare una barriera così potente in così poco tempo?" Perfino la Sciamana Sima Ying ne era rimasta stupita.


Sapeva che la gabbia doveva essere un qualche tipo di formazione molto potente visto che era capace di legare Bai Yunxiao e gli altri.


Tuttavia, più una formazione era potente, più tempo ci sarebbe voluto per crearla. Era ovvio invece che questa fosse stata attivata in un istante, altrimenti sarebbe stato impossibile catturare Bai Yunxiao e gli altri. Così era incuriosita dal metodo che avevano usato queste Bestie Mostruose Draconiche.


"Non è che sono stati veloci, l'hanno sistemata già prima. Era una trappola fin dall'inizio." Spiegò Chu Feng.


"Già prima?" Sima Ying divenne ancora più perplessa.


"Quella è la Formazione del Sangue." Disse all'improvviso Bai Suyan. "Il sangue delle Bestie Mostruose Draconiche contiene un ricchissimo potere della stirpe. Più è denso il sangue, più forte sarà il potere della loro stirpe."


"Prima hanno lasciato deliberatamente che queste Bestie Mostruose Draconiche venissero uccise. Così il sangue ha iniziato a diffondersi per il lago e ha formato un'enorme trappola."


"Davvero? Hanno sacrificato membri della loro razza per uccidere il nemico?" Non è un po' troppo crudele?" L'espressione di Bai Ruochen cambiò lievemente. Era scioccata dai metodi delle Bestie Mostruose Draconiche.


Anche se il risultato di questa battaglia era davvero cruciale, era stato particolarmente crudele sacrificare i loro compagni per vincere. Se non altro, non era un metodo che lei sarebbe stata disposta ad usare.


"Anche se questo metodo è molto spietato, hanno ottenuto ottimi risultati. Le Bestie Mostruose Draconiche hanno vinto questa battaglia."


"Dato che sono riuscite a vincere, allora dei sacrifici necessari dovrebbero essere accettabili." Disse Bai Suyan.


"Eheh, che importa se è crudele o no, hanno umiliato quei discepoli della Montagna del Legno Turchese. Ne sono profondamente contenta."


"La Montagna del Legno Turchese si è impegnata per creare questa missione, tutto per fare vedere alla gente quanto erano potenti i loro discepoli."


"Eppure ora sono diventati le loro prede. Guardate le espressioni degli Anziani della Motnagna del Legno Turchese. Stavano sorridendo così contenti prima, eppure ora sono rimasti di sasso. Si sono proprio umiliati. Eheh..."


Sima Ying rideva con gioia. Era evidente che fosse davvero soddisfatta.


Il re delle Bestie Mostruose Draconiche disse: "Membri della Montagna del Legno Turchese. Se non ci darete modo di sopravvivere, allora sicuramente non avrete vita facile nemmeno voi."


"Ritiratevi immediatamente da questo posto e permetteteci di andarcene. Se lo farete, libereremo questi piccoli bastardi. Se non lo farete, li smembreremo in diecimila pezzi."


Un Anziano Principale del dipartimento punitivo si fece avanti. La sua aura era molto forte e il suo tono era prepotente: "Re delle Bestie Mostruose Draconiche, non credere di poterne uscire vivo oggi. Libera subito i nostri discepoli e considererò di lasciare il tuo cadavere intatto."


Non considerava affatto queste Bestie Mostruose Draconiche.


Vedendo questo, il re lo minacciò freddamente: "Vecchio bastardo, vuoi davvero fare morire questi sei piccoli bastardi?"


"Fallo se ne sei capace." L'Anziano disse: "Non credere che non abbia capito il modo spregevole con cui li hai intrappolati. È vero che li hai catturati, ma non puoi ucciderli come desideri."


Il re delle Bestie Mostruose Draconiche fu colto dal panico, non si sarebbe mai aspettato che avrebbe visto il suo asso nella manica. In effetti non poteva uccidere subito Bai Yunxiao e gli altri.


"Ahahahahaah!" Tuttavia, dopo un momento di silenzio, il re delle Bestie Mostruose Draconiche iniziò a ridere selvaggiamente. "E anche se fosse così? Vieni ad uccidermi se ne sei capace. Sei abbastanza spudorato da farlo?"


"La tua Montagna del Legno Turchese ha bloccato ogni via di fuga per il mio clan e ha invitato tutte queste persone per godersi lo spettacolo. Non è per fare mostrare le capacità di questi sei piccoli bastardi?"


"Ma sono troppo deboli. Non sono degni di massacrare il nostro clan. Se non fossero sotto la protezione di voi vecchi bastardi, sarebbero loro ad essere massacrati invece."


"Avanti bastardi, attaccateci. Ammetto di non potervi affrontare, ma anche se ci annienterete sarete voi a perdere."


"Tu..." L'Anziano Principale si accigliò e strinse i pugni. Questo perché il re delle Bestie Mostruose Draconiche aveva colto nel segno.


In quanto Anziano Principale del dipartimento punitivo, aveva un potere impareggiabile. Se avesse voluto annientare questo branco di bestie, sarebbe stato estremamente facile.


Però non poteva farlo. Se fosse intervenuto sarebbe stato come ammettere che i discepoli della Montagna del Legno Turchese non potevano sconfiggere queste Bestie Mostruose Draconiche e che solo i membri della vecchia generazione erano in grado di farlo.


In tal caso, allora perché avevano radunato così tante persone qui?


Non sarebbe stato come dire che i loro discepoli avevano fallito e che avevano bisogno che gli Anziani rimediassero ai loro problemi?


Se fosse accaduto, come aveva detto il re delle Bestie Mostruose Draconiche, sarebbero stati loro a perdere e ad essere umiliati.


Le espressioni degli Anziani e dei discepoli della Montagna del Legno Turchese divennero corrucciate.


Molti si stavano ancora illudendo che Bai Yunxiao e gli altri sarebbero riusciti a contrattaccare, ma dopo aver sentito la conversazione tra l'Anziano Principale del dipartimento punitivo e la bestia, persero le speranze.


Bai Yunxiao e gli altri erano stati davvero intrappolati e avevano bisogno dell'aiuto degli Anziani.


Anche se i prigionieri stavano ancora bene, gli Anziani iniziarono a sospirare e a scuotere la testa.


Sapevano molto bene che, nonostante nessuno dei presenti avesse osato insultare la loro montagna o sminuire Bai Yunxiao e gli altri, erano comunque pieni di sdegno.


I presenti stavano denigrando e godendo dell'umiliazione del loro Sect.


Alcuni erano pieni di gioia vista l'umiliazione totale che stava subendo la Montagna del Legno Turchese.
