---
weight: 12850
title: Capitolo 1285 – Sai cos'hai fatto?
pubDate: 2024-07-15T03:13:16.489Z
tags:
    - mga
---


Capitolo regolare,
0 capitoli in coda, 0/3
-Schadenfreude</em>


"Eeeahhh!!!"


Bai Yunxiao urlò ripetutamente, era proprio miserabile e le sue grida erano più agghiaccianti di quelle di un maiale al macello.


Tuttavia non lo si poteva biasimare. I suoi abiti erano laceri ed era stato mutilato, e ora era ricoperto di sangue. In alcune parti il suo corpo sporgevano delle ossa bianche.


Era irriconoscibile.


Tuttavia si sarebbe dovuto rallegrare delle sue condizioni, perché il suo Corpo Divino era riuscito a proteggerlo dalla maggior parte della forza del sesto fendente. Altrimenti sarebbe stato completamente annientato e non sarebbe rimasto nemmeno un briciolo della sua anima.


Tuttavia, proprio quando tutti pensarono che il risultato fosse già deciso, quando Bai Yunxiao non poteva più combattere...


La voce di Chu Feng risuonò di nuovo.


"Settimo fendente!!!"


Un altro fendente cremisi apparì all'improvviso. inoltre questo settimo colpo era molto più potente dei precedenti.


Figuriamoci Bai Yunxiao, anche molti Semi Martial Emperor cambiarono espressione quando videro questo fendente. Iniziarono a pensare che sarebbe stato difficile perfino per loro affrontare questo colpo.


Il settimo fendente di Chu Feng era davvero spaventoso.


"Aiuto, Anziani!"


Bai Yunxiao, impotente, poté solo chiedere aiuto agli Anziani del dipartimento punitivo.


In effetti, prima ancora che urlasse, un Anziano del dipartimento punitivo era già volato di fronte a Bai Yunxiao.


Quando guardò il fendente in arrivo, anche questo grande Anziano iniziò ad accigliarsi. Non osò mostrare la minima imprudenza.


Alla fine attivò un Tabù Marziale difensivo e bloccò il colpo.


"Cielo, è davvero inimmaginabile! Che sorta di attacco ha usato Chu Feng? Come può essere così potente?" La folla esclamò con ammirazione e iniziò a fare diverse ipotesi sulla tecnica di Chu Feng. Erano rimasti tutti sbalorditi dal Fendente del Firmamento del giovane.


In effetti, non erano solo gli estranei ad essere stupiti, anche gli Anziani della Montagna del Legno Turchese erano sconvolti. Le loro espressioni sia scioccate che piene di gioia. Questo perché potevano capire che Chu Feng non aveva usato lo Scudo del Firmamento, ma era evidente che avesse usato un'abilità ancora superiore. Una Tecnica Marziale così formidabile era estremamente rara.


<em>'Da dove proviene Chu Feng visto il suo talento sbalorditivo e i suoi metodi straordinari?'</em>


Questo era ciò che stavano pensando gli Anziani principali.


"Chu Feng, la tua arroganza non conosce limiti. Hai provato ad uccidere qualcuno proprio di fronte ai nostri occhi. Sai cosa hai fatto?" Disse con ferocia l'Anziano del dipartimento punitivo.


Nonostante Chu Feng non avesse subito un grande contraccolpo a causa del settimo fendente, era impallidito e aveva consumato una grande quantità di energia. Quando sentì le accuse dell'Anziano, si infuriò.


Con tono freddo, disse: "Uccidere qualcuno? Che bell'accusa. Non sta bene? Che crimine avrei commesso?"


"Osi rispondere? Se non l'avessi fermato, Bai Yunxiao sarebbe stato ucciso da te."


"Non avete firmato nessun contratto per uno scontro all'ultimo sangue. Eppure non ti sei fermato dopo che il risultato era stato già deciso. Volevi ucciderlo. Rifiuti ancora di ammettere i tuoi crimini?" Disse l'Anziano del dipartimento punitivo.


"Anche se fosse morto, sarebbe stata una conseguenza delle sue azioni." Rispose con sdegno Chu Feng.


"Sei davvero impudente!" L'Anziano principale si infuriò vedendo che il giovane lo aveva contrariato di fronte a così tante persone.


"Non solo avevi intenzione di uccidere il tuo avversario, non hai nemmeno considerato la nostra presenza, né le regole della Montagna del Legno Turchese!" Un altro Anziano principale del dipartimento punitivo si fece avanti.


"Signori, era solo un confronto. Rimanere feriti è inevitabile. Bai Yunxiao ha solo ricevuto delle ferite superficiali, perché dovete essere così aggressivi?" Un vecchio dai capelli biondi intervenne. Era il capo del dipartimento delle Tecniche Misteriose, l'Anziano Sun.


Quest'uomo era la persona dalla posizione più potente tra tutti gli Anziani principali presenti. Inoltre era anche un aiutante fidato del Semi Martial Emperor Bai Yuan. Prima, quando Chu Feng e gli altri erano stati fermati dal gruppo di Bai Yunxiao alla piattaforma, era stato lui a rimproverare Bai Yunxiao e gli altri.


"Sta bene? Guarda in che condizioni è! Come può stare bene? Se non fosse stato per me, Yunxiao sarebbe stato ucciso da quel colpo." L'Anziano principale ignorò completamente il vecchio Sun e si infuriò ancora di più.


"Anziani del dipartimento punitivo, siete davvero imparziali. In tal caso, permetteteci di discutere riguardo cos'è successo."


"Secondo voi, Chu Feng ha cercato di uccidere Bai Yunxiao e ha ignorato le leggi del Sect. In tal caso, allora che dire di Bai Yunxiao?"


"Prima Chu Feng ha smesso di combattere una volta che aveva vinto, eppure Bai Yunxiao in realtà ha fatto un agguato a sorpresa quando si è girato per andarsene."


"Se Chu Feng non fosse stato abbastanza forte da proteggersi, sicuramente sarebbe rimasto ucciso. Cosa avete da dire al riguardo?"


"Secondo me, anche se Chu Feng avesse avuto intenzione di uccidere il suo avversario, rimane comunque il fatto che è stato Bai Yunxiao il primo a cominciare. È solo naturale che Chu Feng abbia reagito così. Anche se desiderate prendervela con qualcuno, potete solo biasimare Bai Yunxia, perché ciò che ha fatto prima era proprio vile."


Vedendo l'ostinazione degli Anziani principali del dipartimento punitivo, gli altri membri dei dipartimenti si fecero avanti per difendere Chu Feng. Inoltre le loro parole andarono dritte al punto; si potevano definire quasi spietate.


Sempre più persone iniziarono a difendere Chu Feng. Anche molti Anziani che avevano mantenuto una posizione neutrale iniziarono a parlare per lui. In un istante, il loro numero superò quelli degli Anziani principali che stavano dalla parte di Bai Yunxiao.


Non solo loro, anche molti Anziani ordinari, discepoli e perfino estranei iniziarono a difendere Chu Feng.


Tutti potevano capire chi era nel torto, così stavano cercando di ottenere giustizia per lui.


In questa sorta di situazione, gli Anziani principali del dipartimento punitivo si sentirono sempre più sotto pressione. Tuttavia si rifiutarono di rinunciare alla possibilità di punire Chu Feng.


Così, con un clangore, uno degli Anziani del dipartimento punitivo estrasse la sua lama e la puntò verso gli altri Anziani principali.


Immediatamente dopo anche i suoi compagni fecero lo stesso.


"Cosa? Volete usare la forza?"


L'Anziano Sun sbuffò freddamente. Non solo non si ritirò, ma fece un passo avanti.


Anche se il dipartimento punitivo era la frazione più potente con il maggior numero di Anziani principali. Il vecchio Sun era coalizzato con diversi membri di altre organizzazioni. Inoltre il capo del dipartimento punitivo, il Folle Assassino Tuoba, non era presente. Se avessero usato le maniere forti, allora non avrebbero temuto i loro avversari.
                                


                                



