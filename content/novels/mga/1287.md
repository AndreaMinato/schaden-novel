---
weight: 1287
title: Capitolo 1287 – Qin Lingyun fa la sua Comparsa
pubDate: 2024-07-15T05:13:16.489Z
tags:
    - mga
---


Capitolo regolare,
0 capitoli in coda, 0/3
-Schadenfreude</em>


Il Semi Martial Emperor Bai Yuan sorrise lievemente, poi sollecitò la folla a rialzarsi: "Bene allora, potete alzarvi."


Poi rivolse lo sguardo verso gli Anziani principali del dipartimento punitivo e disse con tono freddo: "Prima gli Anziani del dipartimento punitivo non sono stati corretti e hanno insistito a piegare le leggi per disciplinare Chu Feng e favorire il loro discepolo. Questa sorta di comportamento dovrebbe essere punito severamente."


"Tuttavia, prendendo in considerazione i vostri meriti passati, non prenderò provvedimenti oggi. Ma se oserete ripetere questo crimine in futuro, ne subirete le conseguenze."


Le espressioni di tutti i presenti cambiarono, gli Anziani del dipartimento punitivo in particolare impallidirono.


Nonostante il Semi Martial Emperor Bai Yuan non li avesse puniti, aveva annunciato che erano nel torto di fronte ad una così grande folla. Era praticamente uno schiaffo in faccia davanti a tutti.


Indipendentemente da quanto fossero disposti ad accettarlo, non potevano farci nulla. Invece dovevano perfino inginocchiarsi e ricevere questo affronto con espressioni grate: "Ringraziamo il direttore temporaneo per la sua grazia."


In quel momento perfino le persone che non appartenevano al Sect della Montagna del Legno Turchese si resero conto di quanto era formidabile Scimmia Bianca.


Prima che il Semi Martial Emperor Bai Yuan arrivasse, i vari Anziani principali avevano discusso in continuazione, ma subito dopo che si era presentato, aveva stabilito chi era nel torto e i membri del dipartimento punitivo non solo avevano osato opporsi, ma avevano dovuto ammettere le loro colpe mostrando gratitudine.


Il potere deterrente del Semi Martial Emperor Bai Yuan faceva sussultare per l'ammirazione la folla.


Quando guardò gli Anziani principali del dipartimento punitivo che erano inginocchiati di fronte a lui, Scimmia Bianca annuì con fare soddisfatto. Dopodiché si avvicinò a Chu Feng, gli diede una pacca sulla spalla per poi volgere lo sguardo verso vari Anziani principali: "Ascoltatemi con attenzione. Chu Feng è un talento raro, la nostra Montagna del Legno Turchese dovrebbe trattarlo con particolare riguardo."


"D'ora in poi Chu Feng dovrà inchinarsi solo di fronte agli Anziani principali. Ricordatevelo tutti."


"Questo..."


La folla rimase di nuovo sbalordita. Nonostante queste parole non significassero molto, una dichiarazione del genere di sicuro aveva dei sottintesi particolari.


In superficie stava dando un trattamento speciale a Chu Feng, tuttavia stava anche dicendo a tutti quanto lo riteneva prezioso.


Chi avesse voluto complottare contro Chu Feng, avrebbero dovuto mettere in conto che il Semi Martial Emperor Bai Yuan sarebbe intervenuto per difenderlo.


In termini semplici, stava dichiarando di appoggiare Chu Feng.


Naturalmente la gente era scioccata sentendo una dichiarazione simile.


In quel momento però molti non furono troppo sorpresi da queste parole perché avevano assistito personalmente alla potenza di Chu Feng. Per loro, era ragionevole appoggiare un talento del genere. In effetti sarebbe stato strano il contrario.


Le espressioni degli Anziani che erano ostili a Chu Feng divennero estremamente scontente. Sapevano molto bene che il Semi Martial Emperor Bai Yuan aveva dato loro un avvertimento.


Per quanto riguardava i discepoli che ne avevano abbastanza di Chu Feng e avevano sparlato di lui, fecero delle smorfie scontente; sembrava che avessero mangiato delle mosche.


Non potevano più opporsi a Chu Feng ormai. Se non altro per ora, non potevano permettersi di offenderlo più.


"E io che mi chiedevo chi fosse così impressionante, così sei solo tu, Chu Feng."


Proprio in quel momento, una voce piena di ostilità risuonò dal mare di persone.


Tutti sussultarono e iniziarono a chiedersi chi fosse questo individuo impavido. Che questa persona fosse stanca di vivere?


Quando la folla vide chi aveva parlato però, iniziò a riempirsi di sorpresa.


L'uomo che aveva parlato non era un coltivatore ordinario.


Non solo era molto giovane, era anche lui un discepolo principale della Montagna del Legno Turchese. Aspetto più importante, la sua coltivazione era al nono livello del Martial King realm, ancora più forte di quella di Bai Yunxiao.


Era il secondo in classifica della Lista della Successione: Qin Lingyun.


"È senior Qin, ottimo! Senior Qin è l'esperto numero uno tra i discepoli della Montagna del Legno Turchese. È stato lui ad aver battuto Chu Feng e Bai Ruochen, schiacciandoli a terra come dei cani morenti. Con lui qui, Chu Feng non può più fare l'arrogante."


"Ahah, grandioso, senior Qin è un genio che il Lord Direttore ha favorito personalmente. Ha già ricevuto un trattamento speciale. Nemmeno il direttore temporaneo oserebbe attaccarlo senza motivo."


"Cosa può fare Chu Feng allora? Di fronte a senior Qin non è nient'altro che spazzatura."


I discepoli che odiavano Chu Feng si entusiasmarono e iniziarono a rallegrarsi. Potevano capire tutti che Qin Lingyun era venuto apposta per disciplinare Chu Feng.


Data la forza e la posizione di Qin Lingyun, anche se avesse umiliato pubblicamente Chu Feng, Bai Yuan non avrebbe potuto opporsi. Dopotutto era un fatto che Qin Lingyun avesse battuto Chu Feng in passato. Così, anche se ne avesse parlato, sarebbe stata solo la verità e non poteva essere considerato un insulto, né sarebbe andato contro le regole della Montagna.


In effetti, dopo aver visto Qin Lingyun, perfino Chu Feng iniziò ad accigliarsi, arrabbiato.


Non si sarebbe mai dimenticato come Qin Lingyun lo aveva umiliato quel giorno e come aveva anche riservato lo stesso trattamento a Bai Ruochen e ad Ovetto.


Tuttavia rimase molto lucido. Sapeva che Qin Lingyun era estremamente potente, così forte che non poteva essere considerato nella stessa categoria di Bai Yunxiao.


Figuriamoci lui, nemmeno Ovetto sarebbe riuscita a rivaleggiare con Qin Lingyun. Il suo vero potere combattivo superava già di gran lunga quello di un Martial King. Era così formidabile che molti Semi Martial Emperor lo temevano. Era un potente nemico che Chu Feng al momento non poteva sconfiggere.


Così, poteva solo sopportare. Indipendentemente dai piani di Qin Lingyun, Chu Feng poteva solo sopportare.


Doveva tollerarlo finché un giorno non fosse stato abbastanza forte da sconfiggerlo. Solo allora avrebbe potuto vendicarsi.


"Chu Feng, sembra che ti sia dimenticato di quel giorno, sei stato..." E in effetti Qin Lingyun iniziò a parlare.


In quanto membro del dipartimento punitivo, naturalmente non sarebbe rimasto a guardare mentre i suoi compagni venivano umiliati. Così era venuto ad aiutare Bai Yunxiao e gli altri a recuperare la loro dignità.


"Sei Qin Lingyun?"


Tuttavia, prima che il giovane potesse finire di parlare, risuonò una voce dalla folla. Come se stesse usando una tecnica speciale, la voce risuonava da ogni direzione; era semplicemente impossibile capire chi avesse parlato. Tuttavia una cosa era certa, la voce era piena di ostilità.


Qin Lingyun non si ritirò e rispose con fare freddo e sdegnoso: "Sono Qin Lingyun, c'è qualcosa di cui hai bisogno?"


"Naturalmente. Ho un debito da sistemare con te." Proprio in quel momento una figura sfreccio alla velocità della luce e in un batter d'occhio afferrò il bavero di Qin Lingyun.


Tutti i presenti sussultarono per lo spavento quando videro questa figura, era la madre di Bai Ruochen: Bai Suyan.
                                


                                



