---
weight: 12900
title: Capitolo 1290 – Villa Sima
pubDate: 2024-07-15T08:13:16.490Z
tags:
    - mga
---


Capitolo regolare,
0 capitoli in coda, 0/3
-Schadenfreude</em>


Chu Feng aveva solo intenzione di riportare Sima Ying nell'Alleanza degli Sciamani, ma non voleva unirsi a loro.


Questo perché era stato già preso di mira dai suoi coetanei nella Montagna del Legno Turchese. Al momento ciò che voleva fare era muoversi liberamente e viaggiare senza costrizioni.


Un giorno forse sarebbe andato nell'Alleanza degli Sciamani. Dopotutto c'erano molti potenti Sciamani lì. Se Chu Feng si fosse unito a loro, senza dubbio ne avrebbe ottenuto enormi vantaggi e sicuramente sarebbe riuscito ad imparare molto da loro.


Ma ora non era il momento giusto per farlo, se non altro adesso non desiderava andarci.


Sotto la guida di Sima Ying, dopo un po' di tempo, Chu Feng e Sima Ying arrivarono a destinazione.


Quando vide la villa costruita nella gola, Chu Feng rimase lievemente deluso. Nonostante la costruzione potesse essere considerata sontuosa, era di gran lunga inferiore in confronto a quella della Montagna del Legno Turchese.


Visto che l'Alleanza degli Sciamani era allo stesso livello della Montagna del Legno Turchese, le persone li avrebbero sottovalutati se questa fosse stata la loro sede. Anche qualcuno come Chu Feng, che non si faceva ingannare dalle apparenze, ebbe la sensazione che l'Alleanza degli Sciamani, una delle Nove Organizzazioni, fosse davvero impresentabile.


Tuttavia, mentre si avvicinava sempre di più e vide l'insegna all'entrata, capì.


A quanto pareva non era l'Alleanza degli Sciamani, era la Villa Sima.


"Villa Sima, che posto è questo?" Chiese  Chu Feng.


"Potresti dire che questa è la mia casa." Rispose Sima Ying.


"La tua casa? Non sei cresciuta nell'Alleanza degli Sciamani?"


Chu Feng ne fu sorpreso. Per quanto ne sapeva, non molto tempo dopo che Sima Ying era nata, i suoi genitori erano stati uccisi da Han Helai e lei aveva seguito suo nonno Sima Huolie nell'Alleanza degli Sciamani.


Così non si era aspettato che si sarebbero diretti qui prima.


"Per questo ho detto "potresti dire". Mentre si può dire che è casa mia, al tempo stesso non lo è. In realtà nemmeno io ho familiarità con questo posto." Rispose Sima Ying.


Dopodiché la giovane iniziò a spiegare la situazione a Chu Feng.


Anche se Sima Ying non era cresciuta qui, suo nonno lo aveva fatto e quindi questo luogo poteva essere considerato la sua casa. Se non altro tutti qui erano suoi parenti.


In passato Sima Huolie aveva espresso le sue ultime volontà di essere seppellito qui. Nonostante fosse un Anziano principale dell'Alleanza degli Sciamani e vagava per il mondo per tutto l'anno, sperava che la sua salma potesse tornare a casa con onore ed essere seppellita nella tomba ancestrale della villa Sima.


Sima Ying era venuta qui per esaudire l'ultimo desiderio di suo nonno.


"Mn, cenere alla cenere, polvere alla polvere, anche se ha viaggiato per tutto il mondo quando era vivo, deve avere un posto in cui tornare dopo la morte. È anche appropriato." Chu Feng annuì. Approvava il desiderio di Sima Ying di rispettare le ultime volontà di suo nonno seppellendo i suoi resti nella villa Sima.


Dopodiché Chu Feng e Sima Ying entrarono nel palazzo.


Chu Feng scoprì che la gente della villa Sima aveva un livello di coltivazione molto ordinario. Anche i membri della vecchia generazione e gli anziani erano per lo più al Martial King realm. Tra di loro, ben pochi erano al picco di questo stadio. E Chu Feng non riuscì a percepire un solo Semi Martial Emperor.


Questo significava che, nonostante Sima Huolie provenisse da qui, la Villa Sima non poteva essere considerata così potente. In effetti era inferiore perfino alla Montagna del Legno Turchese Meridionale.


Quando videro la ragazza appena arrivata, i membri della villa Sima non sembravano membri della vecchia generazione che riconoscevano un giovane, ma più dei nipoti che avevano visto la loro nonna.


Uno per uno, andarono a lusingarla e a chiederle come stava. Erano davvero entusiasti, preoccupati e attenti.


Nonostante Sima Ying fosse una persona davvero arrogante, quando tornò nella Villa Sima mostrò l'umiltà di un membro della giovane generazione. Anche se tutti qui sembravano avere paura di lei, era estremamente modesta nei loro confronti.


Probabilmente Sima Ying si stava comportando così perché suo nonno le aveva detto di comportarsi appropriatamente qui.


A volte si sarebbe rifiutata di ubbidire a certi ordini quando Sima Huolie era vivo, ma dopo la sua morte, avrebbe seguito ogni suo desiderio.


Questo includeva anche rispettare la gente della villa Sima.


In quel momento, Sima Ying e Chu Feng arrivarono nella sala del maestro di palazzo.


La stanza era molto grande, ma era piena di persone. Erano stati chiamati praticamente tutti i membri della Villa Sima che ricoprivano una certa carica o che erano abbastanza potenti.


Seduto al posto del maestro di palazzo, c'era un vecchio rugoso dai capelli canuti. Il suo abito però era color argento e d'oro; era chiaro che tenesse al suo aspetto.


La coltivazione di questo vecchio era al nono livello del Martial King realm. Era una delle persone più potenti a Villa Sima. Per quanto riguardava chi era, era l'attuale capofamiglia.


"Ying'er, sei riuscita a tornare dopo un viaggio faticoso, ma ci hai chiamato tutti dopo che sei tornata, hai qualcosa di bello da annunciare?"


Il maestro della villa la stava guardando con un sorriso radioso. Anche se era il capo, era estremamente cortese quando parlava con lei.


"Esatto Ying'er, che l'Alleanza degli Sciamani voglia permettere ai nostri figli più forti di andare lì ad allenarsi?" Chiese una signora che stava tenendo un bambino di otto-nove anni col moccio al naso.


In quel momento molti le fecero domande, contenti di poterle parlare.


"State tutti zitti! Come può parlare se fate baccano? Ying'er sta per fare l'annuncio, perché siete tutti così ansiosi?"


Gridò con rabbia il capo della villa. Solo allora la gente smise di parlare.


Dopo aver zittito la folla, il capo la sollecitò di nuovo: "Ying'er, fa pure, fai il lieto annuncio. Fa con calma, non avere fretta." Nonostante avesse detto di non essere di fretta, sembrava impaziente.


L'espressione di Sima Ying divenne triste, ma disse comunque: "Non è una buona notizia, è una brutta notizia, pessima."


"Cosa? Cattive notizie?!!!" La folla nella sala si agitò. Iniziarono tutti a guardarsi l'un l'altro, sconvolti.


"Mio nonno è morto." Continuò Sima Ying.


"Cosa? Ying'er, stai scherzando?!"


"Giusto, Ying'er. Non sono parole che si possono dire con leggerezza." La maggior parte delle persone nella sala mostrarono espressioni scioccate. Pochi tra loro però continuarono a sorridere e a pensare che fosse uno scherzo.


"Io, Sima Ying, non scherzerei mai su un argomento del genere." Disse con espressione seria la giovane.


"Cosa..." La sala del palazzo si ammutolì. La folla non sapeva cosa dire e la stanza divenne mortalmente silenziosa.


"Ying'er, hai detto la verità? Huolie, è... davvero..." Chiese dopo molto tempo il maestro della villa Sima.


"Assolutamente vero. Mio nonno è morto." Sima Ying annuì.


"Com'è successo?" Chiese frettolosamente il capo della villa.
                                


                                



