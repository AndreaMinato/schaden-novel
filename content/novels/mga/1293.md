---
weight: 12930
title: Capitolo 1293 – Massacro
pubDate: 2024-07-15T11:13:16.490Z
tags:
    - mga
---


Capitolo regolare,
20 capitoli in coda (Federico), 0/3
-Schadenfreude


Tutti i membri della famiglia Sima furono colti dal panico. Puntarono gli occhi fuori dal palazzo, temendo di trovare gli esperti dell'Alleanza degli Sciamani.


Dopotutto, un colosso come l'Alleanza degli Sciamani non era qualcosa che una piccola famiglia come la loro poteva permettersi di provocare.


"Uaaaaah!!"


Tuttavia, proprio in quel momento, iniziarono a risuonare continuamente delle urla miserabili nella sala del palazzo.


Quando la gente si voltò verso la fonte delle urla, rimase sbalordita. Questo perché gli undici uomini che avevano circondato Chu Feng giacevano tutti a terra, gravemente feriti. I loro arti erano stati strappati via e stavano perdendo sangue.
Non stavano respirando più.


Quando i membri della famiglia Sima guardarono Chu Feng, scoprirono che non c'era la minima traccia di sangue sul suo abito. Tuttavia tra le sue dita c'erano un po' di tracce rosse.


Chu Feng avvicinò le dita alla bocca e le leccò lievemente. Poi sputò e disse: "Anche il vostro sangue ha un sapore repellente, siete davvero degli schifosi."


"Maledetto moccioso, sei stato tu a farlo?" Chiese all'unisono la folla.


"Perché chiedere l'ovvio?" Rispose Chu Feng.


"Ah, così sei stato tu. In tal caso sarà molto più semplice."


Nonostante fossero stupiti dal fatto che fosse stato Chu Feng ad ucciderli, le loro preoccupazioni precedenti erano scomparse, rimpiazzate da freddi sorrisi.


Questo perché Chu Feng non aveva nascosto la sua coltivazione. Era soltanto un Martial King di quinto livello, inferiore perfino a Sima Ying. Così pensavano che sicuramente non sarebbe riuscito a rivaleggiare con loro.


"Oh?"


"Siete davvero certi che sarà così facile uccidermi?"


Chu Feng sorrise con indifferenza. Immediatamente dopo, la sua espressione diventò fredda. Quando un bagliore gelido passò attraverso il suo sguardo, emanò un'ondata invisibile di intento omicida.


Non era un ordinario intento omicida, l'aura stessa era in grado di uccidere. Ovunque andasse, avrebbe fatto a pezzi la gente.


In un istante, oltre cento dei membri della famiglia Sima che erano più vicini a Chu Feng erano esplosi ed erano morti violentemente.


"Tu, animale! Ti farò a pezzi!"


Vedendo che Chu Feng aveva deciso davvero di massacrare i membri della loro famiglia, due vecchi iniziarono a caricare verso di lui.


Questi due vecchi potevano essere definiti gli esperti più forti nella famiglia Sima a parte il loro capo. Entrambi erano all'ottavo livello del Martial King realm.


Quando i due arrivarono di fronte a Chu Feng, scatenarono immediatamente una raffica di attacchi. Nonostante non avessero usato tecniche marziali, ognuno dei loro colpi era fatale e pieno di intento omicida.


Tuttavia, anche se questi due vecchi stavano usando colpi taglienti e accurati, Chu Feng poté schivarli facilmente con un sorriso.


Dopo diversi scambi, Chu Feng era rimasto con le mani dietro la schiena; non si era nemmeno disturbato ad alzare le braccia. I due vecchi non riuscivano a toccarlo.


Questa scena scioccò tutti i membri della famiglia Sima nella sala del palazzo. Non si sarebbero mai immaginati che questo giovane Martial King di quinto livello potesse schivare i colpi di due esperti di ottavo livello per così tanto tempo.


Quanto doveva essere forte il suo potere combattivo? Che sia un genio leggendario?


La gente della Villa Sima non era più sbalordita.


"Woosh." Chu Feng lanciò un contrattacco all'improvviso. Schivò i colpi dei due vecchi come un fantasma e arrivò dietro di loro. Poi stese le mani e li colpì.


"Oh no." I due esperti sentirono un enorme intento omicida provenire da dietro di loro. Immediatamente, capirono che la situazione si stava mettendo male e stavano facendo del loro meglio per schivare.


Tuttavia era già troppo tardi. Le mani di Chu Feng brillavano lievemente, piene di potere da Martial King. In quel momento, le sue mani sembravano delle lame che potevano fare a pezzi perfino gli Armamenti d'Élite.


Con due tonfi, le mani di Chu Feng trafissero i corpi dei due vecchi e distrussero i loro dantian.


"Tu..."


I due esperti iniziarono a sputare boccate di sangue. Quando si girarono e videro l'espressione calma di Chu Feng, mostrarono delle espressioni piene di emozioni contrastanti.


Erano arrabbiati, infuriati che Chu Feng avesse distrutto la loro coltivazione che avevano allenato meticolosamente per anni.


Riluttanti, non riuscivano ad accettare il fatto che si fossero allenati per cinquecento anni per poi venire sconfitti per mano di un moccioso. Inoltre questo giovane sembrava essere solo al quinto livello del Martial King realm.


"Nonostante siate Martial King di ottavo livello, il vostro potere combattivo è estremamente mediocre. Siete riusciti ad arrivare a questo punto solo dopo tutto questo tempo e pensavate che sareste riusciti ad uccidermi? Eheh, ridicolo."


Chu Feng rise freddamente. Dopodiché le sue mani tremarono e un violento potere marziale iniziò a scatenarsi sui corpi dei due anziani.


"Ahhhh!!!"


I due vecchi iniziarono ad urlare miserabilmente, come se i loro cuori e i loro polmoni fossero sul punto di essere strappati. Chu Feng non stava distruggendo solo i loro corpi, ma stava anche divorando la loro Energia Primaria.


Il dolore li travolse completamente.


La sofferenza che provavano era indescrivibile.


"Bastardo, cosa stai facendo? Lasciali, presto!" La gente della famiglia Sima iniziò ad insultarlo, impaurita e scioccata.


Tuttavia Chu Feng li ignorò completamente. Così, proprio di fronte a tutti, tormentò i due vecchi.


Solo quando divorò completamente l'Energia Primaria dei due uomini Chu Feng strinse la presa.


"Puu."


"Puu."


Il potere Martial si scatenò e ridusse in poltiglia i corpi dei due esperti.


"Bastardo, tu, tu... sei semplicemente un diavolo!"


I membri della famiglia Sima si infuriarono e si spaventarono vedendo i loro Anziani più influenti essere tormentati a morte da Chu Feng.


Ormai non guardavano più il giovane con disprezzo, ma con paura.


Mentre uccideva, Chu Feng era rimasto completamente indifferente.


Sembrava che avesse ucciso solo un branco di formiche e che non c'era bisogno di sentirsi in colpa per loro visto che era del tutto naturale sbarazzarsene.


Inoltre in quel momento Chu Feng stava ancora mostrando un'espressione sicura. Anche se stava affrontando così tante persone, non era minimamente impaurito.


In effetti il suo sguardo era terrificante, li stava guardando come se fossero delle mere formiche che voleva calpestare.


Sembrava inumano, un diavolo che trattava gli esseri umani come se fossero fili d'erba.


Un conto sarebbe stato se fosse stato un demonio dalla grande coltivazione a farlo, una persona del genere avrebbe avuto sempre una natura malvagia.


Ma era stato una persona così giovane a farlo. Questo inevitabilmente impaurì la famiglia Sima.


In quel momento ormai stavano cercando di capire la sua identità. Che fosse davvero inumano e fosse il figlio di un diavolo?


In effetti perfino il capofamiglia era accigliato e non osò prendere l'iniziativa di attaccare.


Aveva capito che Chu Feng poteva battere facilmente i Martial King di ottavo livello e che avrebbe potuto ucciderli facilmente.


Così, nonostante fosse un Martial King di nono livello, non poteva essere certo di poterlo battere.


All'improvviso gli venne un'idea e si voltò verso Sima Ying.
                                


                                



