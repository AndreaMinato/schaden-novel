---
weight: 12940
title: Capitolo 1294 – Maledizioni
pubDate: 2024-07-15T12:13:16.490Z
tags:
    - mga
---


Capitolo sponsorizzato, ringraziamo Federico!
19 capitoli in coda (Federico), 0/3
-Schadenfreude


"Ying'er, stavamo solo scherzando prima. Huolie è l'orgoglio della nostra famiglia Sima, come potrei vendere i suoi resti?"


"Solo che non credo che sarebbe molto sicuro tenerlo nella nostra famiglia Sima visto quanto sono preziosi i suoi resti. Quindi credo che sia meglio se lo riporti nell'Alleanza degli Sciamani." Il capofamiglia consegnò la salma a Sima Ying.


La giovane non esitò. Si fece avanti e stese le sue mani bianche come dei gigli per ricevere il corpo di suo nonno.


Tuttavia, proprio quando lei si avvicinò, il vecchio strinse gli occhi e mostrò un freddo sorriso difficile da individuare.


Immediatamente dopo, lasciò la presa sui resti di Sima Huolie e cercò di afferrare la mano della giovane.


Le sue intenzioni erano chiare. Non aveva la certezza di poter sconfiggere Chu Feng, così voleva catturare Sima Ying e usarla come ostaggio.


"Dannazione."


Sima Ying rimase scioccata quando vide la mano ad artiglio del vecchio puntare verso di lei.


In quel momento iniziò a circolare istintivamente il suo potere marziale. Si spostò mentre attivava una tecnica per schivare la mano.


Tuttavia era già troppo tardi. Non solo il capofamiglia aveva una coltivazione superiore, era anche più forte. Il suo colpo fu veloce come un fulmine e non diede l'opportunità di scappare a Sima Ying.


"Zzzzzz!!!"


Proprio in quel momento critico però, un fulmine sfrecciò di fronte alla giovane.


Allo stesso tempo, una grande mano circondata da saette afferrò fermamente il polso del vecchio.


"Tu..."


Questa interferenza improvvisa fece tremare per la sorpresa il capofamiglia. Dopo che vide chi era stato, rimase a bocca aperta e il suo sguardo si riempì di paura.


Naturalmente era stato Chu Feng a fermarlo.


Al momento però Chu Feng era diverso rispetto a prima. Non solo il suo corpo era ricoperto di fulmini, aveva anche delle ali formate da saette sulla schiena. Aveva proprio un aspetto maestoso.


Tuttavia ciò che scioccò di più il capofamiglia fu l'aura di Chu Feng. Non era più un Martial King di quinto livello, ma di settimo.


Prima già il giovane poteva uccidere facilmente due Martial King di ottavo livello. Ora che era al settimo, la potenza della sua aura superava ogni immaginazione.


Se il capofamiglia prima aveva dubitato della forza di Chu Feng, allora sapeva che adesso non poteva competere con il giovane ora.


"Dannazione." Vedendo come la situazione stava peggiorando, il vecchio iniziò a dimenarsi per cercare di liberarsi dalla presa di Chu Feng.


Tuttavia il giovane si limitò a rimanere sul posto con un sorriso. La mano che stringeva il polso del capofamiglia della villa Sima era solida come un macigno e stabile come un albero divino. Il vecchio non poteva muovere minimamente la sua mano.


"Snap."


All'improvviso Chu Feng strinse la presa e spezzò il polso del capofamiglia.


"Uhhhhh!!"


Il vecchio strinse i denti. Sembrava che non volesse arrendersi e non gridò. Sopportò testardamente il dolore.


Tuttavia era chiaro che Chu Feng non si sarebbe fermato qui. Il suo potere marziale e la forza spirituale di Ovetto iniziò ad entrare nel corpo del capofamiglia Sima dal suo polso.


"Ahhhhh!!!"


Dato che l'energia di Chu Feng stava divorando il suo corpo dall'interno, il vecchio non riuscì più a contenere il dolore e cominciò a gridare istericamente come se lo stessero sbranando vivo.


Chu Feng stava divorando la sua Energia Primaria, crudelmente e lentamente.


L'aspetto più spaventoso era che il vecchio era completamente impotente. Sembrava una debole lepre sotto gli artigli di una tigre feroce.


Tutto ciò che poteva fare era lasciare che l'energia divorante di Chu Feng devastasse il suo corpo e poi entrasse nelle sue ossa per assorbire la sua Energia Primaria.
A parte urlare miserabilmente, non poteva fare altro.


"Bastardo! Attacchiamolo tutti insieme, uccidiamo questo animale."


Vedendo il capofamiglia tormentato miserabilmente da Chu Feng, la folla della famiglia Sima si infuriò. Arrabbiata, prese coraggio e molti esperti lanciarono attacchi verso il giovane.


Erano davvero astuti. Sapevano di non poter rivaleggiare con Chu Feng e così avevano deciso di attaccarlo da lontano.


Le tecniche marziali che stavano usando sembravano splendide, era davvero uno spettacolo guardarle. Tuttavia ognuna di esse conteneva un potere incredibilmente distruttivo.


Eppure Chu Feng non si era disturbato nemmeno a guardare i loro attacchi. Così rimase sul posto. Solo quando i colpi che stavano per atterrare su di loro i fulmini che coprivano il suo corpo iniziarono a muoversi con violenza.


"Zzzzzzz!""


Risuonò un rumore strano. Chu Feng aveva divorato gli attacchi! Dopodiché uno strato di fulmini visibile ad occhio nudo si precipitò in avanti. Come un drago o una frusta, sfrecciarono tra la folla e trapassarono i corpi di tredici persone.


Dopo che le saette scattarono, i tredici scoppiarono e il loro sangue schizzò ovunque. Erano morti ancora prima di poter urlare.


Questi tredici erano gli uomini che avevano attaccato Chu Feng. Sfortunatamente per loro però non erano riusciti a ferirlo minimamente, invece avevano perso la vita per questo.


"Questo..."


Quando videro questa scena, nonostante fossero infuriati, i membri della famiglia Sima non osarono più attaccare. La paura che provavano aveva sorpassato la furia.


Così le urla del capofamiglia continuarono a risuonare nella sala. Anche le persone all'esterno della stanza riuscirono a sentire le grida. Questo fece accorrere precipitosamente il resto della famiglia Sima a vedere cosa stava accadendo. Tuttavia, dopo che videro cosa stava succedendo, impallidirono per la paura e lo shock.


Alla fine le urla del capofamiglia si indebolirono sempre di più fino a scomparire. Quando il vecchio morì, Chu Feng lo fece a pezzi come aveva già fatto con le altre sue vittime.


L'esterno e l'interno della sala si ammutolì. I membri della famiglia Sima erano rimasti pietrificati sul posto. Non osavano nemmeno respirare troppo forte.


Chu Feng nel frattempo consegnò i resti di Sima Huolie a Sima Ying. Poi disse: "Prenditi cura della salma di tuo nonno, non consegnarla a qualcun altro così facilmente."


"Mn." La giovane annuì. Non aveva più idea di cosa fare al momento e aveva deciso di ascoltare Chu Feng.


"Andiamo, tu e tuo nonno non appartenete a questo posto. È meglio che non torni più in una famiglia così schifosa." Continuò Chu Feng.


"Mn." Sima Ying annuì di nuovo. Si girò e si preparò ad andarsene.


Tuttavia, proprio in quel momento, risuonarono dei passi in avvicinamento. Alla fine apparve una donna tra la folla. Indicò Sima Ying e iniziò a maledirla: "Sima Ying, sei una portatrice di morte, non solo hai causato la morte dei tuoi genitori e di tuo nonno, hai anche ucciso mio marito, il capofamiglia e numerosi Anziani! Sei inumana, sei un animale!!"
                                


                                



