---
weight: 12980
title: Capitolo 1298 – Cos'hai intenzione di fare?
pubDate: 2024-07-15T16:13:16.490Z
tags:
    - mga
---


Capitolo sponsorizzato, ringraziamo Federico!
15 capitoli in coda (Federico), 0/3
-Schadenfreude


"Fratello Chu Feng, te ne stai andando? Ma junior Sima non ti ha chiesto di aspettarla qui?"


"Dovresti aspettare. Anche se te ne andassi, sarebbe meglio se informassi personalmente junior Sima. Altrimenti sarà... molto difficile per noi trasmetterle il tuo messaggio."


"Giusto. Visto quanto sembra stretto il vostro rapporto, dovresti conoscere il suo temperamento. È meglio se glielo dici tu stesso."


I cinque furono subito colti dal panico. Temevano tutti Sima Ying ed erano preoccupati che si sarebbe arrabbiata con loro una volta che Chu Feng se ne fosse andato.


"Cosa state facendo? Da quando potete intromettervi nelle questioni di qualcun altro?"


"Ognuno ha le sue ambizioni. Il fratello Chu Feng non desidera rimanere qui e si rifiuta di portare rispetto perfino a junior Sima, quindi perché fate i ficcanaso? Chi pensate di essere?"


Disse in modo strano Dai Shu. Non solo il suo tono era caustico, ma stava anche insultando indirettamente Chu Feng. Il cambiamento nel suo atteggiamento era enorme, era in netto contrasto con l'atteggiamento amichevole che aveva mostrato prima.


Dopo aver sentito queste parole, i cinque si ammutolirono. Era evidente che temevano anche Dai Shu oltre che Sima Ying.


Chu Feng invece si limitò a sorridere a Dai Shu perché sapeva che tipo di persona era.


Il motivo per cui si era comportato così cortesemente con lui prima era perché c'era Sima Ying. Ora che la giovane se n'era andata, non stava più nascondendo la sua natura. La sua reazione quindi non era affatto strana.


Perciò, Chu Feng non perse tempo a rispondergli e iniziò ad andarsene.


"Fratello Chu Feng, dato che sei venuto qui, sei nostro ospite. Permettimi di accompagnarti." Dai Shu strinse gli occhi e seguì Chu Feng con un sorriso.


Chu Feng non cercò di rifiutare. Tuttavia, non si disturbò a rispondergli. Invece iniziò a volare verso l'antica Formazione di Teletrasporto.


Tuttavia, subito dopo che due di loro volarono via dalla catena montuosa, una luce minacciosa brillò negli occhi di Dai Shu mentre stava seguendo Chu Feng con lo sguardo. Mosse di scatto la mano e in un istante condensò potere Martial per formare un enorme macigno che si precipitò verso la schiena di Chu Feng.


Il suo attacco era stato estremamente improvviso e molto veloce. Ad una distanza così ravvicinata, era semplicemente impossibile per Chu Feng schivare l'attacco.


In quel momento, Dai Shu mostrò un sorriso compiaciuto, era sicuro che avrebbe ucciso il suo rivale.


"Bang."


Tuttavia, proprio quando pensò che l'attacco avrebbe colpito Chu Feng. Il giovane si girò all'improvviso e mosse la manica. Immediatamente dopo, un fulmine si trasformò in un raggio a luna crescente che distrusse completamente il colpo di Dai Shu.


Chu Feng non mostrò un'espressione arrabbiata, anzi, sorrise: "Finalmente hai rivelato la tua vera natura? Da come la vedo, il tuo nome non dovrebbe essere canguro, ma spazzatura."


"Osi chiamarmi spazzatura? Vuoi proprio morire."


Gridò con rabbia Dai Shu. Dopodiché, ondeggiò le labbra e iniziò a lanciare una raffica di attacchi verso Chu Feng. Le sue intenzioni erano estremamente chiare, aveva intenzione di ucciderlo.


"Bang, bang, bang, bang, bang."


I colpi volavano su Chu Feng incessantemente e si formarono in continuazione delle increspature di energia.


Tuttavia, non importava che tipo di attacco usasse, non riusciva a ferire minimamente Chu Feng.


Nonostante la sua coltivazione fosse abbastanza decente e avesse incorporato tecniche spirituali nei suoi colpi, rendendoli molto speciali e perfino degni di lode, il suo potere combattivo non era così formidabile. Possedeva al massimo la forza di contendere un Martial King di settimo livello.


Non era degno di essere menzionato di fronte a Chu Feng.


"Dannazione, questo tipo è davvero capace di difendersi dai miei attacchi?"


Vedendo che il suo assalto non aveva affetto, Dai Shu iniziò a provare paura.


Non si trattenne più, formò sigilli con le mani e poi iniziò a scagliarli via.


"Boom."


Mentre il potere Martial si scatenava, iniziò ad irradiarsi della luce. Un raggio rosso dalla forza distruttiva trapassò lo spazio e puntò verso Chu Feng.


Non era un attacco ordinario, era un Tabù Mortale.


I Tabù Mortali erano estremamente feroci. Una persona ordinaria avrebbe affrontato con molta cautela qualsiasi tecnica di questo livello.


Tuttavia Chu Feng non schivò, né cercò di difendersi.


Solo quando il raggio di luce fu sul punto di raggiungerlo Chu Feng sporse il petto in avanti, spalancò la bocca e risucchiò una boccata d'aria.


"Huuuuu!!!"


In un istante, l'energia naturale nell'ambiente attorno iniziò a collassare. Anche il raggio color rosso iniziò ad essere deformato dalla raffica e alla fine fu risucchiato da Chu Feng.


Dopodiché il giovane chiuse la bocca e con un tonfo, il raggio finì con l'esplodere nella sua gola.


Tuttavia Chu Feng era rimasto completamente illeso nonostante lo scoppio. L'unico effetto fu che del fumo nero iniziò ad uscire dagli angoli delle sue labbra.


"Questa tecnica marziale è proprio buona, è uno spreco nelle tue mani." Disse con derisione Chu Feng.


"Tu..." Dai Shu era impallidito, i suoi occhi spalancati erano pieni di paura.


Aveva pensato che Chu Feng fosse un mero Martial King di quinto livello e che sarebbe riuscito ad eliminarlo facilmente. Tuttavia non si sarebbe mai immaginato che questo giovane sarebbe stato così spaventosamente potente. Non solo Chu Feng si era difeso da tutti i suoi attacchi, aveva perfino mangiato il suo Tabù Marziale senza rimanere minimamente ferito.


Era scioccato e impaurito. Non era uno sciocco e, vista la situazione, aveva capito di non poter competere con Chu Feng.


Tuttavia, anche se era così, non si ritirò. Finse invece di essere calmo e disse: "Il fratello Chu Feng è davvero abile. Non c'è da meravigliarsi che tu abbia potuto accompagnare junior Sima."


"Tuttavia devo ricordarti di una cosa: junior Sima ha un talento eccezionale. Innumerevoli persone la desiderano nell'Alleanza degli Sciamani."


"E non puoi competere con loro sia dal punto di vista della forza che delle origini."


"Ti consiglierei per rimanere al sicuro di stare lontano da junior Sima e di non tornare a trovarla in futuro. Altrimenti se quelle persone lo venissero a sapere, la tua vita diventerebbe proprio difficile."


Dopo aver detto questo, Dai Shu si girò e si preparò ad andarsene.


"Fermo." Disse Chu Feng.


"Ti ho avvertito come atto di benevolenza, non c'è bisogno di ringraziarmi. Dovresti andartene velocemente da qui."


Tuttavia Dai Shu non si fermò affatto. Continuò a fuggire frettolosamente. Ogni suo passo sollevava raffiche di vento. In un istante aveva percorso diverse migliaia di metri. Stava procedendo verso l'Alleanza degli Sciamani senza nemmeno voltarsi.


Stava cercando di scappare.


"Woosh." Tuttavia, all'improvviso brillò un bagliore accanto a lui. Chu Feng era apparso dal nulla di fronte a lui e stava bloccando il suo cammino.


"Tu..." Dai Shu rimase nuovamente scioccato. Sapeva per certo di non poter competere con Chu Feng. Quindi, con un atteggiamento gentile, chiese: "C'è qualcosa di cui hai bisogno fratello Chu Feng?"


"Dai Shu, i tuoi attacchi erano molto feroci, era chiaro che volessi uccidermi, eppure ora fai finta che non sia accaduto nulla e stai cercando di andartene?"


"Mi prendi per uno scemo o forse sei tu ad esserlo?" Disse con indifferenza Chu Feng. Stava mostrando un freddo sorriso.
                                


                                



