---
weight: 130
title: Capitolo 130 - Il Segreto della Famiglia Su
pubDate: 2024-05-28T00:13:16.350Z
tags:
    - mga
---


CAPITOLO SPONSORIZZATO da akisame
5 Capitoli in coda
-Schadenfreude


"Le ferite di Ding Chou non sono state inflitte da Chu Feng. Sono state provocate da lui stesso." Proprio in quel momento Chen Wanxi si avvicinò lentamente.


"Cosa intendi?" Il Lord della città del Vento della Nuvola era confuso.


"Ci sono sette strati nei 7 Pugni Assassini. Ogni strato può stimolare la forza nascosta nel corpo e potenziare l'utilizzatore. Ad ogni strato però si paga un prezzo e farà una certa quantità di danni al proprio corpo."


"Secondo le leggende, dopo aver coltivato il settimo livello, si può ottenere un potere decine di volte maggiore del proprio. Tuttavia, una volta esaurita la tecnica, si rimane paralizzati e si perde tutta la coltivazione."


"I 7 Pugni Assassini. Quando si scagliano pugni, avranno certamente il potere di uccidere i nemici, ma sono una lama a doppio taglio. Più forte è il potere ottenuto, maggiore sarà il prezzo da pagare."


"Ding Chou ha coltivato il terzo strato. Nonostante non abbia raggiunto il punto da distruggere la sua coltivazione, rimarrà gravemente ferito. Dovrà riposare per almeno due mesi prima di potersi riprendere." Spiegò nel dettaglio Chen Wanxi mentre Ding Chou gridava per il dolore.


Dopo aver sentito queste parole, Chu Feng e gli altri non poterono trattenersi dal guardare Ding Chou con pietà. "Esagerando si rischia di ottenere l'effetto opposto" in quel momento Ding Chou aveva dimostrato questo principio.


Tuttavia Chen Wanxi gettò uno sguardo eloquente su Chu Feng. Riuscire a costringere Ding Chou ad arrivare a questo punto, vincendo senza subire gravi ferite aveva lasciato una profonda impressione su di lei.


Non sapeva se la sua Scuola Lingyun avesse un genio del genere. Tra le persone che aveva visto, era l'unico con un talento innato così terrificante. Chissà quanto sarebbe diventato forte Chu Feng una volta che avesse raggiunto la sua stessa età.


Dopodiché il Raduno di Talenti terminò. Chu Feng aveva dato a tutti un'enorme sorpresa, la battaglia tra lui e Ding Chou era stata la più entusiasmante tra tutti i Raduni di Talenti.


L'impressione che Chu Feng aveva lasciato era indelebile, tutti sentirono di aver assistito all'ascesa di un genio, un talento apparso nella Scuola del Drago Azzurro.


Quel genio che poteva cambiare il destino della sua accademia. Avrebbe potuto portare la sua scuola alla gloria, anche se non fosse tornata nel suo periodo più fiorente, poteva tornare ad essere una scuola di primo livello.


Perfino la città Viola Dorato attrasse l'attenzione. Molte delle persone che la sottovalutavano iniziarono ad avvicinarsi a Chen Hui. Il motivo di questo naturalmente era anche per Chu Feng.


Dato che il ragazzo era diventato il campione del Raduno di Talenti, la città Viola Dorato sarebbe stata esente dalle tasse di quest'anno. Ciò rese Chen Hui molto contento, ma ciò di cui era più entusiasta era che un talento come Chu Feng fosse apparso nella sua città. Finalmente poteva tenere la testa alta di fronte ai molti altri Lord delle città.


Il Raduno di Talenti finì. Il nome di Chu Feng attirò molto l'attenzione nelle discussioni della gente. Comunque il ragazzo non lasciò la città dell'Uccello Vermiglio, aveva accettato l'invito di Su Hen ed era rimasto per un po' più di giorni.


Tutti potevano capirlo. Chu Feng aveva già mostrato il suo talento e chiunque fosse minimamente intelligente avrebbe fatto del suo meglio per avvicinarsi a lui. Figuriamoci Su Hen, perfino gli altri Lord della città iniziaron a chiedere informazioni riguardo alla famiglia Chu cercando di entrare in buoni rapporti con essa.


"Chu Feng, non mi hai ascoltato. Ti sei dimenticato ciò che ti ho detto? La coltivazione richiede un progresso graduale. Se continui così ti costerà molto prima o poi."


In un certo giardino della città dell'Uccello Vermiglio, Chu Feng e Su Mei camminavano fianco a fianco.
Nonostante fosse felice della vittoria di Chu Feng, la ragazzina era preoccupata.


"Eheh, non ti preoccupare. Non capisci che tipo di persona sono? Non sono avventato, so cosa fare con la mia coltivazione e non mi ferirò."


"Inoltre, se non posso sconfiggere Gong Luyun tra un anno, anche se non mi uccidesse, non avrei la faccia di continuare a vivere. Dopotutto ormai ho tutto ciò che dovevo dire." Ridacchiò Chu Feng.


"Sei davvero troppo avventato."


Su Mei si riempì di preoccupazione sentendo parlare di questo problema. Gong Luyun era il discepolo numero uno della Scuola del Drago Azzurro, ma in realtà perfino i migliori discepoli di alcune scuole di primo livello non erano potenti come lui.


Gong Luyun era un vero genio. All'età di 20 anni era già arrivato al primo livello del Profound realm ed era allo stesso livello di Su Rou. Sarebbe stato quasi impossibile per Chu Feng raggiungerlo in solo un anno.


"Eheh non ti preoccupare. So cosa sto facendo, credi in me."


"D'altra parte, voi sorelle siete nate in una famiglia così ricca e potente. Perché avete scelto di entrare nella Scuola del Drago Azzurro?" Chu Feng sentì il turbamento di Su Mei e quindi cambiò velocemente argomento.


"Questo..." L'espressione dolce e bellissima di Su Mei cambiò e divenne piena di emozioni contrastanti.


"Vabbè, se è un argomento inopportuno fingi che non l'abbia mai chiesto." Chu Feng sorrise con tatto.


"Non lo è." Vedendo questo, Su Mei si tese temendo che Chu Feng avrebbe pensato male di lei. Dopo essersi guardata con cautela attorno, trascinò Chu Feng per il braccio in una stanza.


Dopo aver chiuso la porta, Su Mei guardò attraverso le fessure della porta per un po', poi disse a Chu Feng:"Usa il tuo Potere Spirit per capire se c'è qualcuno nelle vicinanze."


"L'ho fatto, non c'è nessuno." Chu Feng pensò che il comportamento della ragazza fosse strano, più ci pensava e più diventava curioso perché sentiva che c'era un segreto nascosto.


"Non è che non mi fidi di te, ma questo problema è estremamente importante. All'inizio non avrei dovuto menzionarlo a qualcun altro, tuttavia dato che hai chiesto, io..." Su Mei era in una situazione un po' difficile.


"Se è un segreto, va bene lo stesso." Chu Feng sorrise. Non voleva rendere le cose difficili per Su Mei.


In quell'istante la ragazza strinse i denti per poi dire:"Chi credi che sia la persona più forte nella storia della Provincia Azzurra?"


"Naturalmente è il fondatore della nostra Scuola, Drago Azzurro. Non era il più forte esperto temuto perfino dalla Dinastia Jiang?" Rispose Chu Feng.


"No." Su Mei scosse la testa e disse:"Il fondatore Drago Azzurro in effetti è potente, ma non è la persona più forte apparsa nella Provincia Azzurra."


"Oh? Ci sono altre persone più forti di quel vecchio?" Chu Feng diventò ancora più curioso.


"Sì, tuttavia questa è solo una leggenda senza alcuna verifica. Si dice che 10.000 anni fa il continente delle Nove Pronvice fosse solo una landa selvaggia. La popolazione di allora non era nemmeno un centesimo di quella di adesso."


"La Dinastia Jiang non era ancora apparsa e nemmeno le varie scuole. La parola 'coltivazione marziale' non era molto familiare alla gente perché i metodi di coltivazione non venivano passati agli estranei."


"Quindi, c'erano pochissimi coltivatori allora. Solo nove potenti famiglie conoscevano i metodi di coltivazione e occupavano le Nove Province. La Provincia Azzurra era occupata dalla famiglia Qing."





