---
weight: 13010
title: Capitolo 1301 – Formazione Reale della Metamorfosi
pubDate: 2024-07-15T19:13:16.491Z
tags:
    - mga
---


Capitolo sponsorizzato, ringraziamo Federico!
12 capitoli in coda (Federico), 0/3
-Schadenfreude


Tuttavia, l'Anziano Miao era comunque una persona dalla posizione importante. Indipendentemente da quanto dolore provasse, poteva ancora sopportarlo.


Così, dopo aver consolato Sima Ying, nascose la sua tristezza. Poi mostrando un'espressione gentile, si avvicinò a Chu Feng e sorrise con appressamento: "L'amico Chu Feng è stato davvero notevole. Non solo hai uno straordinario potere combattivo, sei riuscito a battere facilmente un Martial King di sesto livello nonostante tu sia al quinto, inoltre le tue capacità di creare formazioni Spirit sono sorprendentemente rare."


"Non c'è da meravigliarsi che la piccola Ying abbia insistito ad invitarti nella nostra alleanza. Se non riuscissimo a fare entrare nella nostra alleanza un talento come te sarebbe davvero un peccato."


"Tuttavia forzare una persona non è produttivo. Anche se vorrei proprio che ti unissi a noi, sicuramente non ti forzerò."


"Quindi ti chiedo solo questo. Amico Chu Feng, sei interessato ad unirti alla nostra Alleanza degli Sciamani?"


"Anziano Miao, la ringrazio per la sua gentilezza, ma dopotutto sono un discepolo della montagna del Legno Turchese. Temo che sarebbe inappropriato per me unirmi all'Alleanza degli Sciamani." Rispose Chu Feng.


"Non è affatto un problema. Finché sei disposto a farlo, puoi unirti a noi comunque."


"Notificherò personalmente la montagna del Legno Turchese con una lettera. Non dovresti preoccuparti di questo." Disse l'Anziano Miao.


"Chu Feng, presto accetta. Questo è il trattamento che l'Alleanza riserva solo agli Sciamani estremamente potenti. I membri della giovane generazione come te e me non hanno speranze di ricevere un trattamento del genere." Aggiunse frettolosamente Sima Ying.


Tuttavia il giovane scosse la testa, porse i suoi rispetti e disse: "Anziano Miao, la ringrazio per la stima che mi ha mostrato, ma per il momento non desidero unirmi all'Alleanza degli Spiriti. Desidero viaggiare da solo per questa regione per un po'."


"Ahah, molto bene. Amico Chu Feng, quando vorrai unirti alla nostra Alleanza degli Sciamani, puoi venire a trovarmi quando vuoi. Le porte dell'alleanza saranno sempre aperte per te."


L'Anziano Miao rise. Non si arrabbiò per il rifiuto, invece sembrò capire il punto di vista di Chu Feng.


Dopodiché il giovane chiacchierò per un po' con Sima Ying e l'Anziano Miao.


I due insistettero ad accompagnarlo fino alla formazione e Chu Feng non rifiutò.


Tuttavia, quando arrivarono a destinazione, Sima Ying mostrò un'espressione riluttante e delusa.


"Nonno Miao, perché non trattieni Chu Feng qui?" Brontolò Sima Ying.


"Sciocchina, non è produttivo forzare le persone. Mentre Chu Feng è davvero un ottimo talento, ha le sue ambizioni. Se lo costringessi a rimanere, gli renderebbe solo le cose difficili. È meglio lasciarlo andare."


"È di giovamento per tutti quanti, quindi non è la soluzione migliore?" Disse l'Anziano Miao.


"Sigh..." Sima Ying sospirò e continuò a mostrare un'espressione triste.


"Sciocchina, smettila di essere triste. Ho una buona notizia per te." Disse l'Anziano Miao.


"Per quanto mi riguarda, a meno che non potrai fare unire Chu Feng all'Alleanza, non è una buona notizia per me." Disse con ostinazione Sima Ying.


"Davvero? Stai dicendo che l'opportunità di allenarti nella Formazione Reale della Metamorfosi non sarebbe una buona notizia per te?" Rispose con un sorriso l'Anziano Miao.


"Cosa? La Formazione Reale della Metamorfosi? Nonno Miao, non stai scherzando vero?" Sima Ying si rallegrò subito. I suoi splendidi occhi erano scioccati.


"Quando mai ti ho mentito?" Disse l'Anziano Miao con un lieve sorriso.


"Ahah, grandioso, davvero grandioso." In quel momento Sima Ying iniziò ad esultare e a saltellare per la gioia. Sembrava proprio bella in questo momento.


La Formazione Reale della Metamorfosi era molto potente. Quando ci si allenava al suo interno, facilitava il passaggio dal livello dorato a quello reale.


Anche se uno fosse riuscito ad avanzare di grado, il suo potere Spirit e le sue tecniche ne sarebbero stati rafforzati.


Tuttavia, una formazione spirit così potente avrebbe consumato una grande quantità di tesori e l'energia di diversi Sciamani dal Mantello Reale.


In pratica, il costo di attivazione della Formazione Reale della Metamorfosi era estremamente alto. Era così grande che non poteva essere paragonato ai benefici che si potevano ottenere usandola. Inoltre potevano entrare solo dieci persone ad ogni attivazione.


Proprio per questo, Sima Ying non l'aveva mai vista aprirsi, figuriamoci attivarsi. Durante il periodo di più di dieci anni in cui aveva fatto parte dell'Alleanza degli Spiriti, non era stata mai usata.


Eppure adesso non solo l'avrebbero usata, ma Sima Ying avrebbe avuto il permesso di entrarci. Questo naturalmente aveva riempito di gioia la giovane.


Forse sarebbe potuta diventare una Sciamana dal Mantello Reale. Per una persona giovane come lei, sarebbe stato estremamente positivo, anche l'Alleanza degli Sciamani ne sarebbe stata lieta.


Non si poteva trovare uno Sciamano dal Mantello Reale così giovane in tutta la Terra Sacra delle Arti Marziali.


"Nonno Miao, come mai l'hanno aperta?"


Sima Ying non si dimenticò di fare questa domanda cruciale. Era molto intelligente ed era già riuscita ad intuire che doveva esserci un motivo dietro questo evento.


"Ragazza, sembra che non ti si possa nascondere nulla." L'Anziano Miao sorrise, poi iniziò a spiegarsi.


Sembrava che dieci giorni fa fossero arrivati due misteriosi individui nell'Alleanza degli Spiriti.


I due portavano due abiti neri e nessuno sapeva quanto fossero potenti. Tuttavia, a giudicare dalle loro voci, dovevano essere un vecchio e una giovane donna.


Anche la giovane era una Sciamana ed era venuta nell'Alleanza proprio per sperimentare le loro tecniche.


Così, l'Alleanza degli Spiriti, vista la sua reputazione, naturalmente aveva intenzione di dare una lezione a queste persone.


Mandò un membro della giovane generazione davvero sbalorditivo per affrontare quella donna usando tecniche Spirit.


Tuttavia il loro sfidante era stato sconfitto in modo miserabile.


Questo aveva scioccato proprio la gente dell'Alleanza degli Spiriti. Non osò più sottovalutare la donna e iniziò a mandare geni della giovane generazione per affrontarla.


Tuttavia furono tutti sconfitti, senza eccezione.


Impotente, l'Alleanza aveva mandato uno dei suoi discepoli principali: Fu Feiteng.


"Hanno inviato perfino senior Fu? Allora com'è finita? Che sia stato sconfitto anche lui?" Sima Ying era proprio scioccata.


Questo Fu Feiteng era estremamente potente. In termini di tecniche Spirit, era superiore perfino a lei. Si meritava pienamente il titolo di discepolo più potente dell'Alleanza degli Sciamani.


"È stato sconfitto, miserabilmente sconfitto." Disse l'Anziano Miao.


"Anche senior Fu è stato battuto? Quella donna è davvero così potente?" Sima Ying ne fu estremamente sorpresa.


Se la sconfitta di Fu Feiteng era già sbalorditiva, allora una sconfitta miserabile sarebbe stata davvero sconvolgente, un evento che avrebbe destato incredulità.
                                


                                



