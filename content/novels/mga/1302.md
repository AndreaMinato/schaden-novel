---
weight: 1302
title: Capitolo 1302 – Foresta di Bambù delle Foglie Cadute
pubDate: 2024-07-15T20:13:16.491Z
tags:
    - mga
---


Capitolo sponsorizzato, ringraziamo Federico!
11 capitoli in coda (Federico), 0/3
-Schadenfreude


"È ragionevole. Solo quando ha affrontato Feiteng ha rivelato le sue vere abilità. È una Sciamana dal Mantello Reale." Disse l'anziano Miao.


 Sima Ying mostrò un'espressione scioccata. Incapace di contenersi, chiese frettolosamente: "Cosa? Una Sciamana dal Mantello Reale? Quanti anni ha? È davvero riuscita a diventare una Sciamana dal Mantello Reale?"


Bisognava sapere che gli Sciamani dal Mantello Reale erano piuttosto importanti. Nella Terra Sacra delle Arti Marziali sarebbero riusciti ad ottenere rispetto ovunque andassero.


In base a ciò che aveva detto l'Anziano Miao, quella donna doveva appartenere alla giovane generazione, proprio come lei. Era davvero sorprendente.


"Non sono riuscita a vedere il suo aspetto, quindi non ho potuto determinare la sua età. Tuttavia, a giudicare dalla sua voce, la sua età dovrebbe essere simile alla tua. Anche se fosse più grande di te, non lo sarebbe di molto. Se non altro dovrebbe avere circa vent'anni." Disse l'Anziano Miao.


"Devi stare scherzando... è riuscita a diventare una Sciamana dal Mantello Reale ad una così giovane età?"


Perfino Sima Ying si spaventò sentendolo. Non c'era mai stato un talento del genere nella Terra Sacra delle Arti Marziali.


Comunque, tutti coloro che erano riusciti a diventare Sciamani dal Mantello Reale a circa vent'anni sicuramente sarebbero stati molto potenti in futuro. Ognuno di loro avrebbe raggiunto l'apice in quanto a tecniche Spirit.


Nell'Alleanza degli Sciamani, figuriamoci uno Sciamano così giovane, non avevano nemmeno Sciamani dal Mantello Reale tra i discepoli.


Eppure, in quel momento, una giovane simile era apparsa al di fuori della loro organizzazione. Per l'alleanza non era affatto una buona notizia.


"Cos'è successo dopo? Qual è stato il risultato alla fine? Nessuno è riuscito a batterla?" Chiese Sima Ying.


"Non c'è nessuno Sciamano dal Mantello Reale da noi, quindi naturalmente nessuno è riuscito a batterla."


"Tuttavia, naturalmente non abbiamo potuto ammettere la sconfitta. Dopo che Feiteng è stato sconfitto, non abbiamo più mandato discepoli a competere con lei."


"Inoltre, abbiamo detto come scusa che i nostri discepoli più forti non erano presenti e abbiamo chiesto loro di tornare dopo un po' di giorni. Hanno anche accettato la nostra richiesta."


"Per assicurarci di recuperare l'onore perduto, la nostra Alleanza degli Spiriti ha tenuto una conferenza e i vari Sciamani principali hanno accettato di non badare a spese e attivare la Formazione Reale della Metamorfosi."


"Inoltre abbiamo deciso di scegliere dieci membri della giovane generazione dal più grande potenziale."


"Il nostro scopo è di usare la formazione per farli diventare Sciamani dal Mantello Reale in modo da poter sconfiggere quella donna." Disse l'Anziano Miao.


"Come mai è apparsa una persona del genere all'improvviso? Nonno Miao, sai da dove vengono esattamente quei due? Che siano stati mandati da qualche organizzazione per sfidarci?" Chiese con curiosità Sima Ying.


"Non sappiamo da dove provengono, tuttavia, quando se ne sono andati, il nostro Anziano Li li ha seguiti in segreto per capire le loro origini." Disse l'Anziano Miao.


"Tuttavia, con nostra sorpresa, è stato seminato." Disse l'Anziano Miao.


"Anche l'Anziano Li è stato seminato?" Sima Ying rimase scioccata. Naturalmente sapeva quanto era potente.


Non solo l'Anziano Li era uno degli Anziani principali, possedeva anche delle tecniche di movimento straordinarie ed era specializzato nelle formazioni di occultamento.


In altre parole, se l'Anziano Li desiderava seguire qualcuno, era praticamente impossibile sfuggirgli. Questo non solo perché era rapido, ma perché poteva nascondere perfettamente la sua aura.


Eppure perfino lui era stato seminato. Cosa significava? Che probabilmente le due persone che erano venute a sfidarli erano estremamente potenti e probabilmente avevano cattive intenzioni.


"Sono davvero potenti quei due. Anche se la ragazza è talentuosa, dopotutto è solo una Sciamana dal Mantello reale. Non è una grande minaccia per la nostra alleanza."


"Tuttavia, il vecchio che la accompagna non è da sottovalutare. Le sue parole erano davvero misteriose. Se diventasse nostro nemico, sarebbe davvero difficile da affrontare." Disse l'Anziano Miao.


"Non avete davvero nessun indizio sulla loro identità?" Chiese Sima Ying.


"Sì, il vecchio ha chiamato quella ragazza piccola Mei." Disse l'Anziano Miao.


"Piccola Mei, è il suo nome?" Chiese Sima Ying.


"Non lo sappiamo, ma anche se non è il suo nome, se non altro è così che l'ha chiamata il vecchio." Disse l'Anziano Miao.


"Sembrerebbe davvero un problema spinoso." Mormorò Sima Ying.


"Davvero. Ma ci sono ancora speranze. Sei una delle nostre speranze." Disse l'Anziano Miao.


"Non ti deluderò. Sarò all'altezza delle aspettative dei senior." Giurò con sicurezza Sima Ying.


Mentre Sima Ying si stava preparando ad entrare nella Formazione Reale della Metamorfosi per sconfiggere quella giovane misteriosa, Chu Feng stava puntando verso la sua destinazione.


Il posto in cui voleva andare era la Foresta di Bambù delle Foglie Cadute.


Quando era nella Regione del Mare Orientale, aveva incontrato una coscienza e il padrone di quell'energia spirituale era proprio nella Terra Sacra delle Arti Marziali.


Il nome del padrone di quella coscienza era Hong Qiang. Allora aveva detto a Chu Feng che, nel caso fosse entrato nella Terra Sacra delle Arti Marziali, l'avrebbe trovato nella Foresta di Bambù delle Foglie Cadute.


Quando Chu Feng intravide la foresta, i suoi occhi iniziarono a brillare.


I bambù della foresta non erano ordinari. Ognuno di essi era spesso come una macina e arrivava a cento metri di altezza, e alcuni di essi perfino a mille, svettando nel cielo. Le canne di bambù sembravano delle scale che collegavano la terra al cielo.


Inoltre brillavano di luce multicolore, sembravano proprio splendidi.


Mentre i bambù ondeggiavano, proiettavano l'immagine delle loro foglie nel cielo. Era davvero uno spettacolo magnifico.


"Questa è la Foresta di Bambù delle Foglie Cadute? È proprio come ha detto Senior Luo, questo posto è davvero splendido." Sussultò con ammirazione Chu Feng.


Quando era arrivato nella Terra Sacra delle Arti Marziali, non avendo familiarità con il posto, aveva dovuto chiedere informazioni ad altre persone riguardo alla Foresta di Bambù delle Foglie Cadute.


Era stato Senior Luo a riferirgli dell'Energia di Confine, quello strato che separava questa vasta terra in diverse sezioni.


Gli aveva anche detto che c'era un'enorme quantità di esperti nella Terra Sacra delle Arti Marziali e gli aveva parlato dei tre Palazzi, dei quattro clan e delle nove Organizzazioni.


Aveva descritto perfino le bellezze della Foresta di Bambù delle Foglie Cadute e di quanti ostacoli avrebbe dovuto superare Chu Feng per arrivarci visto che c'era l'Energia di Confine a bloccarlo.


Ripensandoci, non era passato molto tempo da quando aveva incontrato Senior Luo, meno di un anno. Finalmente Chu Feng era arrivato a destinazione.


"Mi chiedo come reagirebbe Senior Luo se sapesse che sono arrivato nella Foresta di Bambù delle Foglie Cadute." Chu Feng sorrise lievemente. Dopodiché iniziò a volare verso lo splendido mare di bambù.
                                


                                



