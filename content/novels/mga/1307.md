---
weight: 1307
title: Capitolo 1307 –  Persone Miserabili
pubDate: 2024-07-16T01:13:16.491Z
tags:
    - mga
---


Capitolo sponsorizzato, ringraziamo Federico!
7 capitoli in coda (Federico), 0/3
-Schadenfreude


In quel momento Chu Feng stava fissando il territorio sotto di lui. Non riusciva a distogliere lo sguardo visto il suo entusiasmo. Era passato molto tempo da quando era stato così entusiasta.


Era riuscito ad ottenere un raccolto inaspettato.


La Foresta di Bambù Abbandonata, questa regione di terra simile a delle rovine, in realtà creava una figura misteriosa nascosta, un enorme fiore di loto.


Era celato nelle profondità della foresta e le persone ordinarie non potevano vederlo, ma non poteva nascondersi da Chu Feng.


"Buzz."


Il giovane iniziò ad usare gli Occhi Celesti per ispezionarlo. Una volta che li attivò, tutto divenne più chiaro.


Le regioni coperte dal fiore di loto emettevano una debole luce dorata. Solo quando raggiungeva una distanza di mille metri iniziava a disperdersi gradualmente.


"Una Stranezza Naturale, è sicuramente una Stranezza Naturale."


"Inoltre, dalla sua luce, la Stranezza Naturale dev'essere potente. Sicuramente si è sviluppata per molto tempo e sta quasi per maturare."


"Ahah, non mi sarei mai aspettato che sarei riuscito a trovare una Stranezza Naturale qui. Non ho davvero sprecato il mio tempo viaggiando fin qui. Questa è la volontà del cielo, questa è sicuramente la volontà del cielo. Anche il cielo mi sta aiutando."


In quel momento Chu Feng era pieno di gioia selvaggia. Le Stranezze Naturali erano praticamente risorse di coltivazione. E di cosa aveva più bisogno? Proprio di questo.


"Chu Feng, stai attento. Questa Stranezza Naturale è molto più forte di quelle che hai incontrate prima. Probabilmente è già maturata. Anche se è una Stranezza Naturale, è estremamente feroce e non è qualcosa che puoi sottovalutare." Ovetto lo avvertì.


"Non preoccuparti, sono pronto."


Chu Feng sorrise lievemente. Dato quanto erano potenti le sue tecniche Spirit, anche senza l'avvertimento di Ovetto, aveva capito quanto era potente la Stranezza Naturale.


Aveva perfino sentito un'enorme pressione nel momento in cui aveva determinato che c'era una Stranezza Naturale nascosta in quest'area.


Quest'aura proveniva dalla Stranezza Naturale e sembrava suggerire a Chu Feng di non avvicinarsi, altrimenti ci sarebbero state gravi conseguenze.


"Una Stranezza Naturale della Terra Sacra delle Arti Marziali, è davvero fuori dal comune, eheh..."


"Tuttavia, indipendentemente da quanto tu sia potente, ti otterrò comunque. Non rinuncerò ad un'opportunità del genere, è proprio un'occasione datomi dal cielo." Chu Feng sorrise lievemente. Dopodiché iniziò a volare verso le residenze di Li Xiang e degli altri.


Ora che aveva scoperto la Stranezza Naturale, naturalmente non avrebbe lasciato questo posto prima di ottenerla.


Tuttavia questa Stranezza Naturale era nascosta nelle profondità del terreno. Visto che non poteva creare troppo caos, Chu Feng poteva solo usare gli Occhi Celesti per trovare il covo di questa Stranezza Naturale e poi catturarla e raffinarla.


Ci sarebbe voluto tempo per raffinarla, se non altro sarebbe stato impossibile riuscirci in breve tempo. Così Chu Feng aveva intenzione di integrarsi con la Foresta di Bambù Abbandonata e far sì che gli altri non sospettassero dei suoi movimenti.


"Sei tornato junior Chu Feng."


"Com'è andata? Sei riuscito a trovare Lord Hong Qiang?" Li Xiang e gli altri si riempirono di gioia vedendo che Chu Feng era tornato. Sembrava che nessuno di loro desiderasse lasciare la loro foresta.


"No." Chu Feng sorrise e scosse la testa. Nonostante non fosse riuscito a trovare Hong Qiang, aveva scoperto una Stranezza Naturale. Così non era più avvilito, anzi era di ottimo umore.


Dato che era così contento, gli venne in mente un'idea. Gettò un'occhiata verso i presenti e disse: "Le mie tecniche spirit sono abbastanza buone. Posso aiutarvi a rigenerare i vostri corpi."


"Eh... questo..." Non solo i discepoli della Foresta di Bambù Abbandonata non mostrarono la minima gioia, anzi si agitarono e sembrarono perfino un po' impauriti.


Chu Feng pensò che non avessero fiducia nelle sue tecniche, così sorrise e disse: "Non vi preoccupate, intorpidirò la vostra percezione con delle medicine mentre vi guarirò. Così non sentirete nessun dolore, posso garantirvi che potrete tornare alla normalità senza provare il minimo dolore."


"Junior Chu Feng, vieni con me." Disse in quel momento Li Xiang. Poi iniziò a camminare verso la foresta di bambù.


Chu Feng lo seguì frettolosamente, aveva capito che Li Xiang voleva dirgli una cosa.


Dopo essersi fermato, Li Xiang gli disse: "Dovresti lasciar perdere, non desiderano guarire."


"Perché no?" Chu Feng era confuso.


"Non sai perché sono ridotti così." Disse Li Xiang.


"Come?" Chiese frettolosamente Chu Feng. Si rese conto che doveva esserci un problema difficile da menzionare per loro.


"Sono stati picchiati fino ad essere ridotti così." Rispose Li Xiang.


"L'ho notato, ma chi è stato?" Chiese Chu Feng.


"I discepoli delle Foreste di Bambù di Ferro e di Rame."


"Cosa? Sono stati feriti dai loro stessi compagni?" Chu Feng ne fu davvero sorpreso.


"Esatto, inoltre hanno detto che non avrebbero permesso loro di guarire le proprie ferite. Altrimenti li avrebbero picchiati di nuovo e ogni volta con più crudeltà."


"Questo perché credono che i discepoli della Foresta di Bambù Abbandonata possano vivere solo come rifiuti e che non siano degni nemmeno di avere un corpo normale." Disse Li Xiang.


"Davvero? Perfino le ferite di quei bambini?"


Chu Feng si infuriò.


Un conto era maltrattare degli adulti, ma se la prendevano perfino con i bambini. Era davvero eccessivo.


"Esatto, sono stati picchiati così da loro. Non ci considerano esseri umani. Picchiano tutti, indipendentemente dal fatto che siano adulti o bambini." Disse Li Xiang.


"Che coraggio che hanno! Se la prendono perfino con i bambini, come possono considerarsi umani? E da ciò che hai detto, gli Anziani non intervengono nemmeno?" Chiese con fare risentito Chu Feng.


Li Xiang sospirò con impotenza e disse: "Lord Hong Qiang è in isolamento. A parte lui non ci sono altri Anziani qui."


"Preoccuparsene? Chi potrebbe preoccuparsene? Gli Anziani delle altre foreste? No, si godono lo spettacolo, come potrebbero intervenire? Anche loro considerano inferiori i discepoli della Foresta di Bambù Abbandonata."


"È davvero inumano. Perché rimanete tutti qui visto come vi sta trattando la Foresta di Bambù delle Foglie Cadute?" Chu Feng era davvero confuso.


"Le persone qui sono tutte in condizioni miserabili. Non abbiamo né talento, né buone origini. Molti non hanno nemmeno una famiglia. Se ce ne andassimo, cosa potremmo fare? Non potremmo fare nulla."


"Tuttavia qui, nonostante siamo disprezzati e umiliati, se non altro abbiamo cibo, un posto dove vivere, possiamo ricevere risorse di coltivazione e imparare tecniche marziali." Disse Li Xiang.


"Allora è così." Chu Feng capì. Nonostante la gente della Foresta di Bambù delle Foglie Cadute sembrasse miserabile, aveva accettato queste condizioni di sua spontanea volontà.


Erano disprezzati perché loro stessi avevano rinunciato alla loro dignità. Così non potevano biasimare gli altri, ma solo sé stessi.
                                


                                



