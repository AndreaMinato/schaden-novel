---
weight: 13130
title: Capitolo 1313 – Un branco di codardi
pubDate: 2024-07-16T07:13:16.492Z
tags:
    - mga
---


Capitolo sponsorizzato, ringraziamo Federico!
2 capitoli in coda (Federico), 0/3
-Schadenfreude


Chu Feng era così preoccupato, come poteva rimanere fermo ad ascoltare le loro assurdità? Perciò non riuscì a sopportarli e gridò: "Chiudete la bocca!"


Questo urlo tonante fece sussultare violentemente la terra. Erano apparse perfino delle crepe nel suolo e lo spazio aveva iniziato a deformarsi.


Chu Feng era davvero infuriato, non solo per l'impudenza di questo gruppo, ma anche perché Xiao Ming e Li Xiang erano stati picchiati fino a questo punto.


La folla non riuscì a mantenere l'equilibrio e iniziò a barcollare per poi cadere a terra.


Caddero sul loro posteriore o di faccia. Nonostante non fossero stati feriti, si riempirono di paura.


"Che utilità c'è nell'essere cinici ora? Cosa stavate facendo quando Xiao Ming e senior Li Xiang sono stati attaccati?"


"Quando erano gravemente feriti, cosa avete fatto?"


"Dato che siete così bravi a parlare, perché non andate a farlo con le persone che vi hanno ferito?"


"A parte arrendervi come codardi, cos'altro siete capaci di fare? A parte rimanere a guardare, sapete solo restare impalati mentre a vedere morire gli altri."


Disse freddamente Chu Feng. Ogni sua parola colpì nel segno.


Questo gruppo di rifiuti fu così terrorizzato dal grido del giovane che iniziarono a tremare e molti di loro si pisciarono addosso.


Dopo essersi reso conto di quanto era spaventoso Chu Feng, come potevano osare continuare a rimproverarlo? Non ebbero nemmeno il coraggio di guardare Chu Feng in faccia. Uno per uno, si rannicchiarono e abbassarono la testa come un branco di tartarughe.


"Spazzatura." Disse con derisione Chu Feng. Dopodiché continuò a guarire Li Xiang e Xiao Ming.


Nonostante stesse usando la tecnica della Rinascita dell'Uccello Vermiglio, i loro dantian danneggiati non erano facili da guarire. Chu Feng doveva impegnarsi seriamente per farli riprendere.


"Se siamo rifiuti, allora tu cosa sei?" In quel momento risuonò una voce molto bassa e piena di derisione.


"Cos'hai detto?" Chu Feng si voltò e puntò lo sguardo verso quel senior Shao che aveva cresciuto Xiao Ming.


Anche se aveva parlato pianissimo e aveva alterato la sua voce, Chu Feng era riuscito a capire che era stato lui a dirlo.


"Io..." Evidentemente senior Shao non si aspettava che l'udito di Chu Feng sarebbe stato così acuto e che avrebbe capito che era stato lui a parlare.


Così era paralizzato dal terrore, si poteva capire quanto era spaventato visto che stava tremando in continuazione.


"Ahah..." Chu Feng rise freddamente vedendolo.


Poi disse: "Guarda quanto sei terrorizzato. Hai detto che Xiao Ming era come un figlio per te, e che eri disposto a rinunciare a tutto per lui..."


"Allora dov'eri quando è stato tormentato? Dov'eri quando è rimasto ferito?"


"Non hai osato attaccare i nemici che lo hanno malmenato e non hai osato nemmeno bendare le sue ferite."


"È questo il modo con cui tratti tuo figlio? È con questo che intendevi che avresti rinunciato a tutto per lui?"


"Ca**te. Sei solo un codardo e rimarrai un codardo per tutta la vita."


"Non hai fatto davvero delle rinunce per Xiao Ming. Se non altro, quando Xiao Ming aveva più bisogno di te, non hai osato farti avanti."


All'improvviso senior Shao sbottò: "Sta zitto!!!"


Sembrava che Chu Feng avesse messo il dito nella piaga. Lui che era estremamente codardo, aveva osato gridare con rabbia contro Chu Feng.


"Non sei degno di criticarmi! Non lo sei! Se non avessi parlato di quella cosiddetta dignità, Xiao Ming non si sarebbe ridotto così e Li Xiang non sarebbe finito così nel tentativo di proteggerlo."


"Sei stato tu a ridurli così, non io. Quindi chi ti fa pensare di potermi criticare?"


"Ammetto di non essere stato capace di proteggere Xiao Ming. Sono un codardo."


"E tu? Non hai giurato che avresti protetto Xiao Ming? Ma dov'eri allora?"


"Umpf, da come la vedo, ti sei nascosto lontano. Sai solo dare consigli con il senno di poi. Hai osato solo uscire allo scoperto dopo che se ne sono andati, vero?"


"Eppure hai la spudoratezza di chiamare me codardo? In realtà sei ancora più codardo di me. No, non solo un codardo, sei proprio un miserabile che si rifiuta di ammettere di essere un codardo." Gridò con rabbia senior Shao.


"Ahah..." Chu Feng pensò che sarebbe stato indegno per lui rispondere a questo rifiuto. Guardò senior Shao come se stesse osservando uno sciocco e rise.


"Stai ridendo? Osi davvero ridere?"


"Continua a ridere, presto non potrai più farlo."


"Non se ne sono andati. Sono ancora in giro. Inoltre ho consegnato loro il talismano di Xiao Ming. Presto ti troveranno e allora vedremo se continuerai a ridere." Disse senior Shao con ferocia.


"Così sei stato tu a dare loro il talismano?" Un lampo freddo brillò negli occhi di Chu Feng.


Mentre sapeva che questo senior Shao era un codardo, non si immaginava che fosse una persona così spregevole.


Non c'era da meravigliarsi che quel gruppo avesse ottenuto il talismano. A quanto pareva era stato senior Shao a darglielo.


Era semplicemente spudorato. Questo senior Shao doveva avere dei secondi fini.


Era una fortuna che Chu Feng fosse davvero potente, altrimenti prima sarebbe stato catturato. Così era tutta colpa di questo senior Shao.


"Sono... sono stato io, e allora?"


"Quel moccioso di Xiao Ming si è rifiutato di rompere il talismano quando ha visto i discepoli delle Foresta di Bambù d'Oro e d'Argento. Anche quando è stato tormentato quasi fino alla morte ha rifiutato di coinvolgerti."


"Tuttavia, doveva sapere perché stava ricevendo quel tormento. È stato tutto a causa tua."


"Ma mentre lui non voleva, io pensavo che dovevi essere tu a pagarla. Disse senior Shao.


Chu Feng divenne silenzioso. A quanto pareva Xiao Ming aveva avuto il tempo di rompere il talismano, ma il ragazzo temeva di coinvolgerlo e così si era rifiutato di chiamarlo.


"Sciocco ragazzo, perché non mi hai ascoltato?" Chu Feng guardò Xiao Ming e sospirò piano. Non lo biasimò, provò dolore invece.


"Perché non stai parlando più? Ti sei ammutolito?"


"Oh giusto, non avevi detto che uno doveva vivere con dignità? Non hai detto che non solo avresti protetto la tua dignità ma anche quella di Xiao Ming?"


"Quando quelle persone verranno a trovarti, avrai l'opportunità di proteggere la tua dignità."


"Oh, lo so. So perché sei silenzioso. Sicuramente devi aver paura. Dopo aver saputo che quelle persone ti stanno cercando, ti sei spaventato così tanto da pisciarti addosso, non è vero?"


"Ahah, sei davvero un codardo spudorato. Sai solo vantarti. Sei ancora più codardo di me." Senior Shao iniziò ad umiliare Chu Feng ancora di più.


Quando videro che il giovane non reagiva, anche gli altri della Foresta di Bambù Abbandonata iniziarono ad insultarlo. Pensavano che Chu Feng fosse uguale a loro, un codardo, nient'altro che un rifiuto.
                                


                                



