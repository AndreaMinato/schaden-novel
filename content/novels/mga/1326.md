---
weight: 1326
title: Capitolo 1326 –  Fiore di Loto Metallico dalle Fiamme Impetuose
pubDate: 2024-07-16T20:13:16.494Z
tags:
    - mga
---


Capitolo regolare,
24 capitoli in coda, 0/3
-Schadenfreude


Chu Feng era incuriosito dalla proposta di Hong Qiang, ma quando iniziarono a percorrere una strada familiare, capì che cosa voleva mostrargli.


Aveva intenzione di fargli vedere la Stranezza Naturale nelle profondità della Foresta di Bambù Abbandonata.


In effetti l'Anziano alla fine lo portò all'entrata della caverna.


Non solo sembrava avere molta familiarità con il percorso, ma la sua tecnica per sciogliere la formazione attorno all'entrata era ancora più complessa di quella di Chu Feng; era estremamente efficace.


Non solo Hong Qiang era molto potente, ma era anche un formidabile Sciamano dal Mantello Reale.


La forza di uno Sciamano poteva essere determinata dal suo potere Spirit, che si poteva valutare dal suo aspetto.


Bianco, grigio, blu, viola e dorato. Questi cinque tipi diversi di energia erano molto facili da differenziare.


Tuttavia, una volta raggiunto il livello Reale, il metodo per distinguere i gradi di uno Sciamano sarebbe cambiato.


Il colore sarebbe rimasto lo stesso allo stadio di prima, ma sarebbe stato ancora più intenso e avrebbe emanato un'aura più opprimente a seconda della sua potenza. Chiunque avrebbe capito con una sola occhiata che il color oro di uno Sciamano dal Mantello Reale era molto più acceso ed era capace di intimorire una persona.


Tuttavia la differenza più fondamentale stava nella sua natura.


Il potere Spirit reale conteneva dei marchi speciali che assomigliavano a simboli e rune ed erano separati in tre tipi: marchio dell'Insetto, del Serpente e del Drago.


In pratica era diviso in tre livelli, quello dell'Insetto era il più basso e debole, mentre quello del Drago era il più formidabile.


Chu Feng aveva già incontrato diversi Sciamani dal Mantello Reale, ma sia l'Anziano del dipartimento delle medicine Hong Mo, Sima Huolie, la madre di Bai Ruochen e il grande esperto Bai Yuan avevano mostrato dell'energia spirituale con il marchio dell'insetto quando avevano usato le loro tecniche.


Eppure, quando Hong Qiang aveva utilizzato il suo potere, aveva rivelato dei marchi del Serpente.


In altre parole, le sue tecniche superavano quelle dell'Anziano Hong Mo, del nonno di Sima Ying, Bai Suyan e del Semi Martial Emperor Scimmia Bianca.


Non c'era da meravigliarsi che Chu Feng non fosse riuscito a superare il portale che Hong Qiang aveva creato. Le abilità dell'Anziano erano ad un livello completamente diverso.


Si diceva che un vero Sciamano Reale con il marchio del Drago fosse una delle figure più potenti nella Terra Sacra delle Arti Marziali, ma questo non significava che uno Sciamano Reale con il marchio del Serpente fosse debole. Sarebbe stato considerato comunque un vero esperto.


Hong Qiang era un grande maestro in effetti. Era la persona più potente che Chu Feng avesse mai incontrato da quando era arrivato nella Terra Sacra delle Arti Marziali.


Inevitabilmente, questo fece provare molta reverenza a Chu Feng.


Così non fece domande e continuò a seguire Hong Qiang. Voleva vedere esattamente quale fosse l'aspetto della Stranezza Naturale.


Dopo che entrarono nella caverna, i due continuarono ad avanzare, fermandosi solo dopo che arrivarono al portale degli spiriti che aveva bloccato Chu Feng poco tempo fa.


Come previsto, Hong Qiang riuscì ad aprire il portale senza nessuno sforzo, era stato lui a crearlo.


Tuttavia questo portale non era il solo ostacolo sul loro cammino, ne incontrarono molti altri.


Tutti insieme arrivavano ad un totale di ventuno. Ogni portale era più duro e difficile da aprire rispetto al precedente.


Inoltre, tra di essi c'erano trentotto trappole Spirit. Nonostante fossero tutte diverse, erano estremamente potenti. Ognuna di essi conteneva abbastanza potere da fare a pezzi Chu Feng, distruggere le sue ossa e a disperdere la sua anima.


Anche queste trappole erano state create da Hong Qiang. Si era impegnato duramente per proteggere questa Stranezza Naturale.


Dopo che arrivarono al ventunesimo portale, i due arrivarono alla fine del passaggio.


I due si ritrovarono in un'enorme caverna che sembrava un mondo a sé.


Nella regione centrale c'era un enorme fiore di loto dall'aspetto splendido. Arrivava a cento metri d'altezza ed era ampio mille metri. Doveva essere fuori dal comune, era formato da un particolare tipo di metallo.


Attorno al fiore di loto bruciavano delle fiamme impetuose capaci di ardere qualsiasi creatura vivente.


Tuttavia, ciò che scioccò e impaurì Chu Feng non fu il suo aspetto, ma la sua aura opprimente capace di penetrare l'anima.


Il fiore di loto era estremamente potente, così formidabile che Chu Feng iniziò a sudare profusamente percependo da vicino la sua aura.


Fortunatamente questa pianta era sigillata da molti strati di formazioni. Altrimenti solo la sua aura sarebbe stata capace di uccidere Chu Feng.


Questo fiore di loto naturalmente era la Stranezza Naturale che cresceva da molti anni in questo luogo.


"Cosa ne pensi? Sei contento di averlo visto?" Chiese con un sorriso Hong Qiang.


"Così sapeva già che sono stato qui." Chu Feng sussultò con ammirazione.


"Ragazzo, non devi lusingarmi. Non avevi già capito che sono stato io a sigillare questo posto?"


"Eheh." Chu Feng rise con imbarazzo. In effetti se l'era già immaginato, altrimenti non avrebbe seminato il caos per spingerlo a rivelarsi.


"Scioccante, vero?" Chiese Hong Qiang.


"Sì, proprio scioccante. È ancora più forte di quanto immaginassi. Tuttavia sembra estremamente pericoloso." Disse con sincerità Chu Feng.


Poteva percepire quanto era spaventosa questa Stranezza Naturale.


Se non fosse stato per le formazioni di Hong Qiang, allora questa pianta avrebbe già iniziato a seminare distruzione. Come avrebbe permesso sennò che Chu Feng e l'Anziano entrassero con tale noncuranza nel suo territorio?


"Naturalmente è molto potente. Si chiama Fiore di Loto Metallico dalle Fiamme Impetuose. È una Stranezza Naturale estremamente feroce e crudele."


"Fortunatamente deve ancora maturare, altrimenti nemmeno io potrei tenerla a bada."


"In effetti perfino io posso solo sopprimerlo temporaneamente. E la parte ancora più spaventosa è che sta ancora crescendo. Prima o poi maturerà. Allora i miei sigilli non potranno più fermarlo e non me la lascerà passare liscia visto che l'ho sigillato qui."


"E la Foresta di Bambù delle Foglie Cadute andrà incontro ad un'enorme calamità, forse sarà completamente annientata."


L'espressione di Hong Qiang era piena di serietà. Non stava assolutamente scherzando.
                                


                                



