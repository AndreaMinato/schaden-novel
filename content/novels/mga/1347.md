---
weight: 1347
title: Capitolo 1347 – Familiarità
pubDate: 2024-07-17T17:13:16.498Z
tags:
    - mga
---


Capitolo sponsorizzato ringraziamo Bruno!
8 capitoli in coda, 0/3
-Schadenfreude


I nonni Song e Lin iniziarono a chiacchierare con Chu Feng.


Non parlarono di questioni importanti, erano parole utili solo per migliorare il rapporto che c'era tra di loro.


All'improvviso poi nonna Lin fece la domanda che voleva fare da tempo: "Chu Feng, sei così talentuoso, da dove hai imparato tutte le tue tecniche?"


"A dire la verità non provengo dal dominio dell'Alleanza." Rispose Chu Feng.


"Da dove provieni allora?" Chiese sorpresa nonna Lin.


"Sono un discepolo della Montagna del Legno Turchese." Rispose con sincerità Chu Feng.


"Montagna del Legno Turchese?" Sia nonno Song che nonna Lin rimasero sbalorditi. Si scambiarono un'occhiata e tornarono a guardare Chu Feng.


Le loro espressioni erano piene di emozioni contrastanti. Anche se i loro sguardi contenevano gioia, c'era anche un po' di delusione.


"Cosa succede?" Chiese frettolosamente Chu Feng vedendo le loro reazioni.


"Oh, non è niente. Dovresti capirlo anche tu. A causa dell'Energia di Confine, la Terra Sacra delle Arti Marziali è separata in molti domini diversi. Dopo tutti questi anni, la gente predilige il suo dominio di provenienza, considerandola una terra natìa."


"Così, indipendentemente dai conflitti che ha avuto, chiunque desidererebbe che il suo dominio diventasse più potente."


"E noi, non facciamo eccezione."


"Non vogliamo che ci siano più rivali nel Dominio dell'Alleanza, c'è già l'Alleanza degli Sciamani che può superarci. Così siamo molto preoccupati. Dato che non sei un membro dell'Alleanza degli Sciamani, temevano che provenissi da qualche organizzazione vicina."


"Così, dopo che abbiamo scoperto che non appartieni al dominio dell'Alleanza, naturalmente siamo stati sollevati dal fatto che non diventerai un nostro rivale in futuro."


"Tuttavia, allo stesso tempo, un talento del genere non proviene dal Dominio dell'Alleanza. Naturalmente proviamo rimpianto." Spiegò nonno Song.


"Ah è così." Chu Feng capì le reazioni dei vecchi. Era molto semplice in realtà. Nonostante l'Antico Villaggio del Sigillo desiderasse che il Dominio dell'Alleanza diventasse ancora più potente, non volevano altri rivali.


Così, indipendentemente dalla risposta che avrebbero ricevuto, avrebbero comunque mostrato espressioni di gioia e amarezza come avevano fatto ora.


Nonostante fossero due punti di vista conflittuali, era un comportamento solo naturale. Dopotutto gli esseri umani erano pieni di scomode contraddizioni.


"Nonno Song, nonna Lin, in realtà non credo che sia importante da dove provengo. Ciò che importa sono i rapporti tra le persone."


"Nonostante non vi conosca da molto tempo, mi avete trattato con grande generosità e mi avete fatto sentire un po' di calore familiare."


"Sono in una terra straniera. Mi rincuora ricevere la vostra gentilezza. Visto che mi trattate come un parente, allora io farò lo stesso."


"Anche se provengo dal dominio del Legno Turchese e sono un discepolo della montagna del Legno Turchese, se qualcuno volesse farvi del male in futuro, sicuramente non rimarrei con le mani in mano a guardare."


"Anche se il vostro nemico provenisse dalla mia Montagna del Legno Turchese o fosse perfino un mio amico, finché non sarete nel torto, sicuramente vi aiuterò." Disse con sincerità Chu Feng, avrebbe sicuramente rispettato questa promessa.


"Ahah, sei proprio un bravo ragazzo. Queste parole sono più che sufficienti."


Nonno Song e nonna Lin ne furono estremamente contenti.


Il motivo per cui i due avevano portato Chu Feng a parlare in privato ed erano stati così amichevoli nei suoi confronti, era perché erano impressionati dal suo talento e dal suo futuro potenziale.


In altre parole, stavano cercando di intrattenere buoni rapporti con lui prima che crescesse.


Le parole di Chu Feng li tranquillizzarono. Aveva garantito loro che avrebbe ripagato la gentilezza ricevuta e che era una persona che valeva la pena avere come amica. Così come potevano non essere contenti?


Se prima erano contenti e tristi, ora erano solo felici.


Nonno Song chiese: "Chu Feng, ricordi ancora quante persone c'erano radunate fuori dal passaggio prima che fosse aperto?"


"Se non sbaglio, dovevano esserci quasi mille persone e tutti Sciamani dal Mantello d'Oro." Quando ripensò a quanta gente fuori dal passaggio, Chu Feng sospirò con ammirazione.


Chu Feng era arrivato solo il giorno prima della seconda prova e allora aveva trovato solo diverse decine persone in piazza.


Eppure in un breve giorno, il numero era aumentato di oltre dieci volte. Era davvero scioccante.


Dopotutto il Mantello d'Oro non era un obiettivo così facile da raggiungere.


Quasi mille Sciamani dal Mantello d'Oro erano venuti qui nell'Antico Villaggio del Sigillo. In tal caso, quanti ne sarebbero arrivati nel corso di un mese? Un anno? Solo pensarci destò grandissimo stupore in Chu Feng.


"Ho visto quanto sono forti. Se non erro, circa metà di loro dovrebbe riuscire ad attraversare il passaggio. In altre parole, circa quattrocentoottantatré persone potranno diventare nostri ospiti." Disse nonno Song.


"Per attirare così tanti ospiti, il villaggio ha proprio una reputazione ben meritata." Disse Chu Feng.


"No, in passato non ci sarebbero stati così tanti ospiti. È a causa dell'evento che ci sarà domani." Interruppe nonna Lin.


"Domani?" Chu Feng era un po' confuso e al tempo stesso curioso.


"Sembra che tu non lo sappia." Nonna Lin strinse gli occhi e ridacchiò. Poi disse: "Domani ci sarà la cerimonia degli antenati del nostro villaggio."


"Consiste nell'onorare i nostri antenati tramite potere Spirit."


"Non solo devono partecipare tutto il villaggio, ma anche gli ospiti possono unirsi alla cerimonia."


"Ecco perché ci sono così tante persone." Chu Feng capì.


"Tuttavia l'aspetto più importante è che si terrà una competizione di potere Spirit tra i membri della giovane generazione."


"In realtà non è molto diversa dalla prova che hai appena superato."


"Solo nella competizione bisogna rimanere ad occhi chiusi e non si può usare tecniche Spirit. Si può utilizzare il metodo più primitivo di sondare l'ambiente, il potere Spirit, per farsi strada, rimuovere gli ostacoli nella formazione e trovare l'uscita corretta."
                                


                                



