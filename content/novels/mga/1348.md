---
weight: 13480
title: Capitolo 1348 – Bottino di Guerra
pubDate: 2024-07-17T18:13:16.499Z
tags:
    - mga
---


Capitolo sponsorizzato ringraziamo Bruno!
8 capitoli in coda, 0/3
-Schadenfreude


"Proprio interessante. State dicendo che possono partecipare anche gli estranei?" Chiese Chu Feng.


Sapeva che nonno Song e nonna Lin non ne avrebbero parlato senza nessun motivo. Dato che l'avevano menzionato, dovevano avere intenzione di coinvolgerlo in qualche modo.


"Naturalmente, se tu non potessi partecipare, perché te lo menzioneremmo?" Disse nonno Song con un sorriso brillante.


"Non solo potrai partecipare, ma avrai anche l'occasione di lottare per il premio."


"Verranno dati dei premi ai primi tre in classifica. Il terzo otterrà cento gocce di acqua del ghiacciaio del sigillo e diecimila perle martial."


"Il secondo trecento gocce e centomila perle."


"E il primo riceverà dei premi ancora più sbalorditivi, potrà ottenere mille gocce dell'acqua del ghiacciaio del sigillo e un milione di perle martial."


"inoltre, se sarà un ospite a finire primo, riceverà la placca del sigillo. Chi la possiede diventerà un distinto ospite e potrà entrare ed uscire dall'Antico Villaggio del Sigillo senza dover superare delle prove." Aggiunse nonna Lin.


"Ci sono delle ricompense così generose?" Chu Feng si entusiasmò ancora di più e perfino lui non riuscì a contenere il suo desiderio.


Aspetto più importante, se fosse riuscito a conquistare il primo posto, sicuramente il villaggio avrebbe provato un nuovo livello di rispetto nei suoi confronti.


Qual era il suo obiettivo? Era proprio di fare una buona impressione sulla gente dell'Antico Villaggio del Sigillo e poi ottenere l'opportunità di rubare un po' del ghiacciaio del sigillo.


E la cerimonia ancestrale era una rara occasione per farlo!


"Il cielo mi sta aiutando!" Pensò Chu Feng con emozione. Da come la vedeva, era sicuro di poter vincere la competizione.


"Le tue tecniche Spirit sono molto potenti. Credo che, a parte i geni dell'Alleanza degli Sciamani, sarà difficile trovare qualcuno capace di rivaleggiare con te. Credo che perfino i mocciosi del nostro villaggio non potranno competere con te."


"Se non sbaglio, immagino che pensi di avere la vittoria in pugno."


"Tuttavia, non voglio spegnere il tuo entusiasmo, ma, mentre possiamo essere inferiori all'Alleanza degli Sciamani, abbiamo delle tecniche del sigillo speciali e metodi particolari che nemmeno l'Alleanza degli Sciamani osa sottovalutare."


"Specialmente i giovani. Considerano la competizione del potere Spirit l'onore più grande nel villaggio. Quindi, da quando hanno iniziato a studiare le tecniche Spirit, hanno dato la massima priorità ad allenare il loro potere. Si sono impegnati duramente per prepararsi per la competizione."


"Così, anche se i nostri giovani hanno tecniche Spirit inferiori alle tue, potrebbero essere più bravi di te ad utilizzare il potere Spirit." Disse nonna Lin.


"Si sono concentrati ad allenare il potere Spirit?" Chu Feng iniziò ad accigliarsi lievemente. La maggior parte degli Sciamani si concentrava ad allenare le loro tecniche. Nonostante il potere Spirit fosse fondamentale, non molti si specializzavano nell'utilizzarlo.


Chu Feng ad un certo punto si era dedicato a rafforzare il suo Potere Spirit, ma per ottenere tecniche più formidabili, aveva iniziato a trascurare questo aspetto e si era concentrato sulle abilità e sull'utilizzo degli Occhi Celesti.


A giudicare dal suo tono, nonna Lin non stava cercando di spaventarlo inutilmente.


L'Antico Villaggio del Sigillo era pieno di Sciamani. Inoltre era un'organizzazione che esisteva da così tanti anni. Sarebbe stata una menzogna dire che non avessero un campo di specializzazione.


Era possibile che si concentrassero sopratutto sulle tecniche di sigillo, di rafforzamento e di coltivazione del potere Spirit.


In quel momento, i due vecchi si scambiarono un'occhiata, poi diedero una pergamena a Chu Feng: "Tuttavia non devi preoccuparti troppo. Questo è il diagramma generale della formazione. Nonostante non sia molto dettagliato, potrebbe aiutarti se lo memorizzerai."


"Non posso accettarlo." Chu Feng scosse la testa. Non osava accettarlo.


"È solo il diagramma generale. È qualcosa che tutti i giovani dell'Antico Villaggio del Sigillo hanno visto. Non bareresti guardandolo, vogliamo solo darti un'occasione per competere." Spiegò nonna Lin.


"In tal caso mi permetta di fare una domanda. A parte i membri del suo villaggio, c'è mai stato un ospite che ha visto questo diagramma generale?" Chiese Chu Feng.


"Questo... naturalmente no." Nonna Lin scosse la testa.


"Ma sono un ospite. Se lo vedessi, mentre potrebbe darmi un'occasione, che dire degli altri ospiti?" Chiese Chu Feng.


"Questo..." I due vecchi rimasero senza parole. Per gli altri ospiti in effetti non sarebbe stato corretto.


"Nonno Song, nonna Lin, so che lo state facendo per me."


"Ma desidero competere equamente. Nonostante non mi sia concentrato ad allenare il mio Potere Spirit, sono relativamente sicuro di farcela."


Non solo il suo tono era fiducioso, ma era pieno di gratitudine.


Erano solo estranei che si erano incontrati per caso, eppure nonno Song e nonna Lin lo stavano trattando con così tanta generosità. Questo dimostrava proprio la loro stima. Per questo sarebbe stato sconveniente rifiutare il loro buon gesto, ma Chu Feng aveva i suoi princìpi e per lui l'aspetto più fondamentale era la sua dignità.


Anche se voleva ottenere il primo posto nella competizione, avrebbe contato sulle sue forte e non avrebbe barato.


"Molto bene, hai integrità." Non solo i due vecchi non si arrabbiarono, ma provarono ancora più stima per lui nonostante avesse rifiutato il loro gesto gentile.


"Ahahahahah..."


"C-c-c-cari miei, sono il primo ad essere a-arrivato!"


"V-v-volete affrontarmi? N-n-nessuno di voi può vincere c-c-contro di me!"


Proprio in quel momento risuonò una risata fragorosa. A giudicare dalle sue balbuzie, doveva essere Wang Qiang.


In effetti, guardando fuori dalla finestra della casa di pietra, si poteva vedere Wang Qiang all'uscita del passaggio. Con il suo tronco nudo e i suoi pantaloni a motivi floreali, stava saltellando su e giù mentre rideva. Stava ridendo così forte che non riusciva nemmeno a chiudere la bocca. Inoltre stava facendo delle strane pose vittoriose. Era davvero entusiasta e sembrava impazzito.


La gente dell'Antico Villaggio del Sigillo era confusa, non capiva da dove provenisse questo idiota.


Tuttavia Wang Qiang evidentemente non li notò, era troppo soddisfatto della sua "vittoria". Rimase sull'entrata, continuò a fare delle pose simili a quelle dei culturisti e iniziò perfino a mostrare i suoi miseri muscoli.


"Wang Qiang, cosa stai facendo?" Nonno Song non riuscì più a continuare a guardare, così uscì dalla casa di pietra.


"Ahah, s-s-sto festeggiando!" Disse con orgoglio Wang Qiang per poi battersi il petto.


"Oh, g-g-giusto, vecchio, dov'è il mio b-b-bottino di guerra? P-presto consegnamelo." Wang Qiang si avvicinò a nonno Song con passo sicuro e soddisfatto.
                                


                                



