---
weight: 1350
title: Capitolo 135 - Voglio Entrambe le Sorelle
pubDate: 2024-05-28T05:13:16.351Z
tags:
    - mga
---


CAPITOLO SPONSORIZZATO da akisame
1 Capitoli in coda
-Schadenfreude


Su Rou non capiva ed era perplessa. Nonostante avesse perso la sua castità in quel modo e fosse infuriata, perché si indispettiva sentendo Chu Feng dire che avrebbe sposato sia lei sia Su Mei?


Che si fosse innamorata di Chu Feng? Ma com'era possibile? Era il ragazzo di Su Mei, come poteva innamorarsi di lui? Su Rou era confusa e per la prima volta non riuscì a capire le sue emozioni.


In quel momento era uscito dalla stanza anche Chu Feng. Indossava dei vestiti completamente nuovi perché gli abiti che aveva la scorsa notte erano già stati fatti a pezzi.


"Questa faccenda sarà tenuta segreta?" Chiese Chu Feng.


"Cosa stai pensando? Come si può diffondere una cosa del genere? In tal caso cosa penserà di te la piccola Mei? Cosa penserà di me?" Su Rou era molto nervosa.


"Ascolterò ciò che dici dato che prima o poi sarà reso pubblico." Chu Feng sembrava piuttosto calmo.


"Cosa intendi?" Le sopracciglia sottili di Su Rou si corrugarono, la donna temeva che Chu Feng avrebbe causato qualche trambusto.


"Niente, sto solo dicendo che prima o poi sarai mia." Chu Feng mostrò un sorriso sinistro e ribelle, come se tutto ciò che era accaduto la scorsa notte non fosse affatto un peso per lui. Anzi sembrava lo stesse ricordando con piacere.


Su Rou diede un'occhiataccia al ragazzo, poi si girò senza prestagli più attenzione. Con uno strano tono accentuato, disse cercando di allontanarlo:"Vai via presto. Avvantaggiati del fatto che non si sia ancora fatto giorno e non lasciare che nessuno sappia che hai passato la notte qui."


"Sì, comunque avevo intenzione di partire. Parla alla piccola Mei e a tuo padre al posto mio." Disse Chu Feng iniziando a scendere per le scale.


"Aspetta." L'espressione di Su Rou cambiò drasticamente mentre domandava:"Hai detto che stai per andartene dalla città dell'Uccello Vermiglio?"


"Esatto." Annuì Chu Feng.


"Come puoi farlo? Abbiamo fatto tutto questo senza capire il perché, eppure non ti disturbi nemmeno a scoprire cos'è successo e te ne vai come se niente fosse?"


"Scoprire cos'è successo? La scorsa notte il tuo servo mi ha invitato. Ha detto che c'era una questione di cui avevi bisogno di parlarmi e ha detto che avevi anche preparato del tè apposta per me. Ho perso il controllo dopo averlo bevuto."


"Inoltre c'era una fragranza nel bagno, era estremamente strana e poteva bloccare la coltivazione. La scorsa notte non avevi un briciolo di forza, quindi sono sicuro che è stato tutto causato da quella fragranza."


"Chi credi che sia capace di ordinare al tuo servo di tradirti e anche di tirare fuori delle droghe così forti nella tua città dell'Uccello Vermiglio?" Chiese con tranquillità Chu Feng.


"Tu..." In quell'istante Su Rou rimase sbalordita. Non avrebbe mai pensato che Chu Feng avesse analizzato così velocemente la situazione e avesse capito chi era il colpevole. Quella capacità di valutazione e le abilità eccezionali di osservazione erano piuttosto incredibili.


"Dalla tua espressione, sembra che anche tu sappia chi è stato. Per quanto riguarda il suo obiettivo, lo sappiamo. Non lo biasimo, anzi gliene sono grato."


"Se non l'avesse fatto forse avrei sposato solo la sua figlia minore, ma ora prenderò entrambe le sue figlie." Chu Feng sorrise e scese dalle scale.


"Per quale motivo lo dici? Come sai che ti sposerò?" Chiese Su Rou.


"Non posso essere sicuro che mi sposerai, ma sei già mia. Farai meglio a non amare un'altra persona, altrimenti la ucciderò."


"Non puoi negare che d'oggi in avanti sei mia. Tu e la piccola Mei lo siete. Voi sorelle farete meglio a non scappare." Chu Feng era risoluto e prepotente. Dopo aver detto quelle parole, non guardò nemmeno l'espressione di Su Rou e se ne andò velocemente.


La donna rimase sul posto senza sapere cosa fare. Per la prima volta era confusa nonostante fosse piuttosto matura.


Dopo non molto tempo, Su Hen entrò nel palazzo. Quando arrivò al quinto piano vide Su Rou.
Aveva un'espressione addolorata, ma non disse nulla. Entrò nel bagno e, dopo aver visto la macchia di sangue sul terreno, sospirò:"Mi dispiace."


Su Rou chiese con un tono molto calmo:"Perché hai dovuto farlo?"


"Sigh. Non si può sottovalutare la forza della famiglia Shangguan. Se il matrimonio tra la piccola Mei e Shangguan Ya fosse stato annullato, la famiglia Shangguan proverebbe sicuramente risentimento. Se si ribellasse contro la mia famiglia Su, anche se vincessimo, ne saremmo gravemente danneggiati e la città dell'Uccello Vermiglio sarebbe in crisi."


"La piccola Mei si è innamorata di Chu Feng e l'hanno capito tutti. Se fosse stata un'altra persona, avrei interrotto la loro relazione usando la forza. Tuttavia Chu Feng è un genio e quando crescerà la sua forza sarà inarrestabile. La mia famiglia Su non può offenderlo, quindi posso solo sperare di trarlo dalla nostra parte."


"Quindi ti ho fatto un torto. Ora che è accaduto tutto questo, naturalmente si sentirebbe in colpa e credo che non corteggerà più la piccola Mei."


"Da ciò che vedo, Chu Feng sembra una persona responsabile. Quindi in futuro, anche se non lavorerà per la mia famiglia Su, certamente ci proteggerà. Non per tutti gli altri, ma solo per te, lo farebbe." Su Hen non nascose nulla e spiegò tutto nel dettaglio.


Dopo aver sentito le parole di suo padre, Su Rou sorrise. La sua espressione era strana e Su Hen iniziò ad inquietarsi. "Padre, in effetti hai ragione. Chu Feng è davvero responsabile, quindi farai meglio a non dare la piccola Mei a quel Shangguan Ya. Altrimenti non solo sterminerà la famiglia Shangguan, ma anche la mia famiglia Su e lascerà sopravvivere solo me e la piccola Mei."


"Cosa intendi dire? Chu Feng punterà ancora alla piccola Mei dopo averti fatto questo? Sterminare la mia famiglia Su? Chu Feng oserebbe sterminare la famiglia della sua amante? Non teme di essere deriso da tutto il resto del mondo?" Su Hen mostrò un'espressione ansiosa perché aveva capito che Su Rou non stava scherzando.


"Padre, se devi biasimare qualcosa, puoi solo biasimare la tua scarsa comprensione riguardo a Chu Feng. Non gli importa dell'opinione degli altri, vive solo per sé stesso e i suoi cari. Gli altri possono essere utili o inutili. Sarebbe inutile cercare di manipolarlo in questo modo."


Dopo avergli detto queste parole, Su Rou si girò e scese per le scale. Nonostante la sua espressione fosse calma, suo padre l'aveva sacrificata per la sua famiglia, come poteva non essere furiosa? Era una rabbia che probabilmente sarebbe durata per tutta la sua vita.


Vedendo che Su Rou se n'era andata e si stava dirigendo all'esterno della città dell'Uccello Vermiglio, Su Hen mostrò un'espressione combattuta. Dopo un po' disse a bassa voce:"Che abbia davvero fatto un errore?"





