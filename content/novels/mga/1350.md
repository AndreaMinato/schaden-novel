---
weight: 13500
title: Capitolo 1350 – Dove sei stato?
pubDate: 2024-07-17T20:13:16.499Z
tags:
    - mga
---


Capitolo sponsorizzato ringraziamo Bruno!
6 capitoli in coda, 0/3
-Schadenfreude


Dopo essere entrato, Chu Feng scoprì che le dimensioni dell'Antico Villaggio del Sigillo superavano ogni sua immaginazione. Sembrava un'enorme organizzazione, una città di cui non si potevano vedere i confini.


C'erano molti abitanti del villaggio e la maggior parte di loro era dotato di una forza eccezionale. Indipendentemente dalla loro età, possedevano una coltivazione molto potente tra i loro coetanei.


Si poteva dire che tutti loro fossero membri d'élite.


Tuttavia le loro dimore erano molto semplici, erano delle capanne con il tetto di paglia. Anche le strade erano fatte rozzamente con dei frammenti di pietre.


Chu Feng non credeva che un'organizzazione enorme come l'Antico Villaggio del Sigillo non sarebbe riuscita a costruire una città lussuosa.


Così, sapeva molto bene che l'Antico Villaggio del Sigillo voleva mostrare deliberatamente questo aspetto semplice. Probabilmente era il desiderio dei loro antenati.


Inoltre la gente dell'Antico Villaggio del Sigillo era estremamente ben disposta nei confronti di stranieri come Chu Feng.


Non c'era da meravigliarsi che così tanti Sciamani volessero diventare loro ospiti.


Alla fine nonno Song preparò un alloggio per Chu Feng, che ricevette una capanna con il tetto di paglia che aveva due camere da letto e una sala.


Nonostante l'aspetto della dimora fosse molto ordinario, le decorazioni interne erano lodevoli, non erano così splendide, ma davano una sensazione confortevole ed erano curate. Il letto era morbido e confortevole. Inoltre c'era un piccolo rinfresco e della frutta su un tavolo. In breve, erano stati davvero considerati.


Nell'Antico Villaggio del Sigillo, questo era un trattamento di massima qualità riservato agli ospiti più stimati.


Visto che nonno Song era abbastanza occupato, se ne andò immediatamente dopo aver fatto vedere la dimora a Chu Feng.


Così il giovane chiuse frettolosamente la porta e la sigillò con le sue tecniche Spirit.


Lo aveva fatto perché non vedeva l'ora di raffinare il tesoro di Wang Qiang per cercare di avanzare di livello.


"Questo coso puzza proprio. Ma sicuramente non è sterco. Cos'è esattamente?" Chu Feng prese il tesoro e iniziò ad esaminarlo.


Ad una prima occhiata, sembrava estremamente speciale, più particolare di tutte le Stranezze Naturali che aveva incontrato in passato.


"Chu Feng, mangerai davvero questo coso disgustoso?" Chiese Ovetto con un'espressione disgustata.


"Naturalmente no. Chi ha detto che devo mangiarlo per raffinarlo?" Chu Feng sorrise lievemente. Dopodiché lanciò il tesoro ed iniziò a formare dei sigilli con una mano. Aprì la bocca e sputò una grande quantità di fulmini, che avvolsero l'oggetto.


Chu Feng era già capace di usare le saette per raffinare le risorse di coltivazione. Ormai riusciva a controllarle.


"Davvero? Questo coso è capace di resistere ai tuoi famelici?" Gli occhi di Ovetto brillarono con shock.


Bisognava sapere che le saette divine di Chu Feng erano estremamente selvagge. Qualsiasi Stranezza Naturale, indipendentemente da quanto potesse essere spaventosa, sarebbe stata una prelibatezza per i suoi fulmini. Sarebbero finite tutte allo stesso modo: divorate.


Tuttavia questo oggetto era capace di resistere. Cosa significava? Che molto probabilmente era straordinariamente potente.


"Grrrrr!!"


Proprio in quel momento risuonò un ringhio dal dantian di Chu Feng. Solo sentendolo si tremava di paura.


Perfino la regina del mondo degli spiriti Asura fu spaventata da questo ringhio e impallidì lievemente.


Sembrava che nient'altro al mondo fosse più terrificante di questo rumore.


Fortunatamente questo ringhio era risuonato solo nel dantian di Chu Feng. Se fosse trapelato all'esterno sicuramente avrebbe creato un gran trambusto.


"Zzzzzzzzzz!!"


Dopo questo ringhio, il Fulmine Divino si agitò ancora di più. Riuscì a dissipare l'aura nera del tesoro e lo aggredì. Poi lo fece a pezzi e lo raffinò, senza lasciarne nemmeno una briciola, per poi tornare nel corpo di Chu Feng.


"Wow!"


"Cos'è successo? I mostri nel tuo corpo si sono arrabbiati?"


"Davvero spaventoso. Anche io mi sono spaventata. Sembra che quell'oggetto non fosse all'altezza delle aspettative. Non è riuscito a sopportare un solo colpo."


"Sono sempre più curiosa di cosa siano i mostri nel tuo corpo. È davvero solo una stirpe ereditabile?" Chiese Ovetto con un'espressione pensosa. Tuttavia era proprio entusiasta, perché questo significava che Chu Feng aveva un potere incredibile nel suo corpo.


"In realtà anche io mi sono spaventato. Prima ho avuto la sensazione di percepire la loro energia vitale. Sembrava che fossero resuscitati."


"Non sono stati solo i fulmini nel mio dantian a reagire, anche quelli assimilati nel mio sangue si sono agitati. Hanno mostrato un potere davvero intenso."


"Tuttavia dopo aver raffinato il tesoro sono tornati alla normalità. Non capisco proprio." Disse Chu Feng scuotendo la testa.


"Comunque è un bene che tu sia riuscito a raffinare quel tesoro. Ehi, cosa succede? Non sei riuscito ad avanzare di livello?" Ovetto era sbalordita.


Stavolta non solo non era riuscito ad avanzare di livello, ma sembrava che gli mancasse ancora molto potere martial per farlo. Di questo passo avrebbe avuto bisogno di raffinare un altro tesoro del genere per aumentare di livello.


E questo... superava ogni aspettativa di Ovetto.


"Quel tesoro è estremamente speciale, più di quanto immaginassi. Perfino il Fulmine Divino nel mio corpo non è riuscito a raffinarlo completamente." Disse Chu Feng.


"Intendi dire?" Ovetto capì.


"Almeno metà dell'Energia Naturale nel tesoro è stata persa. E ho potuto solo rimanere a guardare mentre succedeva." Disse Chu Feng.


"Era davvero così potente?" Ovetto ne fu scioccata.


"Credo che sia anche perché il mio controllo sul Fulmine Divino è insufficiente. Se potessi controllarle pienamente, sarei riuscito a raffinarlo tutto. Sfortunatamente... non sono riuscito a sfruttarlo pienamente stavolta." Chu Feng sospirò.


Sapeva che, una volta che fosse riuscito a controllare il suo potente sangue, avrebbe ottenuto una forza enorme, di gran lunga superiore a quella che possedeva ora.


"Anche se è così, rimane il fatto che quell'oggetto era straordinario. Dove l'ha trovato quel Wang Qiang?" Ovetto iniziò a riflettere.


Sapeva che un oggetto che perfino il fulmine divino non poteva raffinare completamente doveva essere straordinario.


"Toc, toc, toc."


"Toc, toc, toc..."


Proprio in quel momento, qualcuno bussò alla porta. Ascoltando con attenzione, si potevano sentire delle grida.


"A-a-apri la p-p-porta."


"P-presto, apri la porta."


"Perché questo tipo è venuto qui?" Chu Feng sorrise. Era ovvio che fosse Wang Qiang.


"Che importa? Questa è l'opportunità per chiedergli dove ha ottenuto quel tesoro sbalorditivo." Disse Ovetto.


"Mn." Chu Feng annuì. poi rimosse la formazione attorno alla casa e aprì la porta.


Quando aprì la porta, vide Wang Qiang e, allo stesso tempo, una puzza incredibile assalì le sue narici.


Questo fece accigliare Chu Feng. Arretrò immediatamente e usò la sua manica per coprirsi il naso e la bocca. Solo allora osò guardare con attenzione Wang Qiang.


Il giovane sembrava ricoperto completamente di sterco.


Incapace di contenersi, Chu Feng chiese: "Dove sei stato?"


Wang Qiang alzò il braccio e si toccò con orgoglio i suoi splendidi capelli. Solo allora sorrise: "N-nel p-p-porcile."


