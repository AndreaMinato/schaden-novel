---
weight: 1351
title: Capitolo 1351 – Sondare il Terreno per ottenere un Maggior Profitto
pubDate: 2024-07-17T21:13:16.499Z
tags:
    - mga
---


Capitolo regolare,
6 capitoli in coda, 0/3
-Schadenfreude


<em>Nota traduzione: il titolo letteralmente è "usare un filo lungo per catturare un grosso pesce" (放長線釣大魚) e significa "escogitare un piano per ottenere dei risultati a lungo termine".</em>


"Porcile? Perché sei andato nel porcile?" Chiese con stupore Chu Feng.


"Sigh, n-non dire altro. È stata quella v-vecchia signora. L'ha f-fatto apposta."


"Ha detto che a-a-avrebbe deciso lei in che r-residenza sarei stato. Le ho d-detto che sarebbe andato bene di tutto, a-anche dormire all'addiaccio."


"Ma m-m-mi ha guidato al porcile. I-inoltre ha d-d-detto che sono un ospite e q-q-quindi non posso scorrazzare in giro, p-p-posso solo dormire nel p-porcile."


"C-ca**o!! C-ci sono mai stati b-b-bulli del genere? Non ho s-solo parlato bene d-di loro? È d-davvero eccessivo!"


Wang Qiang iniziò ad imprecare. Mentre parlava, entrò e chiuse la porta. Si sedette su una delle sedie e iniziò a mangiare uno dei frutti sul tavolo. Sembrava che stesse facendo come a casa sua.


"Dato che sei venuto qui, hai bisogno di qualcosa?" A Chu Feng non importava delle difficoltà di Wang Qiang, così andò subito dritto al punto.


"N-n-naturalmente! C-credevi che avresti potuto f-fare una scommessa con me g-gratuitamente?"


"V-v-voglio continuare a scommettere contro d-d-di te." Disse con serietà Wang Qiang.


"Su cosa desideri scommettere?" Chiese Chu Feng con un sorriso.


"D-domani non c'è la cerimonia d-d-degli antenati? S-si competerà usando l'e-energia Spirit. C-credo che lo s-sappia anche tu."


"Competerò contro d-di te e vedremo chi p-potrà ottenere il primo posto. C-chiunque riuscirà ad arrivare primo, s-sarà il vincitore." Disse Wang Qiang.


"E se non riuscissimo entrambi ad ottenere il primo posto?"


"I-i-impossibile. V-vincerò sicuramente."


"In tal caso, non significa che sono destinato a perdere?" Chu Feng non poté contenere le sue risate. Wang Qiang sapeva davvero vantarsi.


"Non è-è certo però. Il fatto che t-tu sia riuscito a v-v-vincere contro di me significa che anche tu sei p-piuttosto abile. Il p-primo posto sarà mio o tuo." Wang Qiang cambiò tono, sembrava che temesse che Chu Feng non avrebbe accettato la scommessa.


"Con cosa hai intenzione di scommettere? Hai altri cimeli di famiglia?"


"C-come può essere? H-ho un solo cimelio di famiglia e l'ho già perso." Disse Wang Qiang.


"Non dirmi che quel coso è davvero il tuo cimelio di famiglia."


"N-naturalmente! Perché ti mentirei? T-t-ti sembro spudorato?"


"Molto bene, dato che hai detto questo, mi fiderò di te. Torniamo all'argomento principale. Scommetto che vuoi scommettere contro di me perché vuoi recuperare i tesori che hai perso. Oggi ho vinto una grande quantità di tesori. Cos'hai intenzione di usare come posta in gioco? Se il valore degli oggetti o dei soldi sarà inferiore alla mia posta in gioco, non scommetterò." Disse Chu Feng.


"È-è vero naturalmente. Non t-ti preoccupare. Sono Wa-Wang Qiang, non proverò ad i-imbrogliarti."


Wang Qiang tirò fuori il Sacchetto Cosmo che aveva appeso alla vita. Poi lo aprì sotto gli occhi di Chu Feng. In un istante, una pila di oggetti brillanti volò fuori dal contenitore e coprì il pavimento.


Wang Qiang possedeva proprio un bel po' di tesori. Aveva oltre duecentomila Perle Martial, tecniche marziali, materiali per raffinare medicine, armi e vari tesori di alto tripo.


Calcolando con attenzione il loro valore, erano più preziosi di quelli che Chu Feng aveva vinto oggi. Questo perché la maggior parte degli oggetti di Wang Qiang erano molto strani e rari. Nonostante sembrassero brutti, erano tutti di massima qualità.


Sfortunatamente per lui, nessuno dei tesori di Wang Qiang attirava l'attenzione di Chu Feng, che aveva bisogno solo di risorse di coltivazione.


Vedendo che il giovane non gli aveva risposto e sembrava riluttante ad accettare questa posta in gioco, Wang Qiang chiese frettolosamente: "C-cosa c'è? Non s-sei ancora soddisfatto?"


"Sono dello stesso valore dei tesori che ho vinto, ma ne manca un tipo." Disse Chu Feng.


"C-cosa manca?" Chiese Wang Qiang.


"Manca un oggetto del valore equivalente al tuo cimelio di famiglia." Disse Chu Feng.


"Cos? V-vuoi ancora il mio c-cimelio di famiglia? Q-quanto puoi essere avido?"


"Stai sottintendendo che questi oggetti sono alla pari con il tuo cimelio di famiglia? In tal caso, quel tuo tesoro allora non era così inestimabile."


"T-t-tu..." Wang Qiang era senza parole. Si agitò così tanto che iniziò a sudare.


Dopotutto aveva detto quelle parole con assoluta certezza prima, così Chu Feng voleva che tirasse fuori un oggetto dallo stesso valore; non significava che avrebbe dovuto offrire un tesoro inestimabile?


"F-fratello Chu Feng, non f-fare così. Ho già t-tirato fuori tutti i miei a-averi. Per favore s-scommetti di nuovo c-con me." Pregò Wang Qiang.


"Eri così sicuro di te prima. Ora chiaramente stai preparando una trappola per farmi perdere tutti i tesori."


"Ma almeno dovresti offrire una buona esca. Come posso cadere nella trappola che hai preparato sennò?"


Chu Feng alzò le spalle. Voleva scommettere, ma era sicuro che Wang Qiang non avesse ancora tirato fuori tutti i suoi tesori.


Stava sondando il terreno per vedere se sarebbe stato disposto ad offrire vere risorse di coltivazione.


"Bene, mi arrendo. Q-q-questo dovrebbe essere s-sufficiente, no?" In effetti, Wang Qiang strinse i denti e si mise una mano in tasca.


Gli occhi di Chu Feng iniziarono a brillare e il suo cuore batté più velocemente.


L'oggetto che Wang Qiang aveva tirato fuori era avvolto da una formazione Spirit, così era quasi impossibile percepirne l'aura. Tuttavia riuscì a capire con una sola occhiata che era un oggetto uguale al cimelio di famiglia, quel pezzo di sterco che Chu Feng aveva appena raffinato.


Chu Feng era certo che sarebbe riuscito ad avanzare di livello se fosse riuscito a prenderlo. Come poteva non essere entusiasta di fronte a questa prospettiva?


Tuttavia, per non mostrare punti deboli, Chu Feng rimase estremamente composto in superficie. Iniziò perfino ad accigliarsi e a mostrare un'espressione davvero scontenta.


"Non hai detto che era il tuo cimelio di famiglia? Perché hai tirato fuori una copia esatta del tuo cimelio di famiglia? Chiaramente mi hai ingannato, no?"


"F-fratello, mi dispiace c-c-così tanto. In effetti t-ti ho mentito prima. In e-effetti è il mio cimelio di famiglia, ma ne possiedo due."


"Non ti s-sto mentendo stavolta. N-ne ho solo due. U-uno è nelle tue mani e l'altro ce l'ho io." Disse con un'espressione di scusa Wang Qiang.


Nonostante il suo atteggiamento però, Chu Feng era certo che stesse mentendo.


"Vuoi ancora ingannarmi? L'ho sondato con attenzione. Nonostante contenga energia naturale, è impossibile raffinarli. Sono oggetti inutili."


"Quindi sono sicuro che non sono cimeli di famiglia. Dove hai trovato quella spazzatura? Dimmi dove li hai trovati. Se lo farai, scommetterò con te." Disse Chu Feng.


"L-lo ammetto, in effetti non lo sono." Wang Qiang non aveva la minima integrità morale. Dopo essere stato minacciato, confessò subito. Inoltre lo fece con un'espressione calma e priva della minima vergogna.
                                


                                



