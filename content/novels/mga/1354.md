---
weight: 1354
title: Capitolo 1354 – Cerimonia degli Antenati
pubDate: 2024-07-18T00:13:16.499Z
tags:
    - mga
---


Capitolo sponsorizzato, ringraziamo Bruno!
4 capitoli in coda, 0/3
-Schadenfreude


"Molto bene, allora noi tre fratelli ti faremo vedere cosa significa essere veri geni. Ci assicureremo di batterti così tanto da umiliarti come un cane e così non oserai nemmeno mettere più piede nel nostro Antico Villaggio del Sigillo."


"Oh, giusto. Anche tu farai la stessa fine." Zhou Long indicò Wang Qiang, che stava guardando lo spettacolo da dietro Chu Feng.


Wang Qiang alzò le spalle e disse con innocenza: "A-a-a-ah, c-cos'ha a che fare con m-me?"


Tuttavia Zhou Long lo ignorò. Si girò e sembrò sul punto di andarsene, ma dopo diversi passi si fermò all'improvviso e si voltò.


Poi disse a nonno Song e a nonna Lin: "Oh, giusto. Anziani, tra un paio di giorni, quando la cerimonia degli antenati sarà terminata. Il Lord capo villaggio ha intenzione di trasferire ufficialmente la sua carica a mio nonno."


"Dopodiché andrà in isolamento. Allora sarà mio nonno a gestire tutte le questioni del villaggio e diventerà il capo."


"Potrete fargli rapporto quando volete."


"Mio nonno è sempre stata una persona molto severa e imparziale. Sicuramente saprà chi è nel torto e chi ha ragione. Anche se siete Anziani, non sarà sufficiente a proteggervi."


"Così vi suggerisco di pensare bene alle vostre azioni in futuro. Non dovete approfittarvi della vostra posizione. Dopotutto non tutti vi asseconderanno."


"Ahahahah..." Zhou Long si girò e se ne andò ridendo con fare acuto.


Zhou Hu e Zhou Feng lo seguirono e, mentre se ne andavano, Zhou Hu mormorò: "Vecchi sciocchi e ignoranti. Osano affrontarci? Vogliono proprio morire. Umpf." Il suo atteggiamento era estremamente vile.


Nonno Song e nonna Lin mostrarono delle espressioni molto scontente. Non solo Zhou Long li stava minacciando, ma li stava informando in anticipo che il villaggio sarebbe passato sotto il controllo della famiglia Zhou. Allora i due avrebbero avuto la peggio.


"Sigh..." La folla attorno iniziò a disperdersi.


Nonostante nessuno avesse detto nulla, i membri della generazione più vecchia, che fossero abitanti del villaggio od ospiti, non poterono che sospirare profondamente mentre se ne andavano.


Persone come loro avevano affrontato molte difficoltà nella vita. Erano dotati di una grande intuizione ed esperienza.


Il motivo per cui sospiravano era perché, una volta che l'Antico Villaggio del Sigillo fosse finito nelle grinfie della famiglia Zhou, quel gruppo di persone arroganti e irragionevoli avrebbe provocato molte persone.


E, nonostante esistesse da molto tempo, la forza dell'Antico Villaggio del Sigillo era rimasta costante. Non sarebbe mai diventato estremamente potente.


Se i futuri capi del villaggio avrebbero continuato ad essere irragionevoli sia con i suoi sottoposti che con gli estranei, prima o poi avrebbero offeso molte persone e avrebbero causato il declino dell'Antico Villaggio del Sigillo.


Nessuno però avrebbe voluto che finisse così visto che era un'organizzazione antica e ben conosciuta.


Sfortunatamente questo cambiamento era inevitabile. Gli abitanti del villaggio e gli ospiti potevano solo guardare impotenti ciò che accadeva e sospirare.


"Nonno Song, nonna Lin, sembra che vi abbia causato dei problemi." Disse in tono di scusa Chu Feng.


"Ah, come possono essere problemi? Siamo solo stati corretti. Inoltre quei tre bambini sono troppo esagerati. In quanto membri dell'Antico Villaggio del Sigillo, non possiamo continuare a guardare come si comportano." Disse nonno Song mostrando in superficie indifferenza, ma il suo sorriso era forzato.


"N-non importa. Dopo nella c-competizione, d-daremo loro una le-lezione." Giurò Wang Qiang.


"Ahah..." Nonno Song e nonna Lin risero sentendolo, poi puntarono lo sguardo verso Chu Feng.


Volevano che desse una lezione ai fratelli Zhou, così che si rendessero conto di quanto era limitato il loro talento in confronto ai giovani del mondo esterno. Questo avrebbe permesso ai tre di imparare dai loro errori.


Ma la persona in cui avevano riposto le loro speranze non era Wang Qiang, ma Chu Feng.


Chu Feng era molto intelligente, riuscì a rendersi conto delle loro intenzioni, così sorrise lievemente e disse: "Non preoccupatevi, non vi deluderò."


"Ahah, molto bene..." I due vecchi risero contenti, stavolta con sincerità.


Dopodiché, visto che temevano che i tre fratelli Zhou avrebbero di nuovo provocato il giovane, accompagnarono personalmente Chu Feng nel posto dove si sarebbe tenuta la cerimonia. Visto che c'erano molte persone, nessuno nell'intero Antico Villaggio del Sigillo avrebbe osato causare problemi qui.


I due riservarono anche un posto da distinto ospite per Chu Feng. Erano Anziani e quindi avevano l'autorità per farlo.


Wang Qiang li seguì spudoratamente. Era evidente che avesse intenzione di seguire Chu Feng e ottenere anche lui un posto.


Lungo la strada, Ovetto disse un po' preoccupate: "Da ciò che ha detto Zhou Long, suo nonno sta per diventare il capo. In tal caso, l'Antico Villaggio del Sigillo non diventerebbe dominio della famiglia Zhou?"


"Tu devi ancora rubare quel Ghiacciaio del Sigillo. È davvero una buona idea provocarli così?"


"È evidente che quei tre fratelli non sono brave persone. Se suo nonno è come loro, allora significa che l'Antico Villaggio del Sigillo è dominato da della feccia."


"Se il capo villaggio è una canaglia, non proverò nessun senso di colpa nel rubare il Ghiacciaio del Sigillo. In effetti sarò anche contento di farlo."


"Inoltre dato che li ho provocati, finiranno per darmi difficoltà. Cercherò di rubare il Ghiacciaio del Sigillo dopo che il loro nonno diventerà il prossimo capo villaggio."


"Finché vorrò farlo, troverò un modo per rubarlo, ma non cederò di fronte a feccia del genere." Rispose Chu Feng.


"Non male, non male. Mi piace proprio la tua integrità morale." Ovetto non solo non provò a convincere Chu Feng di non farlo, espresse anche il suo supporto con un dolce sorriso.


Così, guidato da nonno Song e nonna Lin, Chu Feng arrivò nel distretto centrale dell'Antico Villaggio del Sigillo. C'era un'antica pagoda qui, il luogo dove si sarebbe tenuta la cerimonia.


Tuttavia, visto che non era molto grande, non poteva contenere molte persone e così la gente poteva solo aspettare fuori.


Nella piazza c'era ogni tipo di posto, per gli ospiti e per gli abitanti del villaggio. Inoltre avevano preparato anche un banchetto. A parte i tre fratelli Zhou piuttosto scortesi, il resto del villaggio era piuttosto ospitale.


Chu Feng naturalmente si sedette al suo posto come distinto ospite per via del suo rapporto con nonno Song e nonna Lin, e Wang Qiang riuscì a fare lo stesso grazie a lui.
                                


                                



