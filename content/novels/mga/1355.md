---
weight: 1355
title: Capitolo 1355 – Wang Qiang Mostra la sua Potenza
pubDate: 2024-07-18T01:13:16.499Z
tags:
    - mga
---


Capitolo sponsorizzato, ringraziamo Bruno!
3 capitoli in coda, 0/3
-Schadenfreude


La cerimonia ancestrale iniziava molto presto. Così, sempre più persone cominciarono a radunarsi nella piazza fuori dall'antica pagoda.


Presto, la piazza relativamente spaziosa e vuota si riempì di gente.


"Scusate per l'attesa signore e signori." Dopo un'ora, un vecchio salì sul palco, scortato da diverse decine di Anziani.


Non era estremamente vecchio, a giudicare dal suo aspetto doveva avere solo cento anni circa. In un posto come la Terra Sacra delle Arti Marziali poteva essere considerato ancora giovane.


Tuttavia questo vecchio aveva una coltivazione notevole. Visto che non stava cercando di nasconderla, Chu Feng percepì la sua energia di gran lunga superiore a nonno Song e a nonna Lin, era un Semi Martial Emperor di quarto livello.


Chu Feng pensava che fosse il capo villaggio, ma dalle discussioni a bassa voce della gente attorno, doveva essere il vice, il nonno dei tre fratelli Zhou, Zhou Sitian.


Inoltre dalle discussioni della folla, il capo villaggio Shou Lingyi aveva già mille anni. Visto che voleva dedicarsi alla coltivazione, aveva già delegato ogni compito a questo Zhou Shitian.


Nella cerimonia di quest'anno, il vecchio capo villaggio non si era nemmeno disturbato a mostrarsi. Inoltre, tra un paio di giorni, avrebbe anche trasferito la sua carica a Zhou Sitian.


"Q-q-quella vecchia scarpa. Si v-v-vede che non è una b-b-brava persona. A-averlo come c-capo condurrà l'Antico Villaggio d-d-del Sigillo alla sua rovina."


Anche Wang Qiang aveva sentito le discussioni della folla e iniziò ad usare la trasmissione della voce per lamentarsi con Chu Feng.


"Non importa. Il vecchio capo villaggio ha solo mille anni. Nella Terra Sacra delle Arti Marziali non è considerato così anziano. Finché rimarrà in salute, non dovrebbe aver problemi a vivere per altri mille anni."


"Anche se concederà la sua posizione a qualcun altro, rimarrà dietro le quinte. Sarà lui a mantenere la sua autorità." Rispose con una trasmissione della voce Chu Feng.


"S-sigh. N-non capisci. Non importa se il c-c-capo villaggio è saggio o n-no. Trasferire una posizione c-c-così importante a Zhou Sitian n-non è una buona decisione." Disse Wang Qiang.


Dopo aver sentito queste parole, Chu Feng annuì.


Tuttavia non gli importava. Aveva già deciso di rubare il Ghiacciaio del Sigillo, così, indipendentemente da chi potesse essere il capo villaggio, non si sarebbe trattenuto. Prima o poi avrebbe ottenuto ciò che voleva.


Dopodiché la cerimonia degli antenati iniziò.


Era un rito estremamente lento, per i membri della giovane generazione come Chu Feng, era oltremodo noioso.


Chu Feng riuscì a mantenere un certo decoro. Anche se non era minimamente interessato, rimase composto.


Wang Qiang invece non ebbe la minima considerazione; si era addormentato nel suo posto da ospite distinto di fronte a tutte queste persone.


Nessuno si sarebbe preoccupato di lui se avesse dormito in silenzio, ma... aveva iniziato a russare e anche con forza. Così tutti rivolsero l'attenzione verso di lui.


All'inizio la gente era riuscita a sopportarlo, ma Wang Qiang aveva iniziato a russare sempre più forte, era praticamente tonante. Inoltre iniziò anche a stringere i denti e a parlare nel sonno.


"B-b-bella pollastrella, f-ferma. Lascia che il t-tuo papino ti tocchi il s-sedere,"


"Ahh così s-saporito, mi piace p-proprio il tofu puzzolente."


Il rumore sovrastò la voce di Zhou Sitian e praticamente tutti i presenti puntarono gli sguardi su Wang Qiang. Molti iniziarono a ridacchiare e in poco tempo, nessuno si concentrò più sulla cerimonia.


Anche se Zhou Sitian era riuscito a trattenersi dall'esplodere per la rabbia, Chu Feng poteva percepire la sua ira.


Chu Feng capì che Zhou Sitian stava esitando, non sapeva se avrebbe dovuto redarguirlo o no.


Nonostante dormire durante la cerimonia fosse estremamente scortese, non c'erano delle regole che proibivano agli ospiti di farlo.


Alla fine Zhou Sitian decise di intervenire per permettere alla cerimonia di continuare.


Tuttavia, per mantenere la sua immagine, invece che inveire pubblicamente contro Wang Qiang, mostrò un sorriso finto e si avvicinò lentamente a Wang Qiang.


Alla fine arrivò di fronte a lui. Ad una distanza così ravvicinata, Chu Feng riuscì a vederlo ancora più chiaramente.


Poteva intravedere la rabbia nascosta nello sguardo del vecchio.


Chu Feng era sicuro che, se non ci fossero state così tante persone presenti, anche se non avrebbe ucciso Wang Qiang, Zhou Sitian l'avrebbe picchiato violentemente perché stava rovinando la cerimonia.


Sfortunatamente per lui, c'erano molte persone attorno e avrebbe dovuto contenere la sua rabbia.


Zhou Sitian si ricompose e mostrò un'espressione controllata. Chu Feng sapeva che stava per parlare.


"Bang."


Tuttavia, proprio in quel momento, risuonò un tonfo soffocato dal sedere di Wang Qiang. Il potere dell'esplosione fu così forte che i posti attorno iniziarono a tremare violentemente.


"Me**a." Pensò Chu Feng con allarme. Balzò lontano perché sapeva che Wang Qiang aveva appena usato la sua tecnica del sonno finale, scorreggiare!!


In effetti, non molto tempo dopo che Chu Feng era scappato, un odore nauseabondo avvolse l'area attorno.


Nessuno vicino a Wang Qiang riuscì a mantenere un'espressione impassibile. Si coprirono il naso e la bocca per poi scappare.


La scoreggia di Wang Qiang era troppo puzzolente. Tutti gli Sciamani presenti possedevano una grande tolleranza, delle persone normali sarebbero svenuti solo sentendola.


E ora la persona che aveva fronteggiato direttamente questa puzza era Zhou Sitian. Era ira il più vicino a Wang Qiang, proprio di fronte a lui.


Visto che era molto arrabbiato, aveva finito con l'ispirare oltre metà della scoreggia.


Se non fosse stato così, non avrebbe mostrato un'espressione simile a quella di chi aveva appena mangiato sterco di cane. Si illividì e mostrò un'espressione infuriata.


"Canaglia!!!" Alla fine Zhou Sitian esplose di rabbia. Dopo aver inspirato la maggior parte della scoreggia di Wang Qiang per la furia, non riuscì più a contenersi.


In effetti era comprensibile, nessun altro sarebbe riuscito a tollerare Wang Qiang.


"C-c-cos'è successo?" Ciò che lasciò senza parole la folla fu che Wang Qiang si era svegliato e sembrava che non sapesse cos'era successo.


Con un'espressione innocente, guardò Zhou Sitian e chiese confuso: "Lord v-vice capo villaggio, p-perché ha un'espressione c-così scontenta?"


"Umpf!" Zhou Sitian stava per perdere il controllo, ma non si disturbò a dire parole superflue. Fece un cenno, si girò e iniziò a tornare verso l'antica pagoda.


Chu Feng era certo che non se ne sarebbe andato così se non ci fossero stati così tanti testimoni, avrebbe ucciso Wang Qiang con un colpo di palmo.
                                


                                



