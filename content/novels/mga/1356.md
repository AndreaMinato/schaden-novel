---
weight: 13560
title: Capitolo 1356 – Un Branco di Rifiuti
pubDate: 2024-07-18T02:13:16.499Z
tags:
    - mga
---


Capitolo sponsorizzato, ringraziamo Bruno!
2 capitoli in coda, 0/3
-Schadenfreude


Dopo che la puzza di Wang Qiang si disperse, Chu Feng tornò al suo posto e chiese con un sorriso: "Allora? Hai fatto una bella dormita?"


"Sei davvero i-i-incolto. Perché non mi hai svegliato?" Wang Qiang si era reso conto di aver commesso un errore.


"Chi si sarebbe aspettato che avresti scoreggiato mentre dormivi? Inoltre era estremamente puzzolente." Disse con un sorriso Chu Feng. Wang Qiang era sicuramente la persona più stramba che avesse mai incontrato.


"C-cosa? Ho s-scoreggiato?" L'espressione di Wang Qiang cambiò. Sembrava davvero scioccato.


"Non solo, era estremamente forte e puzzolente." Disse Chu Feng.


"A-allora la mia scoreggia è riuscita ad a-a-assalire le narici di Zhou S-S-Sitian?" Chiese con fare preoccupato Wang Qiang.


"Esatto. Ha inspirato gran parte della puzza." Disse con un sorriso Chu Feng. Pensava che Wang Qiang si sarebbe agitato sentendo queste parole, ma si sbagliava. Non poteva comprendere minimamente questo pazzo.


Non solo Wang Qiang non sembrò affatto preoccupato, ma strinse gli occhi e mostrò un sorriso rilassato.


Non solo, il suo sorriso sembrava estremamente perverso, come se ne derivasse piacere.


"Perché stai ridendo? Hai insultato così Zhou Sitian e puoi ancora sorridere? Non temi che ti attaccherà?" Chiese confuso Chu Feng.


"Tsk, c-c-cosa ne sai? È il v-vice dell'Antico Villaggio del S-Sigillo. Eppure si è b-beccato la mia scoreggia. Che importa s-se mi attaccherà? Ne è valsa la pena." Disse contento Wang Qiang.


Si batté perfino il sedere e poi con fare gratificato disse al suo sfintere: "M-molto bravo. Hai l-lavorato sodo.


Chu Feng rimase senza parole, allibito.


Dopo un po' di tempo, la cerimonia riprese. Terminò solo di pomeriggio.


Finalmente era arrivato l'evento che tutti stavano aspettando, la competizione di potere Spirit.


Nell'antica pagoda c'era una formazione specializzata nel testare il potere spirituale. Si diceva che fosse una cosa sola con la pagoda.


Le regole della competizione erano davvero semplici. Una volta entrati nella formazione, non si potevano usare tecniche e bisognava tenere gli occhi chiusi. Contando solo sul potere Spirit, bisognava percepire l'ambiente attorno e trovare l'uscita. Alla fine, la persona più veloce avrebbe vinto la competizione.


Visto che c'era uno spazio limitato nell'antica pagoda, in modo che tutti potessero vedere la competizione, l'Antico Villaggio del Sigillo aveva creato una formazione che proiettava fuori ciò che accadeva nella costruzione.


La folla sarebbe riuscita a vedere chiaramente come i partecipanti entravano ed uscivano dalla formazione.


In quel momento, arrivò il momento più entusiasmante. La competizione iniziò ufficialmente.


Visto che la gara era una tradizione dell'Antico Villaggio del Sigillo, sarebbe stato il più giovane ad entrare per primo.


All'inizio furono i membri ordinari della generazione più giovane ad entrare nella formazione. Ci misero molto tempo ad attraversare la formazione. Il più lento ci mise oltre un'ora per uscire.


Alcuni cercarono di barare e finirono con l'usare delle tecniche o aprire gli occhi.


Nonostante fossero abitanti del villaggio, non sapevano quanto era potente la formazione e tutte le persone che avevano barato finirono con l'essere individuati e furono esclusi dalla competizione da Zhou Sitian. Inoltre furono anche puniti severamente.


Visto che c'erano molti giovani nell'Antico Villaggio del Sigillo e la formazione era davvero difficile, la competizione diventò molto più lunga del previsto.


Il cielo si era oscurato e poi era tornato a rischiararsi, eppure c'erano ancora membri della generazione più giovane che dovevano attraversare la formazione.


Solo quando arrivò il terzo giorno la maggior parte di loro attraversò la formazione. Gli ultimi tre rimasti erano i nipoti di Zhou Sitian, Zhou Long, Zhou Hu e Zhou Feng.


Quando i tre salirono sul palco, molti degli abitanti del villaggio iniziarono ad acclamarli.


Molti provavano orgoglio visto il loro talento, ma, a causa del loro temperamento arrogante e tirannico, alcuni non erano così contenti di loro.


Comunque i tre furono davvero notevoli, erano riusciti ad infrangere il record di tutti i partecipanti precedenti.


Zhou Feng finì la prova con un punteggio di otto minuti, Zhou Hu sei e Zhou Long tre.


"Sbalorditivo! Come previsto dai nostri Sciamani geniali."


"È il quinto anno consecutivo che Zhou Long è riuscito a raggiungere il punteggio più alto. Inoltre è sempre più veloce. L'ultimo anno era arrivato a quattro minuti, ma ora solo tre."


"Questo Zhou Long ha un talento eccezionale. Di questo passo, prima o poi, riuscirà ad attraversare la formazione nel giro di due minuti."


"Due minuti? Se ci riuscisse, non significa che sarebbe alla pari con il miglior record mai fatto il nostro Lord capo villaggio?"


"Impossibile. Si dice che il Lord capo villaggio sia lo Sciamano più talentuoso mai apparso nella storia del nostro Antico Villaggio del Sigillo. Se non fosse rimasto gravemente ferito in passato, avrebbe ottenuto dei risultati inarrivabili. Potrebbe perfino superare il nostro antenato. Come potrebbe Zhou Long infrangere il record stabilito dal Lord capo villaggio?"


"Non dire così. Ogni nuova generazione supera la precedente. Mentre il Lord capo villaggio è estremamente sbalorditivo, è anche vero che il Lord capo villaggio è rimasto seriamente ferito e questo gli ha reso molto difficile fare progressi con le tecniche Spirit. Zhou Long ha un talento senza pari e le sue prospettive sono illimitate. Da come la vedo, sicuramente potrà superare il capo un giorno e diventerà il nostro genio numero uno, un grande esperto che supererà perfino il nostro antenato."


"Sigh, da giovani anche noi abbiamo attraversato quella formazione. Il mio record allora è stato solo di venti minuti. Due minuti? Sai quanto è difficile?"


La velocità di Zhou Long fu acclamata dalla folla. Allo stesso tempo, molti iniziarono a parlare di lui. Dalle conversazioni della gente, Chu Feng venne a sapere che questo Zhou Long aveva vinto cinque volte consecutive.


Inoltre era riuscito a superare questo record ogni anno. Solo in termini di potere Spirit, questo Zhou Long era davvero potente. Non c'era da meravigliarsi che fosse così arrogante. Dopotutto aveva un prestigio eccezionale.


Il record di decine di minuti degli ospiti serviva solo a fare risaltare il talento di Zhou Long.


Sembrava che nessuno fosse capace di contendere con lui. Sembrava che tutte le persone che partecipavano alla competizione dopo Zhou Long volessero solo umiliarsi.


Questa sorta di scena fece avvilire gli ospiti, ma fece inorgoglire gli abitanti del villaggio.


"Un b-b-branco di rifiuti. G-guardate, vi mostro io c-come si fa." Alla fine Wang Qiang non riuscì più a rimanere a guardare. Balzò dal suo posto e atterrò davanti all'entrata dell'antica pagoda. Aveva intenzione di entrare nella formazione.
                                


                                



