---
weight: 13600
title: Capitolo 1360 – Problema
pubDate: 2024-07-18T06:13:16.500Z
tags:
    - mga
---


Capitolo regolare, 
0 capitoli in coda, 0/3
-Schadenfreude


"Io, il capo Ma, vi garantisco che Chu Feng e Wang Qiang hanno usato davvero le Pietre dell'Interferenza per barare."


"Solo che il loro potere è limitato e può essere usato solo una volta."


"Così, quando ha tenuto una pietra ed è entrato nella formazione per dimostrarlo a tutti, la Pietra dell'Interferenza aveva già perso il suo effetto."


Giurò il capo villaggio.


"S-s-stai dicendo s-s-stronzate, osi farmi di nuovo attraversare la f-formazione? Ci a-andrò nudo e m-mi ci vorrà di nuovo un solo minuto per superare la tua f-formazione di me**a."


Disse con rabbia Wang Qiang. Mentre parlava, iniziò a svestirsi senza la minima esitazione.


"Non c'è bisogno. Non vi darò un'altra opportunità per oltraggiare la formazione del mio antenato."


"Uomini, accompagnateli fuori." Disse il capo villaggio.


"Woosh, woosh, woosh." Gli Anziani già accanto a Chu Feng e a Wang Qiang iniziarono ad afferrarli.


"L-lasciatemi. Branco d-di spazzatura che si r-r-rifiuta di accettare la sconfitta. Un'organizzazione che e-esiste da diecimila anni? S-stupidaggini! Avete u-umiliato i vostri antenati." Wang Qiang iniziò a dimenarsi, ma non riuscì a liberarsi dalla presa dei molti Semi Martial Emperor.


La forza combinata di questi uomini era spaventosa. Anche se Chu Feng e Wang Qiang possedevano un potere combattivo sbalorditivo, non riuscirono a sfuggire ai Semi Martial Emperor.


"Lord capo villaggio." Nonno Song e nonna Lin intervennero. Volevano aiutarli.


Il capo sapeva cosa intendevano fare, così disse con tono freddo: "Se qualcuno oserà difenderli, sarà considerato un loro complice."


Sentendo queste parole, nonno Song e nonna Ling si zittirono subito. Sapevano che questo vecchio capo villaggio era di gran lunga più pericoloso di Zhou Sitian. Nonostante avesse un ottimo temperamento, quando decideva di essere spietato sarebbe stato molto più spaventoso.


"Ahahah..." Chu Feng iniziò a ridere come un pazzo. La sua risata tonante risuonò con forza, perfino i Semi Martial Emperor che l'avevano afferrato si spaventarono.


"Perché sta ridendo...?" Molti abitanti dell'Antico Villaggio del Sigillo furono colti dal panico.


Non erano ancora certi che Chu Feng avesse barato o no. Dopotutto, il vecchio capo villaggio aveva rifiutato di dare loro un'opportunità per dimostrare il contrario.


Tuttavia, se avessero davvero accusato ingiustamente i due, probabilmente le organizzazioni da cui provenivano non avrebbero lasciato che la questione finisse così.


Anche se l'Antico Villaggio del Sigillo esisteva da molto tempo ed era potentissimo, anche l'organizzazione da cui doveva provenire Chu Feng doveva essere formidabile.


Così, i membri dell'Antico Villaggio del Sigillo iniziarono a provare inquietudine, temevano che Chu Feng si sarebbe vendicato.


"Che Antico Villaggio del Sigillo. Oggi finalmente l'ho sperimentato."


"Capo villaggio, come si dice, solo uno sciocco crede di sapere tutto. Io, Chu Feng, non ho barato. Sappiamo tutti se ci ha accusati ingiustamente o no."


"Questo è il suo territorio, ha l'autorità assoluta qui. Comunque non posso accettare di essere stato accusato ingiustamente. Il futuro è lungo. Ripagherò lentamente questo debito in futuro." Disse Chu Feng con tono arrabbiato.


L'Antico Villaggio del Sigillo lo aveva davvero deluso. Non si sarebbe mai immaginato che perfino il vecchio capo dalla reputazione superba l'avrebbe incastrato.


Sapeva che sarebbe stato estremamente difficile per lui rimanere nel villaggio e di conseguenza anche di cogliere un'occasione di rubare il Ghiacciaio del Sigillo.


Tuttavia, dato che era in questa situazione, Chu Feng non aveva più timore di offenderli.


Dopotutto, visti tutte le persone presenti oggi, l'Antico Villaggio del Sigillo non avrebbe mandato delle persone ad assassinarlo.


Tuttavia non avrebbe accettato questa offesa. Prima o poi gliel'avrebbe fatta pagare.


In effetti le sue parole avevano un certo potere deterrente. Era riuscito a spaventare molte persone dell'Antico Villaggio del Sigillo.


Nonostante fosse molto giovane e fosse solo al quinto livello del Martial King realm, chiunque con un minimo di intelligenza avrebbe immaginato che Chu Feng avesse delle origini straordinarie.


Stavolta l'Antico Villaggio del Sigillo aveva deciso di accusare ingiustamente Chu Feng e Wang Qiang per la loro gloria. Non era una decisione saggia e poteva aver creato due grandi nemici per questo.


"Non c'è bisogno di cacciarmi via, me ne andrò da solo."


Tuttavia gli Anziani continuarono a trattenerlo e si rifiutarono di lasciarlo andare.


Il vecchio capo villaggio disse: "Lasciatelo andare."


"Umpf." Chu Feng non provò affatto gratitudine per quest'ordine, invece sbuffò freddamente e iniziò ad andarsene.


Tuttavia proprio in quel momento una trasmissione della voce risuonò nelle orecchie del giovane.


"Amico Chu Feng, mi dispiace davvero. Non avrei dovuto accusarti ingiustamente."


Chu Feng rimase sbalordito. Era la voce del vecchio capo villaggio.


Il giovane si fermò, si girò e vide che l'anziano lo stava osservando. Il suo sguardo rifletteva dispiacere.


"Amico Chu Feng, anche se Zhou Sitian è nel torto, è il solo a parte me che può assumere la mia posizione."


"Al momento ho un grave problema per cui devo andare immediatamente in isolamento. Visto che il villaggio riceve ospiti per tutto l'anno, non possiamo non avere qualcuno al comando."


"So che Zhou Sitian è nel torto e che io sono ancora più nel torto per averlo aiutato. Tuttavia non ho davvero altra scelta."


"Se venisse rivelata la verità, la reputazione di Zhou Sitian andrebbe in rovina. Allora sarebbe impossibile per me passargli la mia posizione e non rimarrebbe nessuno al comando."


"Così, per far sì che erediti la posizione e io possa entrare in isolamento, non ho altra scelta se non aiutarlo ad accusarti ingiustamente."


"Tuttavia, non preoccuparti amico Chu Feng, rimedierò. Ti darò il doppio della ricompensa del primo posto della competizione." Anche se la bocca del vecchio non si muoveva, la sua voce risuonava nelle orecchie di Chu Feng.


Al suo livello, non aveva più bisogno di muovere la bocca per mandare una trasmissione del suono, ma questo non era l'aspetto più importante, si stava scusando.


Chu Feng ebbe l'impressione che, nonostante lo avesse accusato ingiustamente, sembrasse diverso da Zhou Sitian.
                



