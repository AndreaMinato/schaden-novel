---
weight: 13610
title: Capitolo 1361 – Rimanere indietro a Godersi lo Spettacolo
pubDate: 2024-07-18T07:13:16.500Z
tags:
    - mga
---


Capitolo regolare (di ieri, scusate pensavo che oggi fosse giovedì XD), 
0 capitoli in coda, 0/3
-Schadenfreude


"Vuoi corrompermi? Mi dispiace, la mia dignità non può essere comprata." Chu Feng sbuffò freddamente e rifiutò l'offerta tramite una trasmissione della voce.


"Amico Chu Feng, l'ho fatto davvero perché non avevo altra scelta. Per favore, sopporta questo torto per breve tempo e rivelerò a tutti la verità in seguito." Disse il lord capo villaggio. Non solo il suo tono era estremamente sincero, ma era molto dispiaciuto.


Chu Feng esitò. Se questo vecchio era spregevole come Zhou Sitian, allora non c'era motivo per lui di scusarsi così.


Era il maestro dell'Antico Villaggio del Sigillo dopotutto, un potentissimo esperto. Chu Feng invece era solo un membro della giovane generazione di basso livello.


In realtà non c'era bisogno per lui di abbassarsi a tanto. Il fatto che si fosse scusato significava che provava vergogna e che era stato costretto ad accusarli ingiustamente.


"F-f-fratello Chu Feng, quella v-vecchia scarpa è impazzita o c-cosa? Dopo che ci ha a-a-accusati ingiustamente, mi ha m-mandato una trasmissione del suono per s-scusarsi con me."


"Ha anche d-detto che mi avrebbe dato il doppio della ricompensa per il s-secondo posto."


Proprio in quel momento, la voce di Wang Qiang risuonò nelle orecchie di Chu Feng: "Dimmi, c-credi che stia cercando di fare un patto con noi? Cosa sta c-cercando di fare?"


A quanto pareva il vecchio capo villaggio non aveva comunicato solo con lui, ma anche con Wang Qiang.


Probabilmente provava vergogna, altrimenti non avrebbe avuto motivo di rivolgersi a Chu Feng e a Wang Qiang.


"Vuoi la compensazione che sta offrendo?"


"N-naturalmente. S-solo uno sciocco r-rifiuterebbe. Solo che n-non so se questa v-vecchia scarpa sia degna d-di fiducia." Rispose Wang Qiang.


"Lascia che discuta con lui." Poi Chu Feng si rivolse al vecchio capo villaggio: "Quando ha intenzione di rivelare la verità?"


"Non posso dire quando precisamente, ma posso garantire che rivelerò sicuramente che eravate innocenti." Disse il vecchio capo villaggio.


"Molto bene, accetteremo. Quando ha intenzione di darci il compenso?" Chiese Chu Feng.


In realtà anche lui voleva questo compenso, dopotutto era una grande quantità di ricchezze.


Prima Chu Feng aveva rifiutato perché credeva che il capo villaggio stesse cercando di corromperlo, così che accettasse l'offesa.


Naturalmente Chu Feng non voleva farlo, per lui la sua dignità aveva la priorità; non avrebbe lasciato che gli altri la macchiassero.


Tuttavia ora la situazione era diversa. Il vecchio aveva promesso che avrebbe rivelato la verità in futuro. Questo significava che non stava cercando di corromperli, ma che li stava compensando.


In tal caso, non c'era motivo per Chu Feng di rifiutare. Dopotutto era stato già accusato ingiustamente. Anche se gli era stato promesso che la verità sarebbe stata rivelata, ma non poteva accettare di essere insultato così senza motivo, sarebbe stato giusto che venisse compensato.


Come aveva detto Wang Qiang, solo uno sciocco avrebbe rifiutato.


"Amici, dopo che ve ne andrete, rimanete nelle vicinanze fuori dal villaggio. Non allontanatevi troppo, verrò a trovarvi." Disse il vecchio capo villaggio.


"Molto bene, spero che non si rimangi la parola." Dopo aver detto questo, Chu Feng informò Wang Qiang tramite una trasmissione della voce.


"S-sei certo che non cercherà di m-metterci a tacere d-di nascosto?" Chiese preoccupato Wang Qiang.


"No. Se volesse davvero ucciderci, non potremmo comunque sfuggirgli."


"Se morissimo qui, allora una volta che si diffonderanno le notizie della nostra morte, la gente penserà sicuramente che è stato l'Antico Villaggio del Sigillo ad ucciderci. non credo che oseranno farlo." Disse con sicurezza Chu Feng.


"V-va bene allora. Farò come d-dici. Andiamocene e a-a-aspettiamo la vecchia scarpa." Wang Qiang raggiunse Chu Feng e si preparò ad andarsene insieme a lui.


"Woow, questo posto è così animato." Una voce risuonò dall'esterno del villaggio.


Chu Feng e Wang Qiang videro cinque giovani che si stavano avvicinando.


Erano tre uomini e due donne. Gli uomini erano robusti e belli, mentre le donne avevano splendidi visi.


Tutti e cinque portavano dei mantelli da sciamano, erano davvero appariscenti.


Non solo perché avevano un bell'aspetto, ma perché la loro coltivazione era molto forte. Tra di loro, le due donne erano allo stesso livello di Chu Feng, mentre due degli uomini avevano la medesima coltivazione di Wang Qiang, entrambi Martial King di settimo livello. L'altro, relativamente più grande degli altri, aveva circa trent'anni ed era all'ottavo livello del Martial King realm.


Inoltre le loro aure erano così straordinarie, sicuramente non erano persone ordinarie. Anche se erano tutti Sciamani, possedevano un potere combattivo sbalorditivo.


Dovevano essere dei geni vista la loro coltivazione, ma la questione più importante erano i loro distintivi che avevano al petto. Erano le placche dell'Alleanza degli Sciamani.


"Gente dell'Alleanza degli Sciamani? Perché sono venuti qui?"


La folla ne fu sorpresa e la gente dell'Antico Villaggio del Sigillo in particolare iniziò a provare inquietudine.


In quel momento, Chu Feng e Wang Qiang erano l'uno accanto all'altro. Confuso dalla reazione degli abitanti del villaggio, Chu Feng chiese: "Cosa sta succedendo? Perché sembra che li temano?"


"Non s-s-sai nemmeno questo?"


"Se c'è una cosa che l'Antico Villaggio del Sigillo t-t-teme di più sarebbe l'Alleanza degli S-S-Sciamani."


"In p-passato, l'Alleanza degli Sciamani faceva c-competizioni di tecniche Spirit con loro. O-ogni volta avrebbe ottenuto la v-v-vittoria contro l'Antico Villaggio del Sigillo."


"I-inoltre, ogni volta, gliel'avrebbe fatta p-pagare cara."


"L'Antico Villaggio del Sigillo è-è estremamente passivo. N-non solo molti dei loro tesori s-sono finiti nelle mani dell'Alleanza degli Sciamani, ma ha dovuto dare loro il permesso di passare senza dover superare la prova."


"Hanno pr-privilegi speciali e possono entrare ed uscire come vogliono d-da qui."


"T-tuttavia, ogni volta che vengono, porteranno d-disgrazie. S-stavolta sono venuti d-durante la cerimonia. Come possono i membri dell'Antico Villaggio del Sigillo non avere paura?" Disse Wang Qiang.


"In tal caso non andiamocene subito. Rimaniamo qui a goderci lo spettacolo. Che ne dici?" Disse Chu Feng con un sorriso.


"Eheheh, lo s-stavo pensando anche io." La risata di Wang Qiang era davvero volgare e spudorata.


Così, i due tornarono tra la folla. Dato l'arrivo dei cinque giovani dell'Alleanza, nessuno aveva il tempo di prestare attenzione a loro.


In quel momento, tutti gli sguardi erano concentrati sui nuovi arrivati.
                
                                



