---
weight: 1363
title: Capitolo 1363 – Scettro Ruyi del Qilin Turchese
pubDate: 2024-07-18T09:13:16.500Z
tags:
    - mga
---


Capitolo regolare (quello di ieri scusate), 
0 capitoli in coda, 0/3
-Schadenfreude


"Senior Ma, non faccia finta di essere modesto. Sappiamo tutti che il suo tesoro protettore è il Ghiacciaio del Sigillo."


"Quell'acqua si forma grazie all'aria fredda emessa dal ghiacciaio. Dopo tutti questi anni in cui la emette giorno e notte, avrete quanta acqua volete ormai."


"Oggi stiamo solo chiedendo una quantità insignificante di centomila gocce. Se non desidera regalarcele, può dircelo. Non c'è bisogno che sia indiretto e menzioni i suoi antenati e senior." Disse con un'espressione incredula Huang Feng.


"È vero che l'acqua deriva dall'aria fredda emessa dal ghiacciaio e che  si forma giorno e notte."


"Ma il nostro Antico Villaggio del Sigillo non ha l'usanza di conservarla. Da quando il nostro villaggio è stato fondato, abbiamo condiviso l'acqua del Ghiacciaio del Sigillo con tutti i membri del Dominio dell'Alleanza."


"Credo che la sua Alleanza degli Sciamani sappia questo meglio di chiunque altro. Questo perché, indipendentemente da quanta acqua del Ghiacciaio del Sigillo abbiamo condiviso, siete stati voi a beneficiarne di più." Disse il vecchio capo villaggio Ma.


"Sigh. Senior Ma, è proprio avaro. Noi junior abbiamo bisogno solo di un po' d'acqua del Ghiacciaio del Sigillo. C'è davvero bisogno di fare questo discorso ampolloso?"


"Dato che è così avaro, che ne dice, ci assicureremo che lei non ci perda."


"Saremo ancora più corretti e faremo una gara di tecniche Spirit. Userò questo come posta in gioco. Senior, cosa ne pensa?"


All'improvviso il Sacchetto Cosmo alla vita di Huang Feng iniziò a brillare. Presto uno scettro ruyi turchese apparì nella sua mano.


Delle scaglie brillanti ricoprivano la sua superficie e sembrava che si stessero dimenando. Parevano vive.


In quel momento Wang Qiang non poté contenersi ed esclamò: "dannazione, q-q-quello è sicuramente un tesoro m-m-molto prezioso."


Anche gli occhi di Chu Feng brillarono quando vide lo scettro ruyi. Era sicuramente un tesoro che conteneva un'energia naturale molto potente e speziale.


Quella sorta di energia non assomigliava a quella delle armi, ma poteva influenzare le tecniche Spirit.


Doveva essere molto utile per gli Sciamani.


In altre parole, avrebbe migliorato la qualità delle formazioni che si potevano creare, dal livello inferiore, poteva ottenerne una di grado superiore.


Questo era l'effetto, la grandezza, dello scettro ruyi. Per gli Sciamani era un tesoro miracoloso. Definirlo un Armamento Imperiale non sarebbe stato eccessivo per loro.


Gli Sciamani potenti sarebbero riusciti ad usarlo per rafforzare le loro formazioni offensive, permettendo loro di mostrare una forza senza precedenti.


"È lo scettro ruyi del Qilin turchese del lord capo villaggio!"


Anche lo sguardo del vecchio capo villaggio Ma, che era calmo e composto, iniziò ad animarsi. Il suo umore cambiò.


Dalle discussioni della folla, Chu Feng sentì il nome dello scettro.


Era qualcosa che il vecchio capo villaggio Ma aveva ottenuto per caso in passato.


Tuttavia era proprio per ottenerlo che aveva subìto gravi ferite interne da cui non riusciva a guarire.


All'inizio possedeva delle potentissime tecniche Spirit. In passato aveva sconfitto diverse volte Sciamani principali dell'Alleanza.


Era stato riconosciuto come il più grande talento nella storia dell'Antico Villaggio del Sigillo. Era la persona che aveva l'occasione di superare l'antenato, lo Sciamano che aveva permesso al villaggio di superare l'alleanza.


Ma a causa delle ferite, le sue tecniche avevano iniziato a ristagnare.


Così il vecchio adorava e al tempo stesso odiava questo scettro ruyi del Qilin Turchese.


Lo adorava perché era il tesoro più inestimabile per uno Sciamano.


Lo odiava perché aveva rovinato il suo futuro. Sarebbe potuto rimanere solo allo stesso livello, incapace di progredire.


Tuttavia tutti sapevano che era un oggetto a cui teneva molto, perché anche se aveva rovinato il suo potenziale, era un tesoro molto prezioso.


Tuttavia, molti anni fa, il nonno di Huang Feng, Huang Ping, Huang Lang e Huang Jing, Huang Xiuji, aveva sfidato il vecchio capo villaggio Ma in una competizione di tecniche Spirit.


Questo Huang Xiuji aveva gareggiato molte volte con lui in passato, ma avrebbe sempre perso. Il vecchio capo villaggio Ma non lo aveva considerato una minaccia e aveva accettato la sfida.


Tuttavia le tecniche Spirit del vecchio capo villaggio Ma non erano progredite da molto tempo, mentre Huang Xiuji aveva fatto costanti progressi nel corso degli anni.


Così il vecchio capo villaggio Ma, questo generale imbattuto, era stato sconfitto e di netto.


Questi combattimenti erano molto comuni e normalmente non sarebbe stato considerato un evento così importante.


Tuttavia, ogni singola volta che gareggiavano, avrebbero messo in pn palio degli oggetti. Allora il vecchio capo villaggio Ma aveva scommesso lo scettro, l'oggetto che aveva rovinato il suo futuro.


"Come previsto, sembra che tutti si ricordino bene di questo oggetto, anche dopo tutti questi anni. Giusto, questo è lo scettro ruyi del Qilin turchese di senior Ma. Sfortunatamente il suo proprietario non è più senior Ma, ma nostro nonno." Disse Huang Feng con un sorriso raggiante.


Sentendo queste parole, gli abitanti dell'Antico Villaggio del Sigillo iniziarono a stringere i denti per la rabbia e a tremare per la furia. Sapevano tutti molto bene che, se non fosse stato per come Huang Xuji si era approfittato delle ferite del vecchio capo villaggio, sarebbe stato impossibile per lui vincere.


Eppure questo Huang Feng aveva detto parole simili. Era davvero irragionevole e crudele.


"Senior Ma, ho sentito che non è riuscito ad accettare la sconfitta dopo aver perso lo scettro ruyi allora."


"In tal caso, le darò un'opportunità per recuperarlo. Può scegliere quattro della sua giovane generazione per competere contro noi quattro fratelli."


"Finché potranno vincere contro di noi, le restituiremo lo scettro. Cosa ne pensa?" Disse con un sorriso Huang Feng.


"Ha intenzione di sfidarci mettendo in palio lo scettro?"


"Davvero arrogante e presuntuoso. Mentre è vero che le tecniche Spirit del loro nonno sono molto potenti, sono dei mocciosi e osano essere così arroganti. Credono davvero che nessuno nel nostro Antico Villaggio del Sigillo possa competere con loro?"


"Lord capo villaggio, permetta ai fratelli Zhou Long, Zhou Hu e Zhou Feng di occuparsi di loro. Non c'è bisogno di quattro persone. Solo loro tre potrebbero vincere di netto." Gli abitanti del villaggio erano infuriati. Uno per uno, chiesero al loro capo di mandare i tre fratelli Zhou.


Da quando Huang Xiuji aveva sconfitto il vecchio capo villaggio Ma, gli Sciamani principali dell'alleanza che erano stati sconfitti dal vecchio capo villaggio uno dopo l'altro erano andati a sfidarlo.


Allora avevano vinto tutti e l'onore che il vecchio capo villaggio Ma aveva conquistato era stato calpestato fino ad essere distrutto.


Questo affronto aveva fatto infuriare l'Antico Villaggio del Sigillo. Così, nonostante sembrassero spaventati dall'Alleanza degli Sciamani, nutrivano anche odio per loro, un odio ancora più intenso della paura. Questo perché, da quando le tecniche del loro capo avevano iniziato a ristagnare, la gente dell'Alleanza degli Spiriti aveva iniziato a sfruttarli.


E ora dei membri della giovane generazione osavano sfidarli. Dato il talento dei tre fratelli Zhou, la gente dell'Antico Villaggio del Sigillo non credeva di poter perdere.


Volevano usare tutti questa opportunità per rivalersi sull'Alleanza degli Sciamani.
                                


                                



