---
weight: 1365
title: Capitolo 1365 – Duro colpo
pubDate: 2024-07-18T11:13:16.500Z
tags:
    - mga
---


Capitolo regolare,
0 capitoli in coda, 0/3
-Schadenfreude


"S-s-salve il mio n-nome è Wang Qiang." Wang Qiang stese la mano e salutò Sun Lei. Chiaramente stava cercando di avvicinarsi a lui.


Tuttavia, con sua sorpresa, Sun Lei gli gettò un'occhiata di sbieco per poi girarsi e ignorarlo. Mentre si voltava disse perfino: "Uno zoticone di campagna."


Wang Qiang si infuriò, sentendosi insultato, si fece avanti e chiese: "Ca**o, chi stai chiamando z-z-zoticone di campagna?"


Sun Lei era estremamente arrogante. Non considerò minimamente Wang Qiang e lo indicò: "Te. Hai qualche obiezione zoticone di campagna?"


"Aspetta e vedrai. Dopo che finirò di g-guardare questo spettacolo, m-mi occuperò di te." Disse Wang Qiang.


"Umpf. Non preoccuparti, ti terrò d'occhio." Rispose Sun Lei.


"T-tenermi d'occhio? P-perché? Che t-ti sia innamorato di me? Mi d-dispiace, non sono interessato agli u-uomini."


"Ti terrò d'occhio perché temo che cercherai di scappare via. Dopo questo incontro, mi assicurerò di darti una lezione, zoticone di campagna, così capirai quanto divario c'è tra di noi." Disse Sun Lei.


"Darmi una lezione? S-sciocco ignorante, chi ti c-credi di essere?" Rispose con rabbia Wang Qiang.


"Dì pure quello che vuoi prima di morire. Approfitta del fatto che devo ancora picchiarti quanto voglio, perché non avrai più l'occasione di dire altro dopo." Disse con ferocia Sun Lei.


"M-molto bene, vediamo c-chi esattamente darà una lezione a c-chi." Wang Qiang arricciò le labbra. Non temeva affatto Sun Lei.


Questo litigio rumoroso attirò l'attenzione di molte persone. La folla iniziò a provare un nuovo livello di rispetto per le origini di Wang Qiang visto che osava discutere con Sun Lei.


Tuttavia la gente era concentrata principalmente sui quattro fratelli Huang e i tre fratelli Zhou.


La loro competizione era molto intensa. Tutti i presenti erano Sciamani e potevano capire quanto erano potenti le loro formazioni, insieme alle condizioni della raffinazione. Per ora le due parti erano alla pari e sarebbe stato difficile prevedere l'esito della battaglia.


Tuttavia, questa sorta di situazione fece entrare in allerta ancora di più la folla.


Questo perché la maggior parte delle persone qui voleva che l'Antico Villaggio del Sigillo vincesse. Dopotutto, la richiesta dell'Alleanza degli Sciamani era eccessiva.


Alla fine un'ora passò in un lampo. Questa gara aveva raggiunto il suo culmine.


Quando tutti erano tesi e speravano che i tre fratelli Zhou avrebbero vinto, Huang Feng tirò fuori lo scettro ruyi e lo usò per indicare la formazione.


All'istante iniziarono a sollevarsi delle raffiche. Allo stesso tempo, brillò una luce turchese visibile ad occhio nudo. Alla fine il bagliore entrò nella formazione Spirit, facendola diventare abbagliante. In effetti iniziò perfino ad emettere una ricca fragranza. In un istante la sua natura era aumentata di livello.


"Dannazione, ha usato lo scettro ruyi." La folla dell'Antico Villaggio del Sigillo si infuriò.


"Il tempo è scaduto, è il momento di aprire le formazioni." Huang Feng ignorò gli sguardi della gente. Mosse la mano e aprì la formazione.


Una pillola di tre colori diversi e dal grande profumo apparì di fronte a tutti.


Non era un medicinale ordinario, era una medicina proibita dalle proprietà davvero feroci.


"Quella, quella è una medicina proibita, la pillola assetata di sangue dai tre colori?"


Molti degli Sciamani esperti presenti mostrarono espressioni scioccate quando la videro. Era un medicinale molto potente. Non solo era molto efficace per i Martial King, ma anche i Semi Martial Emperor sarebbero riusciti a trarne molti effetti.


Logicamente, solo degli Sciamani dal Mantello Reale sarebbero riusciti a crearla.


Eppure i quattro fratelli Huang erano riusciti a raffinarne una. Inoltre avevano impiegato solo un'ora per farlo. Questo era un risultato davvero inimmaginabile, molti tra il pubblico non sarebbero riusciti a compiere un'impresa simile.


"Il tempo è scaduto, è il momento che anche voi tre apriate la vostra formazione." Disse con compiacimento Huang Feng.


Dopodiché anche Zhou Long aprì la formazione, anche loro avevano creato una medicina proibita, ma la sua qualità era nettamente inferiore a quella dei tfratelli Huang.


"Sembra che abbiamo vinto." Disse con un sorriso raggiante Huang Feng.


"No, non può contare. Avete barato. Se non aveste usato lo scettro ruyi, come avreste potuto creare una pillola di qualità superiore?" Disse infuriato Zhou Long.


"Barare? Sai proprio come scherzare. Se possiedo lo scettro, che c'è di sbagliato nell'usarlo?"


"Non useresti anche tu un tesoro che ti permette di aumentare la forza della tua formazione e la qualità delle pillole? Nessuno vi ha impedito di farlo." Disse con derisione Huang Feng.


"Fratellone, non badarci. . guarda quanto è povero, ti sembra qualcuno che ha dei tesori?" Aggiunse Huang Ping.


"Tu..." Zhou Long si infuriò perché Huang Ping aveva ragione; non aveva un tesoro potente paragonabile allo scettro ruyi.


"Silenzio!" Disse il vecchio capo villaggio Ma. Poi si rivolse a Zhou Sitian e disse: "Andate a prendere centomila gocce d'acqua del Ghiacciaio del Sigillo."


"Lord capo villaggio." Zhou Sitian era riluttante.


"È un ordine, perché rimanete lì impalati! Possiamo aver perso, ma non saremo cattivi perdenti che non possiamo accettare la sconfitta con grazia." Disse con furia il vecchio capo villaggio.


Zhou Sitian si ammutolì e iniziò ad andarsene.


Anche gli altri membri del villaggio divennero silenziosi. Stavano iniziando a provare rimpianto e a biasimarsi.


Pensavano tutti di essere stati parzialmente responsabili per questa sconfitta. Se non avessero sollecitato il capo ad accettare la sfida e lo avessero ascoltato, non avrebbero perso.


"Ahah, o-ottimo, davvero ottimo. Guardate come a-avete perso. Avete o-osato solo mostrare arroganza e maltrattarci. Ma vi siete spaventati d-di fronte all'Alleanza degli Sciamani, no?"


"Ben v-v-vi sta! Vi meritate questa sconfitta." Wang Qiang si rallegrò.


Non era uno sciocco però, non lo aveva detto ad alta voce, l'aveva comunicato a Chu Feng tramite una trasmissione del suono. Voleva condividere la sua gioia con lui.


Chu Feng si esasperò sentendolo, ma anche lui era molto soddisfatto in realtà.


Questo perché Zhou Long era troppo arrogante. Specialmente dopo essere stato viziato e lodato dalla gente dell'Antico Villaggio del Sigillo, aveva iniziato a considerarsi superiore a tutti quanti.


Non solo aveva provocato Chu Feng prima, suo nonno lo aveva anche incastrato.


Così per Chu Feng i tre fratelli Zhou erano come suo nonnno, e si meritavano questa disgrazia. Persone come loro non erano degne di compassione.


Presto Zhou Sitian tornò. Stava tenendo un delicato vaso di giada in mano. Tutti i presenti potevano capire che doveva contenere le centomila gocce d'acqua del Ghiacciaio del Sigillo.


Molti dei presenti deglutirono vedendolo. Dopotutto erano venuti nel villaggio per quest'acqua. Si sarebbero sentiti già fortunati se avessero potuto ottenere diverse gocce.


Se le notizie di questo vaso si fossero diffuse in giro, forse si sarebbe scatenata una lotta all'ultimo sangue tra Sciamani per ottenerlo.


La gente dell'Antico Villaggio del Sigillo stava subendo una grave perdita, sapeva molto bene cosa significava: avrebbe danneggiato di molto la loro forza.


Probabilmente non sarebbero riusciti a riprendersi da questo duro colpo per diverso tempo.
                                


                                



