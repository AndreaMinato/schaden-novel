---
weight: 1369
title: Capitolo 1369 – Autodistruggersi
pubDate: 2024-07-18T15:13:16.501Z
tags:
    - mga
---


Capitolo sponsorizzato, ringraziamo Federico!
9 capitoli in coda, 0/3
-Schadenfreude


"Sono davvero perle rosse del mare profondo!" Gli occhi del vecchio capo villaggio iniziarono a brillare. Aveva riconosciuto questi tesori.


"Cosa? Sono le leggendarie perle rosse del mare profondo?" Sentendo queste parole, la folla che era già agitata si animò ancora di più.


Solo dopo aver sentito i sussurri della folla Chu Feng si rese conto di quanto erano preziose le perle. A quanto pareva erano un tesoro molto prezioso per gli Sciamani.


Le perle rosse del mare profondo erano un tipo di Stranezza Naturale che si chiamava pietra magica rossa del mare profondo che richiedeva almeno ottomila anni per formarsi e trentamila anni per maturare.


La pietra magica rossa del mare profondo era estremamente spaventosa. Si trovava nelle profondità del mare e avrebbe attaccato fatalmente chiunque entrasse nel suo territorio.


Secondo le leggende, raramente qualcuno al di sotto del Martial Emperor realm sarebbe riuscito a sopravvivere ad un incontro con la pietra magica rossa del mare profondo. Ogni intruso sarebbe stato raffinato vivo e avrebbe ricevuto un tormento inimmaginabile prima di morire.


Nonostante le leggende fossero sempre esagerate, le pietre magiche del mare profondo rimanevano estremamente rare e preziose.


Le perle di Chu Feng erano la parte più importante e preziosa della pietra magica rossa e ce n'erano trentasei, come poteva la folla non rimanerne scioccata?


Le perle erano molto più preziose delle centomila gocce d'acqua e il pezzo del Ghiacciaio del Sigillo.


"Non mi sarei davvero aspettato che tu, un discepolo della Montagna del Legno Turchese, saresti riuscito ad ottenere un tesoro così raro per gli Sciamani."


"In tal caso, sono disposto a competere contro di te. Tuttavia, dato che sei stato tu a sfidarmi, naturalmente deciderò io come competeremo." Disse Huang Feng.


"Va bene, fa pure." Chu Feng accettò con indifferenza la richiesta.


"Riconosci questa pillola medicinale?" Huang Feng mosse il polso e lanciò una pillola al suo contendente.


Chu Feng la bloccò a mezzo metro di distanza da lui con la sua energia. Solo guardandola, sorrise. Conosceva molto bene questa pillola, era una pillola del recupero della forza di alta qualità.


Quando aveva incontrato Sima Ying per la prima volta, avevano fatto una competizione e allora avevano proprio creato questo tipo di medicinale.


Così naturalmente Chu Feng la conosceva molto bene. Tuttavia, anche se era così, scosse la testa e disse: "No."


Stava facendo finta di non saperlo perché non poteva che guadagnarci a nascondere le sue capacità. Dopotutto nemmeno questo Huang Feng aveva mostrato il suo vero talento.


Su Lei arricciò le labbra e disse con sdegno: "Tsk, non la conosci nemmeno? E osi dire che le tue tecniche Spirit sono sbalorditive?"


Allo stesso tempo, molti dei presenti iniziarono a sospirare profondamente. Questo perché la pillola del recupero della forza di alta qualità era abbastanza comune, praticamente tutti i presenti la conoscevano.


Cosa significava il fatto che Chu Feng non ne avesse mai sentito parlare? Significava che non aveva abbastanza esperienza nelle tecniche Spirit. E questo non era un buon segno.


"Non è un problema. Si chiama pillola del recupero della forza di alta qualità. Puoi controllarne la composizione. Dopodiché faremo una gara a chi potrà raffinarne di più nel più breve tempo possibile." Disse Huang Feng.


"Davvero? Ha suggerito una competizione simile?"


"Chu Feng ha già detto che non conosce questa pillola, eppure vuole gareggiare su chi ne produrrà di più. Non è eccessivo?"


"Giusto, è proprio scorretto." Gridarono molti per l'ingiustizia.


Anche se gli Sciamani normalmente erano capaci di raffinare medicine, non potevano sapere come creare una pillola solo partendo dalla sua composizione. Inoltre, bisognava fare molti tentativi per riuscirci.


Se uno avesse fatto una competizione, avrebbe dovuto pensare con attenzione a quale pillola scegliere.


Il fatto che Huang Feng avesse suggerito la pillola del recupero della forza di alta qualità significava che aveva molta familiarità con la sua creazione.


Chu Feng invece non sapeva nemmeno cosa fosse, così come poteva sapere come raffinarla? Come poteva essere una competizione? Praticamente era come dirgli di perdere.


Praticamente tutti pensavano che Chu Feng avrebbe rifiutato la condizione di Huang Feng.


"Ottimo, accetto. Le pillole di recupero della forza di alta qualità vanno bene." Tuttavia, sorprendentemente, Chu Feng non solo accettò i suoi termini, iniziò ad usare il suo potere Spirit per osservare la composizione del medicinale.


"D-davvero? Sei s-s-stupido? Non c-conosci nemmeno quella pillola, c-come competerai con lui?"


"Non sei un po' t-troppo sicuro d-di te?" Wang Qiang iniziò a rimproverarlo con freddezza.


"Amico Chu Feng, devi ripensarci. Le pillole di recupero della forza di alta qualità non sono facili da raffinare."


"Per quanto ne so, l'Alleanza degli Sciamani ha un metodo unico per creare le pillole di recupero della forza di alta qualità. Non solo la qualità dei loro medicinali è molto alta, ma possono farlo in modo estremamente veloce."


"Mentre non oso dire nulla riguardo agli altri medicinali, temo che l'Alleanza degli Sciamani non abbia rivali in questo mondo in quanto alla raffinazione delle pillole di recupero della forza di alta qualità."


Allo stesso tempo, molte persone stavano cercando di convincerlo a rifiutare usando trasmissioni della voce. Solo dopo sentendo i loro consigli Chu Feng si rese conto che la pillola del recupero della forza di alta qualità era una specialità dell'Alleanza degli Sciamani.


Non c'era da meravigliarsi che Sima Ying avesse proposto di competere in quel modo e che anche Huang Feng volesse gareggiare su quante pillole di recupero della forza di alta qualità potesse creare.


Tuttavia, era proprio come voleva Chu Feng. Dopotutto era riuscito ad apprendere il segreto della loro raffinazione da Sima Ying e aveva anche vinto contro di lei usando un metodo alternativo.


Non importava quanti assi nella manica avesse Huang Feng, Chu Feng aveva intuito dallo scontro di prima che Huang Feng era di gran lunga inferiore a Sima Ying.


Così era completamente sicuro di vincere.


Tuttavia Chu Feng si sarebbe approfittato sempre dell'occasione e così naturalmente avrebbe cercato di mettere in difficoltà Huang Feng. "Non ho i materiali per raffinare le pillole di recupero della forza di alta qualità. temo che non potrò competere con te. Cambiamo pillola."


"Non hai i materiali? Non è un problema, ce li ho io." Huang Feng aprì il suo Sacchetto Cosmo. La fragranza di varie erbe medicinali si diffuse nell'aria mentre molti medicinali si levavano al cielo e apparivano di fronte a Chu Feng.


"Come potrebbe essere sufficiente una quantità del genere?" Chu Feng arricciò le labbra.


"Non è sufficiente? Sono sufficienti a creare cento pillole di recupero della forza di alta qualità." Disse arrabbiato Huang Feng.


"Non l'ho mai raffinata prima. Probabilmente fallirò la prima volta, quindi naturalmente non saranno sufficienti."


"Che ne dici di cambiare? Usiamone un'altra. Se non hai i materiali, posso darteli."


"Aspetta, aspetta, ti darò più materiali, va bene?" Il Sacchetto Cosmo di Huang Feng brillò di nuovo. Una grande quantità di materiali si levarono al cielo e si presentarono di nuovo di fronte a Chu Feng. Stavolta erano dieci volte di più, erano sufficienti a raffinare mille pillole di recupero della forza di alta qualità.


"Meglio." Chu Feng sorrise e poi ripose tutti i materiali nel suo Sacchetto Cosmo.


"Cosa ne pensi, possiamo iniziare ora?" Anche Huang Feng sorrise.


Da come la vedeva, Chu Feng era soltanto un ignorante ancora più sciocco di Zhou Long. Tuttavia era proprio contento che lo avesse sfidato perché così avrebbe potuto ottenere le trentasei perle rosse del mare profondo.
                                


                                



