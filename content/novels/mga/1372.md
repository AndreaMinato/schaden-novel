---
weight: 13720
title: Capitolo 1372 – È la fine per te
pubDate: 2024-07-18T18:13:16.501Z
tags:
    - mga
---


Capitolo sponsorizzato, ringraziamo Federico!
6 capitoli in coda, 0/3
-Schadenfreude


"Bastardo, sai cos'è questo scettro ruyi? Lo stiamo mettendo in palio e osi dire che non è sufficiente?! Sei troppo avido!" Disse con furia Sun Lei.


"Ahah, prima lo hai usato come posta in gioco per ottenere l'acqua del Ghiacciaio del Sigillo. Poi è stato messo in palio insieme all'acqua del Ghiacciaio contro un pezzo del Ghiacciaio."


"Cosa significa allora? Che il valore del Ghiacciaio del Sigillo è di gran lunga superiore a quello dello scettro."


"E ora possiedo sia l'acqua che il pezzo del Ghiacciaio del Sigillo. Eppure desideri usare lo scettro come posta in gioco per ottenerli entrambi. Mi prendi per uno sciocco o sei un idiota?" Chu Feng sogghignò.


"Il valore dello scettro sarebbe inferiore al Ghiacciaio del Sigillo? Huang Feng lo ha fatto solo perché temeva che Zhou Long non avrebbe osato accettare la scommessa. Niente di che." Disse ad alta voce Sun Lei.


"Ssssssss!!"


La folla iniziò a sibilare scontenta. Anche se sapevano tutti che la scommessa di Huang Feng di prima era una trappola, era un po' eccessivo dichiararlo in modo così ovvio.


Zhou Long si arrabbiò, era stato proprio umiliato e ingannato.


Sun Lei si rese conto di essersi lasciato sfuggire qualche parola di troppo e poi iniziò a detestare ancora di più Chu Feng. Aveva la sensazione di essere stato ingannato da questo rifiuto della Montagna del Legno Turchese.


"Siete stati voi a stabilire le condizioni delle scommesse prima. Ho solo rispettato l'offerta che avete presentato. Non importa cosa potrebbero pensare gli altri, vedo solo che il Ghiacciaio del Sigillo è più prezioso dello scettro ruyi del Qilin turchese." Disse Chu Feng.


"Stai ribaltando la situazione come vuoi!" Ringhiò con rabbia Sun Lei.


"Non mi importa di quello che dici, non scommetterò con te se userai solo lo scettro ruyi." Chu Feng alzò le spalle. Dalla sua espressione sembrava comunicare: '<em>Non puoi farci niente'</em>.


"Ca**o! Scommetti con me o no maledetto?!" Sun Lei era proprio infuriato e cercò di forzare Chu Feng ad accettare.


"Basta con le tue volgarità. Devi rispettare certi requisiti per scommettere contro di me. Torna da me dopo che riuscirai a radunare abbastanza tesori da scommettere. Altrimenti torna da dove sei venuto, non ho tempo di giocare con te." Disse accigliato Chu Feng.


"Maledetta tua madre! Userò la mia vita per scommettere contro di te." Ringhiò di nuovo Sun Lei.


"Eheh..." Chu Feng rise, poi disse: "La tua vita? Sarebbe preziosa? Per quanto mi riguarda non vale nemmeno una sola pillola del recupero della forza di alta qualità."


"Vuoi proprio morire!" Sun Lei si arrabbiò così tanto che iniziò a stringere i denti. Il suo colorito diventò verde e vene blu iniziarono a sporgere dal suo volto. Era davvero infuriato.


"Boom!" All'improvviso Sun Lei strinse la mano formando un pugno e sfrecciò in avanti. Il suo potere Martial sollevò ondate di polvere ed energia mentre scattava verso Chu Feng.


"Buzz."


Tuttavia, prima che il suo primo colpo potesse raggiungere Chu Feng, apparì un potere sbalorditivo. Sembrava che il pugno di Sun Lei fosse una pietra che impattava sul mare, sprofondò senza lasciare traccia. Non causò nemmeno increspature di energia.


"Amico Sun Lei, l'amico Chu Feng è il nostro distinto ospite. Non permetterò a nessuno di attaccarlo mentre è qui." Disse il capo villaggio Ma. A quanto pareva era stato lui a bloccare il colpo.


"Basta con le sue assurdità. Chi non sa che il suo Antico Villaggio del Sigillo non ha mai interferito tra le dispute tra i suoi ospiti. Praticamente lo sta proteggendo." Disse con rabbia Sun Lei.


"Dato che dice così, tanto vale che sia franco con te. Sì, sto proteggendo l'amico Chu Feng." Disse con molta calma il vecchio.


"Lei..." Sentendo queste parole, Sun Lei si infuriò così tanto che le sue labbra iniziarono a tremare. Tuttavia non poteva dire nulla. Chi era il vecchio capo villaggio Ma? Era comunque l'esperto numero uno del villaggio. Anche nella loro Alleanza degli Sciamani, pochi tra gli Anziani principali potevano contendere con lui.


Invece Sun Lei era solo un membro della giovane generazione. Anche se possedeva un potere combattivo formidabile, che differenza faceva? A parte arrabbiarsi, non poteva fare altro.


"Cosa sta succedendo? Il vecchio capo villaggio non ha cacciato via Chu Feng prima? Perché ora lo sta proteggendo?"


"Forse perché ha vinto contro Huang Feng. Il vecchio capo villaggio deve aver scoperto che le tecniche Spirit di Chu Feng sono molto potenti e che è un raro genio, così sta cercando di riparare la situazione."


"Dopotutto Chu Feng è un discepolo della Montagna del Legno Turchese. Se diventasse troppo ostile nei confronti dell'Antico Villaggio del Sigillo non sarebbe positivo per loro. Da come la vedo, il vecchio capo villaggio Ma sta cercando di redimersi."


In confronto a Sun Lei, la folla era confusa. Iniziarono tutti a discutere animatamente e si chiesero il motivo per cui l'anziano si era fatto avanti per proteggere Chu Feng.


"Chu Feng, questi sono tutti i nostri averi. Ci sono un totale di quattro calderoni medicinali di alta qualità, quattro per la raffinazione, nove Armamenti Reali di massima qualità, un 1.831.561 Perle Martial e molti altri vari tesori e innumerevoli materiali."


"So che, anche contandoli tutti insieme, non sarebbero preziosi quanti un pezzo di Ghiacciaio del Sigillo. Tuttavia queste sono tutte le nostre ricchezze. Ora le userò come posta in gioco, sei disposto ad accettare?" Disse Huang Feng mentre mostrava quattro Sacchetti Cosmo.


"Metterò in gioco anche tutte le mie ricchezze. Osi scommettere o no?" Sun Lei tirò fuori anche il suo Sacchetto Cosmo.


Sembrava che per riconquistare gli oggetti che avevano perso, i cinque si sarebbero giocati tutti i loro risparmi guadagnati con fatica.


"Nonostante la posta in gioco sia ancora insufficiente, se non altro è un segno di sincerità da parte vostra. Allora accetterò con riluttanza."


"Tuttavia scommetterò solo un'altra volta. Inoltre, per impedire che vi comportiate con spudoratezza e rifiutate di ammettere la sconfitta dopo, consegneremo tutte le nostre poste in gioco a Senior Ma e gli faremo proteggere i tesori per il momento."


"Chiunque vincerà otterrà il bottino di guerra. Il perdente dovrà smammare da qui. Che non continui ad attaccare briga con spudoratezza. Sarà colpa tua se non riuscirai ad accettare la sconfitta, ma se lo facessi non perderesti solo il tuo di onore." Disse Chu Feng.


"Non preoccuparti, sicuramente non sarò io a non poter accettare la sconfitta." Disse Sun Lei, che lanciò il Sacchetto Cosmo al capo villaggio.


Anche Huang Feng, Huang Ping, Huang Lang e Huang Jing fecero lo stesso.


Tenendo i cinque Sacchetti Cosmo, il capo villaggio si rivolse verso Chu Feng e annuì. Il suo intento era molto chiaro; gli stava indicando che c'erano davvero molti tesori in quei contenitori e che Huang Feng e gli altri non avevano mentito.


Anche se Chu Feng non conosceva questo vecchio che lo aveva accusato ingiustamente prima, aveva la sensazione che non fosse una cattiva persona. Per questo era disposto a fidarsi di lui.


Così fece un cenno e consegnò il vaso con le centomila gocce al capo villaggio Ma.


"Quando iniziamo?" Chiese Sun Lei.


"Anche adesso." Rispose Chu Feng.


Sun Lei sorrise con sicurezza. Poi sollevò le braccia e incrociò le mani. Fece scrocchiare le nocche, scosse le spalle e piegò il collo. "Crack, crack, crack." Ci furono dei crepitii simili a fuochi artificiali.


"Chu Feng, dovresti prepararti ad essere malmenato, non sono mai stato indulgente con i miei attacchi." Disse con tono gelido Sun Lei.


"Whoosh." Dopo aver finito di parlare, Sun Lei si mosse- Si trasformò in un raggio di luce dorata e sfrecciò verso Chu Feng.


Sun Lei era pieno di potere. Sembrava che potesse fare a pezzi lo spazio stesso. La velocità di quel raggio di luce era estrema. In un batter d'occhio arrivò di fronte a Chu Feng e lo coprì completamente.


"Boom!"


"Boom!"


"Boom!"


"Boom!"


"..."


Immediatamente dopo, iniziarono a risuonare esplosioni da cui si diffondevano increspature di energia.


In un batter d'occhio questa forza travolse la folla e fece precipitare nell'oscurità un territorio del raggio di diverse miglia. La battaglia aveva fatto precipitare nell'apocalisse questa regione. Era davvero spaventoso. La causa di tutto questo erano gli attacchi di Sun Lei.


Vedendo la gravità della situazione, il vecchio capo villaggio Ma, che era preoccupato per la sicurezza di Chu Feng, ondeggiò la manica e sollevò una forte raffica. La raffica disperse le increspature di energia che ricoprivano la regione.


"Cielo, questo..." Tuttavia, quando l'energia fu dissipata dalla raffica, tutti i presenti rimasero sbalorditi, anche il vecchio capo villaggio Ma che aveva cercato di salvare Chu Feng.


Sun Lei, che prima aveva lanciato quell'attacco formidabile, al momento giaceva a terra. Non solo aveva il naso sanguinante e il viso gonfio, tutto il suo corpo era ricoperto di sangue.


Chu Feng invece era ricoperto da dei fulmini maestosi e la sua coltivazione era arrivata al settimo livello del Martial King realm.


Le saette in quel momento si stavano disperdendo gradualmente. Una volta che scomparirono, la coltivazione di Chu Feng tornò al quinto livello.


Tutti videro le sue condizioni, era completamente illeso, non c'era la minima traccia di sangue sul suo corpo.


Tuttavia ciò che risaltava di più era che al momento stava calpestando Sun Lei. Sollevò la mano e poi gli diede un pugno in bocca, spaccandogli completamente i denti.


"Primo, non avresti dovuto insultare mia madre."


"Secondo, non avresti dovuto competere contro di me."


"E oggi hai fatto entrambe queste cose, è la fine per te." Disse freddamente Chu Feng mentre guardava Sun Lei.
                                


                                



