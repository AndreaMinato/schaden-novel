---
weight: 13730
title: Capitolo 1373 – Quando vuoi
pubDate: 2024-07-18T19:13:16.501Z
tags:
    - mga
---


Capitolo sponsorizzato, ringraziamo Federico!
5 capitoli in coda, 0/3
-Schadenfreude


Molti dei presenti rimasero sbalorditi. Anche se sapevano già che il potere combattivo di Chu Feng era formidabile, che sapeva usare tecniche marziali incredibili e che possedeva un metodo per aumentare rapidamente la sua coltivazione, non si sarebbero mai immaginati che Sun Lei, il membro della giovane generazione più feroce dell'Alleanza degli Sciamani, non sarebbe riuscito a resistere nemmeno ad un attacco di Chu Feng.


Se chi aveva visto lo scontro tra Chu Feng e Wang Qiang era più o meno preparato, la gente dell'Antico Villaggio del Sigillo come Zhou Long e il gruppo dell'Alleanza degli Sciamani erano esterrefatti. Non si sarebbero mai immaginati che non solo Chu Feng avesse avuto delle tecniche Spirit formidabili, ma che anche il suo potere combattivo fosse incredibile.


"Quel tipo è davvero così potente?" Mormorò impaurito Zhou Long. Solo in quel momento si era reso conto quanto era spaventoso questo Chu Feng.


Ora non lo guardava più con sdegno e ostilità, ma riverenza e paura.


Stava rimpiangendo di aver provocato Chu Feng prima, era la persona più potente e spaventosa che avesse mai visto nella sua stessa generazione.


Chu Feng invece ignorò completamente la folla. Dopo aver finito la sua dichiarazione, si girò e iniziò ad avvicinarsi al vecchio capo villaggio Ma.


"Bastardo, ti ucciderò!" Chu Feng si era allontanato da poco che Sun Lei si alzò all'improvviso. I suoi occhi erano arrossati e il potere martial copriva il suo corpo.


Stava formando dei sigilli con una mano mentre ringhiava con rabbia. Dopodiché il suo corpo fu avvolto da delle fiamme ardenti. Il fuoco bruciava incessantemente e si precipitò verso Chu Feng con una velocità spaventosa.


"È uno dei Tabù Terrestri più famosi dell'Alleanza degli Sciamani: il Fendente del Fuoco Ardente." Molti esperti iniziarono ad accigliarsi vedendo le fiamme che formavano una lama brillante.


Questo perché non solo Sun Lei stava attaccando Chu Feng alle spalle, ma stava anche usando una tecnica marziale molto potente. Nonostante ci volesse relativamente diverso tempo per attivarla, una volta che veniva usata avrebbe scatenato una potenza incredibile.


 Prima probabilmente Sun Lei stava resistendo ai colpi di Chu Feng in modo da poter accumulare abbastanza tempo per attivare questo Tabù Terrestre. Altrimenti sarebbe stato impossibile per lui usare così velocemente il Fendente del Fuoco Ardente.


Molti iniziarono a preoccuparsi per Chu Feng. Temevano che non sarebbe riuscito a reagire in tempo a questo agguato, se fosse stato colpito, probabilmente sarebbe morto.


Così, anche il vecchio capo villaggio si preparò ad aiutare il giovane. Non sarebbe rimasto a guardare mentre Chu Feng veniva ucciso.


"Boooom!!!"


Proprio quando tutti temevano per lui, Chu Feng si girò all'improvviso. Il suo corpo si ricoprì di saette e la sua coltivazione tornò al settimo livello. Poi alzò un palmo al cielo e risuonò un tuono assordante.


Un'energia sbalorditiva apparì e bloccò il Tabù Terrestre di Sun Lei.


"Rumble, rumble."


Il cielo e la terra iniziarono a tremare. Il vento, il fulmine, l'acqua, il fuoco e la terra, questi cinque diversi tipi di elementi apparirono sopra Chu Feng allo stesso tempo. Si fusero e vorticarono rapidamente con la ferocia di bestie selvatiche.


Mentre la rotazione aumentava di intensità, il suolo tremò sempre di più. Sembrava che il mondo stesse per collassare.


"Anche quello è un Tabù Terrestre, Chu Feng era riuscito ad usarlo in un istante. Inoltre è ancora più potente del Fendente del Fuoco Ardente."


La folla rimase di nuovo sbalordita. Chu Feng aveva usato la Formazione dei Cinque Elementi.


Il suo Tabù Terrestre soppresse completamente la tecnica di Sun Lei. I quel momento il vento, il fulmine, l'acqua, il fuoco e la terra non solo disintegrarono il fendente di fuoco, ma coprirono il cielo e si avventarono su Sun Lei.


"Wuuu!!"


Nonostante Sun Lei fosse estremamente arrogante e orgoglioso, sembrava una formica di fronte a questo Tabù Terrestre.


Sun Lei ormai era esausto, ma anche se avesse abbastanza energia non sarebbe riuscito a resistere al Tabù Terrestre: Formazione dei Cinque Elementi.


"Fermo, fermati subito. Vuoi ucciderlo?" Gridarono subito Huang Feng e gli altri. Si erano accorti che Sun Lei non poteva sopportare l'attacco di Chu Feng. Di questo passo Sun Lei sarebbe morto.


Tuttavia non potevano fare altro che gridare. Dopotutto nessuno di loro era in grado di fermarlo.


Si erano finalmente resi conto di quanto era potente questo discepolo della Montagna del Legno Turchese che prima avevano guardato con sdegno. Era un'esistenza con cui non potevano contendere.


"Amico Chu Feng, basta." Il vecchio capo villaggio Ma lo esortò a fermarsi. Non voleva che Sun Lei uccidesse Chu Feng, ma allo stesso tempo nemmeno che Chu Feng uccidesse il suo avversario.


Tuttavia Chu Feng ignorò le loro grida. La Formazione dei Cinque Elementi si avvicinò sempre di più a Sun Lei, spaventandolo.


"Putt." Sun Lei non riuscì a sopportare la pressione del Tabù Terrestre e fu costretto ad inginocchiarsi. Questa forza fu così intensa che la folla sentì il rumore delle sue ginocchia che si spaccavano.


Senza alternative, Sun lei urlò: "Chu Feng, ammetto la sconfitta, per favore fermati."


Le sue parole scioccarono tutti quanti, perfino Huang Feng e i suoi fratelli.


Sapevano tutti qual era la sua personalità. Era un individuo molto presuntuoso e orgoglioso che si sarebbe rifiutato assolutamente di ammettere la sconfitta.


Eppure stavolta si era arreso. Era davvero inimmaginabile, ma questo mostrava anche quanto era potente Chu Feng. Altrimenti non sarebbe riuscito a costringere Sun Lei a cedere.


"Umpf." Chu Feng sbuffò freddamente e poi si fermò.


Tuttavia, anche se lo aveva bloccato, il potere della formazione non scomparì immediatamente, invece si trasformò in cinque elementi assassini privi di restrizioni che si fusero nello spazio attorno a Chu Feng.


Nonostante il loro potere rimanente fosse molto debole, emanavano ancora un'aura intimidatoria.


Dopo che la Formazione dei Cinque Elementi scomparì, Sun Lei sospirò di sollievo. Poi cadde a terra con un tonfo.


Non solo il suo corpo era ricoperto di sangue, ma non gli rimaneva la minima energia. Era stato sconfitto completamente. Anche se era famoso per il suo potere combattivo tirannico, non aveva altra scelta che ammettere che c'era un grande divario tra lui e Chu Feng.


Huang Feng, Huang Ping, Huang Lang e Huang Jing e tutti gli altri presenti lo avevano visto con i loro occhi. Il potere combattivo di Chu Feng superava di gran lunga quello di Sun Lei. Inoltre non lo superava solo per la sua forza, ma sotto diversi altri aspetti.


Così, quando Chu Feng iniziò ad avvicinarsi di nuovo al vecchio capo villaggio Ma per ricevere il suo bottino, nessuno osò dire una parola. Tutti sapevano che la vittoria di Chu Feng era ben meritata.


"Chu Feng, non te la farò passare liscia. Anche se hai vinto contro di me, non significa che potrai vincere contro mio fratello."


"Tornerò e porterò mio fratello con me. Non solo mi vendicherà, ma ti ucciderà." Disse debolmente Sun Lei. Anche se aveva ammesso la sconfitta, l'odio che provava per Chu Feng era diventato solo più intenso.


Chu Feng si limitò a sorridere a Sun Lei e disse: "Quando vuoi."
                                


                                



