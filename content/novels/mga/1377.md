---
weight: 13770
title: Capitolo 1377 – Sicuramente può Avanzare di Livello
pubDate: 2024-07-18T23:13:16.502Z
tags:
    - mga
---


Capitolo sponsorizzato, ringraziamo Federico!
1 capitoli in coda, 0/3
-Schadenfreude


Dopodiché Chu Feng chiacchierò per un po' con il vecchio capo villaggio Ma e gli fece un po' di domande per capire quando era stato rubato il Ghiacciaio del Sigillo.


Confrontando questi dati con quando Sima Huolie era morto, Chu Feng scoprì che il Ghiacciaio del Sigillo era stato rubato in seguito al loro incontro, ma prima dell'arrivo di Chu Feng nel Dominio dell'Alleanza.


Date le sue abilità, era possibilissimo che Han Helai fosse tornato nel Dominio dell'Alleanza dopo aver ucciso Sima Huolie.


Così Chu Feng immaginò che fosse davvero lui il ladro.


"Senior Ma, quella persona è nemica mia e anche della mia amica. I parenti della mia amica sono stati tutti uccisi da quel bastardo."


"E quel bastardo è estremamente potente, astuto e difficili da battere."


"Se posso accertarmi che è stato lui a rubare il Ghiacciaio del Sigillo, avremmo un nemico comune."


"Allora potrei informare la mia amica o le persone che gli sono più vicine, così che possano aiutarla ad affrontare quella persona?" Chiese Chu Feng.


"Nessun problema. Finché potremo trovare chi ha rubato il Ghiacciaio del Sigillo, non ci saranno problemi. Andrebbe bene anche se annunciassi al mondo intero che il nostro tesoro è stato rubato." Giurò il vecchio capo villaggio. Era evidente che recuperare l'oggetto perduto fosse molto più importante.


"In tal caso, sarà molto più facile da gestire la questione." Chu Feng sorrise e annuì. Aveva già pensato ad un piano.


Aveva intenzione di partire per l'Alleanza degli Sciamani, trovare Sima Ying e chiedere il suo aiuto per trovare degli oggetti che potevano contenere l'aura di Han Helai. Chu Feng aveva la sensazione che, visto che quell'uomo era rimasto nell'Alleanza degli Sciamani per così tanto tempo, doveva aver lasciato segni del suo passaggio.


Dopo averli trovati, sarebbe tornato qui con Sima Ying e il vecchio capo villaggio avrebbe potuto usare la formazione per determinare se fosse stato Han Helai a rubare il Ghiacciaio del Sigillo.


Se non fosse stato lui, allora non ci avrebbe potuto fare niente, ma in caso contrario, sarebbe stato tutto molto più facile da gestire.


Chu Feng poteva fare contattare a Sima Ying degli esperti dell'Alleanza degli Sciamani e farli venire qui. Poi, usando la formazione speciale del villaggio, avrebbero potuto rintracciare Han Helai.


Finché fossero riusciti a ritrovarlo, non solo avrebbero recuperato il Ghiacciaio del Sigillo, sarebbero anche riusciti ad aiutare Sima Ying ad eliminare il suo grande nemico e a vendicare i suoi cari.


"Amico Chu Feng, se potrai davvero aiutarmi a trovare il ladro, allora ti ringrazierò sicuramente dopo aver recuperato il Ghiacciaio del Sigillo." Disse il vecchio capo villaggio Ma.


"Senior Ma, anche se desidera ringraziarmi, dovrebbe aspettare finché non riuscirò ad aiutarla." Chu Feng non rifiutò la sua gratitudine, ma non nutriva molte speranze. Prima di parlare bisognava recuperare il tesoro.


"Mn, amico Chu Feng, in tal caso, quando hai intenzione di partire?"


"Oggi."


"So che vuoi confermare velocemente la questione. Ma credo che sarebbe meglio aspettare altri giorni." Disse l'anziano.


"Senior Ma, ha bisogno di qualcosa?" Chiese Chu Feng.


"No, solo che per com'è fatta l'Alleanza degli Sciamani, non sarebbero venuti qui a provocarci senza nessun supporto. Questo è particolarmente vero per quei quattro giovani."


"Se non erro, presto andranno a trovare chi li ha mandati e torneranno nell'Antico Villaggio del Sigillo per causarti problemi."


"Allora se tu rimanessi qui potrei proteggerti. Dopotutto sei un nostro ospite. È logico che debba proteggerti."


"Ma se tu partissi, sarebbe difficile per me proteggerti. Se li incontrassi durante il viaggio sarebbe pericoloso per te."


"Così, per la tua sicurezza, è meglio se rimarrai qui per un po' di tempo." Disse il vecchio capo villaggio Ma.


"Molto bene, farò come suggerisce." Chu Feng non era uno sciocco. Sapeva che l'anziano voleva trovare il ladro del Ghiacciaio del Sigillo più di ogni altro, ma che ora gli aveva detto di aspettare. Questo significava che non stava mentendo e teneva davvero alla sicurezza di Chu Feng.


Tuttavia il giovane trovò ironico che i membri dell'Alleanza degli Sciamani sarebbero state le persone che lo avrebbero aiutato e al tempo stesso altri lo avrebbero messo in pericolo. Sembrava che lui e l'Alleanza degli Sciamani fossero proprio legati dal fato.


Comunque, nonostante questo, Chu Feng non aveva intenzione di cercare protezione da Sima Ying. Dopotutto lei era solo un membro della giovane generazione. Inoltre non c'erano prove del loro rapporto d'amicizia. Anche se la menzionasse, la gente dell'Alleanza degli Sciamani probabilmente non si sarebbe fidata di lui.


Così, anche se Sun Lei, Huang Feng e gli altri sarebbero tornati a causargli guai, Chu Feng non ebbe altra scelta se non rifugiarsi nell'Antico Villaggio del Sigillo e risolvere il problema da solo.


Chu Feng tornò nella residenza che il capo Ma gli aveva procurato.


Nello stesso giorno, nonno Song e nonna Ling andarono a trovarlo. Credevano fermamente che il giovane fosse stato accusato ingiustamente durante la competizione di prima, così erano venuti a scusarsi per conto dell'Antico Villaggio del Sigillo.


La questione non li riguardava, ma prima avevano cercato di difenderlo e quindi l'impressione che Chu Feng aveva dei due anziani era davvero ottima. Non solo non aveva nessuna intenzione di biasimarli, ma provava gratitudine nei loro confronti.


Sorprendentemente, dopo arrivarono anche i tre fratelli Zhou alla sua porta.


Erano venuti a scusarsi e ammettere i loro errori. Se prima lo avevano fatto perché il capo villaggio Ma li aveva costretti, allora stavolta lo stavano facendo con sincerità.


Oltre che a scusarsi, parlarono di molto altro. In generale comunque chiesero a Chu Feng di non prendere troppo sul serio la quesitone, di dare loro un'altra occasione e, se possibile, che desideravano di fare amicizia con lui.


Era evidente che i tre desiderassero davvero rimediare.


Chu Feng non era una persona meschina. Dato che erano così sinceri, il giovane decise di dare loro un'occasione.


Dopo che i tre fratelli Zhou se ne andarono, molti altri abitanti del villaggio gli porsero visita, portando perfino dei doni.


Erano tutte visitatori che, dopo aver saputo quanto era potente, desideravano farselo amico. Era normale, i forti sarebbero stati sempre cercati da innumerevoli persone.


Tuttavia a Chu Feng non piaceva trattare con questo tipo di persone e normalmente non si sarebbe disturbato a riceverli.


Però era un loro ospite, e quindi non avrebbe potuto rifiutarli visto che erano venuti con buone intenzioni e doni.


Nonno Song e nonna Ling notarono che Chu Feng stava iniziando a provare irritazione, così si fecero avanti e dichiararono che il giovane doveva riposarsi e bloccarono completamente ogni visitatore.


Tuttavia lasciarono il passaggio ad una persona; Wang Qiang.


Lo scopo del giovane talento sorprese perfino Chu Feng. Era venuto a consegnargli dei tesori.


Il Sacchetto Cosmo che gli aveva dato non solo conteneva tutti i suoi tesori, ma anche l'oggetto che Chu Feng desiderava di più, quella risorsa di coltivazione che sembrava dello sterco.


Ovviamente erano la posta in gioco della scommessa tra di loro.


Tuttavia il fatto che Wang Qiang si fosse presentato di sua iniziativa sorprese Chu Feng.


Dopotutto era estremamente spudorato e gli sembrava impossibile che prendesse l'iniziativa di ammettere la sconfitta e di consegnare i tesori alla persona che lo aveva battuto.


Eppure Wang Qiang lo aveva fatto. Questo fece capire veramente a Chu Feng il tipo di persona che era.


Wang Qiang era una persona davvero misteriosa che risaltava tra le masse, eppure, per qualche motivo, Chu Feng aveva anche la sensazione che perfino la sua personalità fosse eccezionale.


I due chiacchierarono per un po' di tempo. Chu Feng scoprì che il vecchio capo villaggio aveva chiesto anche a lui di rimanere nel villaggio per altri due giorni. Inoltre gli aveva dato di nascosto il doppio della ricompensa che avrebbe dovuto ricevere in quanto secondo in classifica nella competizione.


Inoltre l'anziano gli aveva promesso che avrebbe ristabilito la sua reputazione entro un anno di tempo.


Tuttavia Wang Qiang non aveva intenzione di rimanere nell'Antico Villaggio del Sigillo così a lungo. A quanto pareva il motivo per cui aveva dato gli oggetti a Chu Feng era perchè doveva partire. Era venuto qui per dare il suo addio.


"Quel balbuziente, è venuto qui a portarti la posta in gioco che ha perso. È insolito per uno spudorato come lui."


"Dopotutto... in questa competizione, dal punto di vista di un estraneo, avete barato e quindi il risultato è nullo. Da questo punto di vista non aveva motivo di consegnarti quegli oggetti. Eppure l'ha fatto comunque." Disse con tono sorpreso Ovetto.


"Anche se è estremamente spudorato, è corretto. Qualcuno come lui può sembrare pessimo in superficie, ma in realtà non è affatto cattivo." Disse Chu Feng.


"Sembra che ti sia proprio affezionato a quel balbuziente." Ovetto sorrise con fare dispettoso.


"Apprezzo alcuni lati del suo carattere, ma sopratutto mi piace questa cosa che mi ha dato." Chu Feng guardò la sostanza nera nelle sue mani e mostrò un sorriso gioioso percependo l'energia che conteneva.


Stavolta era certo che sarebbe riuscito ad arrivare al sesto livello del Martial King realm una volta che l'avesse raffinato.
                                


                                



