---
weight: 1378
title: Capitolo 1378 – Il marito di una regina
pubDate: 2024-07-19T00:13:16.502Z
tags:
    - mga
---


Capitolo sponsorizzato, ringraziamo Federico!
0 capitoli in coda, 0/3
-Schadenfreude


Quella sera, Wang Qiang se ne andò dall'Antico Villaggio del Sigillo. Nessuno sapeva dov'era diretto.


La sua identità sembrava ancora più misteriosa di quella di Chu Feng.


Ormai però non importava perché Chu Feng lo aveva messo completamente in ombra grazie alle sue vittorie. In quel momento sia gli ospiti che erano partiti che gli abitanti del villaggio erano rimasti impressionati da lui.


Il solo che si stava chiedendo da dove provenisse Wang Qiang era Chu Feng. Questo perché, come aveva previsto, era riuscito ad avanzare di livello dopo aver raffinato il tesoro simile allo sterco.


Ora era al sesto livello del Martial King realm. Nelle Terre Sacre delle Arti Marziali era considerata una coltivazione insignificante. Non poteva essere considerata ottima nemmeno tra i suoi coetanei, si poteva definire nella media.


Tuttavia nella Regione del Mare Orientale l'avrebbe reso una figura di altissimo livello. Dato il suo potere combattivo e la sua coltivazione, sarebbe diventato una leggenda inarrestabile lì, non sarebbe stato eccessivo scambiarlo per un dio.


Ma quanti anni aveva Chu Feng? Era un giovane sui vent'anni.


Se gli esperti della vecchia generazione della Regione del Mare Orientale avessero saputo quanto era potente, chissà cosa avrebbero pensato.


"Mi chiedo come se la stiano passando Zi Ling e agli altri."


"Quei Senior che mi hanno guidato e i fratelli della mia famiglia Chu staranno bene?"


Chu Feng era vicino alla finestra e stava guardando la luna. Iniziò senza accorgersene a pensare ai suoi parenti, amici e amate che aveva lasciato nella Regione del Mare Orientale.


Non era la prima o la seconda volta che ci ripensava. Dopotutto anche una persona molto forte e determinata avrebbe avuto dei momenti di solitudine in una terra straniera piena di difficoltà.


"Mi chiedo se potrò rivedervi."


"Spero che quel giorno arriverà presto. Ma... al momento non posso ancora proteggervi tutti."


"Sono ancora troppo debole. Non so davvero quando diventerò abbastanza potente da proteggervi, da proteggere tutto ciò a cui tengo."


Mentre parlava tra sé e sé, si stava guardando la mano destra. Iniziò a stringere il pugno sempre più forte e si riempì di emozioni contrastanti.


Ormai era rimasto nella Terra Sacra delle Arti Marziali da oltre un anno. In questo periodo di tempo era passato dall'ottavo livello del Martial Lord al sesto livello del Martial King realm.


Una velocità del genere poteva essere definita sorprendente. Pochi sarebbero riusciti a fare lo stesso.


Tuttavia Chu Feng era ancora insoddisfatto della rapidità dei suoi progressi. Questo perché aveva una responsabilità troppo enorme, era così pesante che le persone ordinarie non potevano immaginarsela.


Anche se aveva superato di gran lunga i compagni con cui aveva combattuto in precedenza, sapeva che, nel Mondo Esterno, in quella sua famiglia sconosciuta, c'erano innumerevoli geni.


Quei talenti avevano il suo stesso cognome, il suo stesso sangue, ma la loro vita era completamente diversa. Mentre Chu Feng stava lottando continuamente per ottenere risorse di coltivazione, anche rischiando la vita per farlo, immaginava che quei geni avessero un'enorme quantità di risorse a disposizione.


Per loro fare progressi era estremamente semplice.


Nonostante Chu Feng non sapesse che sorta di coltivazione avessero i suoi coetanei della sua famiglia nel Mondo Esterno, poteva immaginarsi che fossero davvero potenti, molto più formidabili di lui al momento. Forse uno qualunque di loro sarebbe riuscito a surclassare tutti i membri della sua generazione nella Terra Sacra delle Arti Marziali.


Se perfino i giovani erano così formidabili, come sarebbe stata la generazione più vecchia?


Quanto sarebbe stata potente una famiglia simile? Quanto sarebbe stata spaventosa?


Tuttavia era proprio quella famiglia che sarebbe diventata una sua grande nemica in futuro, un'esistenza che avrebbe dovuto sconfiggere.


Di fronte ad avversario sconosciuto simile, come poteva opporsi? Forse definirsi una formica in confronto a loro sarebbe stato già un complimento.


"Sigh..." Chu Feng sospirò. Piccolo e debole, quando sarebbe riuscito a liberarsi da questa condizione.


Percependo la sua preoccupazione, Ovetto gli disse: "Non metterti troppo sotto pressione. In queste circostanze, contando solo sulle tue forze, stai già progredendo molto velocemente."


"Credo che i tuoi genitori non avrebbero niente da dire. Credo anche che, prima o poi, potrai diventare potente. Nel frattempo ti accompagnerò sempre. Non preoccuparti, con me qui non ci saranno problemi."


La voce di Ovetto era molto gentile e dolce. Era molto raro che si comportasse così. Ogni volta che lo faceva, a Chu Feng si sarebbe sciolto il cuore.


Non importava quanto fosse avvilito, finché avesse sentito la voce dolce dello spirito, si sarebbe dimenticato di tutte queste insoddisfazioni e avrebbe trovato la forza di continuare.


"Fortunatamente ci sei tu mia regina."


"Come potrò ripagarti? Che ne dici di fare così, mi dedicherò a te e ti prenderò in moglie, cosa ne pensi?" Disse con un sorriso radioso Chu Feng. Occasionalmente l'avrebbe stuzzicata visto quanto era splendida.


Non tutti avevano una possibilità del genere, ma Chu Feng aveva questa grande fortuna e naturalmente non si sarebbe mai stancato di farlo.


Ovetto sollevò il faccino e disse in modo molto arrogante, ma adorabile: "Dedicare la tua vita a me? Devi sapere che i requisiti per diventare mio marito sono estremamente elevati."


Prima l'avrebbe interrotta con una risata, ma stavolta divenne serio e chiese: "Quanto sono elevati? Non puoi dirmelo?"


"Eheh, vuoi davvero saperlo?" Ovetto mostrò un sorriso dispettoso.


"Mn." Chu Feng annuì con sincerità.


"Allora non te li dirò."


Chu Feng si esasperò sentendo queste parole. Sapeva che Ovetto si era presa gioco di lui. Stuzzicarla aveva di nuovo fallito.


Tuttavia, sorprendentemente, Ovetto aggiunse: "Il mio futuro marito dev'essere l'uomo più forte al mondo."


"L'uomo più forte?" Chu Feng sussultò. Il mondo era così enorme. Non aveva nemmeno mai visitato il Mondo Esterno in cui si trovava la sua famiglia. In tal caso, che sorta di persona sarebbe stata l'uomo più forte al mondo? Che aspetto avrebbe avuto, chi sarebbe stato?


"Ovetto, chi è l'uomo più forte?" Chiese Chu Feng. Per qualche strano motivo, il suo battito cardiaco iniziò ad accelerare e lui si agitò.


"Idiota, come potrei saperlo? Il tuo mondo è estremamente misterioso. Ci sono ancora molte cose che non conosco del tuo mondo. Non so nemmeno quanto è grande." Ovetto arricciò le labbra.


Poi disse: "Ragazzo, devi continuare ad impegnarti. Spero ancora che mi permetterai di vedere il resto di questo mondo."


"Va bene, te lo prometto. Ti porterò con me e ti farò vedere il mondo intero." Giurò con un sorriso Chu Feng. Era pieno di sicurezza.


"Non puoi rimangiarti la parola." Il sorriso di Ovetto diventò ancora più dolce.


Anche se i due sapevano bene quanto era distante questo obiettivo, al punto da essere irrealistico per loro adesso, una persona doveva avere uno scopo nella vita.


Questo era lo scopo del loro viaggio, la luce del loro cammino. Avrebbero lottato con tutte le loro forze per questo. Anche se avessero potuto solo avvicinarsi un po' al loro obiettivo, avrebbero provato gioia e avrebbero sorriso dal più profondo del cuore.


"Chu Feng, so che sei in questo Antico Villaggio del Sigillo! Esci fuori put****lla!!!"


Una voce tonante risuonò dall'entrata del villaggio e interruppe il silenzio della notte.
                                


                                



