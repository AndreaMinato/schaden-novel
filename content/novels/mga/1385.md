---
weight: 1385
title: Capitolo 1385 – Tecniche Offensive
pubDate: 2024-07-19T07:13:16.502Z
tags:
    - mga
---


Capitolo regolare,
0 capitoli in coda, 0/3
-Schadenfreude


"Cos'ho intenzione di fare? Te lo farò vedere!!!"


Sun Feiyang sbuffò freddamente e poi attaccò. In quanto grande Semi Martial Emperor, era davvero formidabile. In un solo istante ridusse la regione attorno in rovina, sembrava che fosse arrivato il giorno del giudizio.


"Ti sto aspettando." Però nemmeno il vecchio capo villaggio era debole. Era stato il genio più potente in tutta la storia dell'Antico Villaggio del Sigillo e, nonostante il suo potere combattivo fosse ordinario, le sue tecniche da Sciamano erano eccezionali e fu proprio ciò con cui iniziò a contrattaccare.


Le sue tecniche cambiavano incessantemente nelle sue mani, la loro potenza era sconfinata. Quando si trasformava in scudi, la sua energia diventava impenetrabile, mentre si affilava, poteva lacerare qualsiasi ostacolo. Era anche capace di trasformare il suo potere Spirit reale in un magnifico esercito di migliaia di cavalieri con le loro particolari abilità e coscienza.


"È questo che intendono con Sciamano davvero potente? Conta solo sulle tecniche Spirit e può lanciare degli attacchi così spaventosi?!"


Un lampo sorpreso balenò negli occhi di Chu Feng vedendo le abilità dell'anziano.


Anche se aveva sentito parlare di questi potenti Sciamani capaci di usare tecniche difensive e attacchi letali, queste abilità erano riservate solo a persone dalla comprensione e dal talento eccezionale dalla grande esperienza.


In breve, sarebbe stato molto più difficile usare tecniche Spirit per uccidere un esperto invece che ricorrere alle normali abilità di un coltivatore.


Così, mentre potevano esserci molti Sciamani, solo pochi tra loro erano davvero capaci di usare tecniche Spirit per contendere con esperti allo stesso livello. Nemmeno Chu Feng poteva compiere un'impresa simile.


Eppure il vecchio capo villaggio Ma ci era riuscito, come poteva non stupire Chu Feng?


Si poteva dire che avesse scioccato tutti i presenti. Anche se gli abitanti del villaggio sapevano già che era molto potente, non poterono trattenersi dal sussultare ripetutamente durante lo scontro.


"Eheh, nonostante non abbia un'ottima impressione di questo vecchio, devo ammettere che è molto abile nell'uso delle tecniche Spirit per uccidere." Perfino Ovetto lo lodò.


"Mi chiedo quando potrò fare lo stesso." Disse con desiderio Chu Feng. Anche se aveva già un potere combattivo sconvolgente nel campo della coltivazione marziale, in quanto Sciamano, desiderava anche lui usare delle tecniche Spirit per affrontare i suoi avversari.


"Eheh, Chu Feng, a dire la verità hai già ottenuto dei grandissimi risultati nelle tecniche Spirit. Basta fare un paragone con i cosiddetti geni dell'Alleanza degli Sciamani. Per te dovrebbe essere estremamente facile apprendere tecniche Spirit per uccidere. Finché potrai imparare una tecnica potente, potresti raggiungere lo stesso livello di quando usi l'energia della tua coltivazione."


"Sfortunatamente, gli Sciamani nel tuo mondo sono fissati a studiare tecniche difensive, mediche, meccanismi, raffinazione, incantesimi di guarigione, ecc. Pochissimi Sciamani praticano le tecniche assassine."


"Così, ormai esistono pochissime tecniche che permettono di contendere con coltivatori marziali. Sono ancora meno quelle che sono riuscite a sopravvivere al passaggio del tempo. Sarebbe estremamente difficile trovarne una per te." Disse Ovetto.


Chu Feng pensò con un sorriso: "Tra gli Sciamani che ho incontrato prima, non molti erano davvero potenti, ma quelli nella Terra Sacra delle Arti Marziali sembrano molto più forti."


"Non credo che ci sia solo senior Ma. In futuro incontreremo Sciamani ancora più formidabili e delle tecniche ancora più potenti. Allora mi dedicherò a studiarle."


"Così non dovrò usare solo tecniche marziali, potrò anche sfruttare una tecnica Spirit occasionalmente e sarebbe comodo."


A Chu Feng piaceva molto combattere, ma non era ossessionato dal battersi con gli altri. Desiderava diventare potente, ma non avrebbe avuto niente in contrario ad utilizzare tecniche alternative. Naturalmente sarebbe stato disposto a studiare come usare il potere Spirit in battaglia.


"Se desideri davvero allenarle, sarà ancora più difficile che apprendere tecniche per la raffinazione delle medicine, delle armi o per la creazione di meccanismi. Però se potrai padroneggiarle con successo, potrai usarle immediatamente proprio come fai con le tecniche segrete. Inoltre hanno anche una potenza straordinaria."


"Tuttavia, da come la vedo, non credo che ci siano molte persone che studiano tecniche Spirit offensive perfino nella Terra Sacra delle Arti Marziali. Anche se le possedessero, non sarebbero estremamente potenti e di sicuro non le insegnerebbero agli altri. Sarà davvero arduo apprenderle." Disse Ovetto.


"Se non ci riuscirò, allora studierò meticolosamente e creerò una tecnica mia." Disse Chu Feng.


"Crearne una tu? Stai scherzando? Creare una tecnica Spirit offensiva è ancora più difficile che creare una tecnica marziale. Hai davvero intenzione di farlo?" Ovetto ne fu scioccata.


"Esatto. E lo sto già facendo." Rispose con un sorriso Chu Feng.


Ovetto fu confusa dalle sue parole, ma quando incontrò lo sguardo del giovane, all'improvviso capì.


Chu Feng stava fissando il vecchio capo villaggio usando gli Occhi Celesti.


Stava analizzando le sue tecniche e le stava studiando in segreto. L'aspetto più spaventoso di questo era che stava davvero riuscendo a comprendere il loro mistero.


"Sei... davvero incredibile." Perfino la signora regina non poté astenersi dal lodare Chu Feng.


Anche se sapeva già che il giovane aveva un talento eccezionale, ora ebbe la sensazione che il talento di Chu Feng nelle arti sciamaniche fosse ancora superiore a quello nella coltivazione.


Se non altro, usando gli Occhi Celesti, era riuscito ad apprendere rapidamente la tecnica di un'altra persona ed era un'abilità offensiva, ne aveva appreso anche alcuni aspetti chiave.


"Aoouuu!!" Proprio mentre Chu Feng era concentrato, Sun Feiyang usò un altro potente Tabù Marziale.


Era una lunga lancia dorata lunga cento metri.


Una volta che l'arma apparì, lo spazio attorno iniziò a frantumarsi e l'oscurità riempì il cielo, mentre un'aura spaventosa pervase i cuori di tutti i presenti.


Questa tecnica marziale era davvero terrificante. Era di ottima qualità, un raro Tabù Terrestre. Sun Feiyang era riuscito a padroneggiarla perfettamente ed emanava un'aura intimidatoria e impareggiabile.


"Dannazione, questo Tabù Terrestre..." Perfino Chu Feng iniziò ad accigliarsi, poteva percepire quanto era spaventoso il potere della lancia. Questo attacco probabilmente sarebbe stato molto difficile da affrontare, perfino per il vecchio capo villaggio Ma.
                                


                                



