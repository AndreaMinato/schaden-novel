---
weight: 13920
title: Capitolo 1392 – Due Geni
pubDate: 2024-07-19T14:13:16.503Z
tags:
    - mga
---


Capitolo regolare,
0 capitoli in coda, 0/3
-Schadenfreude


La residenza di Miao Renlong si chiamava giardino del drago. Era un posto dal paesaggio davvero splendido e dagli edifici speciali. Poteva essere perfino definito un'area proibita dell'Alleanza degli Sciamani.


Questo perché era un luogo ad accesso limitato. Pochi Anziani e discepoli avrebbero osato disturbare il riposo di questo grande drago.


Sima Ying faceva eccezione, Miao Renlong non aveva un'erede ed era molto affezionato alla ragazza, si era preso cura di lei da quando era una bambina. La considerava praticamente sua nipote.


Era il membro della giovane generazione a cui Miao Renlong teneva di più.


Per questo Sima Ying era temuta da così tante persone, era a causa di Miao Renlong e non di suo nonno Sima Huolie.


Dopotutto Miao Renlong era una figura incredibile nell'Alleanza degli Sciamani.


Anche Sima Ying era molto affezionata a lui, era la persona che le era più cara dopo suo Sima Huolie e in effetti lo considerava suo nonno.


E ora che Sima Huolie era mancato e il suo clan l'aveva tradita, Miao Renlong era diventato la sua unica famiglia.


Era proprio per questo che Sima Ying aveva visitato frequentemente la residenza dell'anziano. Poteva entrare ed uscire in ogni momento dal giardino del drago.


"Nonno Miao, nonno Miao, ho una questione importante di cui parlarti."


Sima Ying stava tirando Chu Feng con sé mentre si precipitava verso la residenza di Miao Renlong. Mentre gridava, aprì la porta della sala del palazzo.


"Oh..." Sima Ying sussultò.


Oltre a Miao Renlong c'erano altre due uomini. Uno dalla pelle bianca, l'altro dal colorito più scuro, ma erano entrambi molto belli.


A giudicare dal loro aspetto, dovevano avere la stessa età di Qin Lingyun. In effetti la loro coltivazione era uguale; erano entrambi al nono livello del Martial King realm, il picco del loro stadio.


Anche se stavano nascondendo la loro forza, Chu Feng riuscì comunque a percepire il loro potere combattivo eccezionale.


Non solo erano formidabili, ma avrebbero potuto battere persone di tre livelli superiore al loro proprio come poteva fare Chu Feng. In altre parole, nonostante fossero entrambi al nono livello, in realtà erano in grado di affrontare Semi Martial Emperor di terzo livello.


Anche se Chu Feng era già al sesto livello, si sentì sotto pressione di fronte a loro.


Anche se poteva aumentare il suo livello usando l'Armatura e le Ali del Fulmine, non sarebbe comunque riuscito a sconfiggere geni del genere.


"Lascia che vi presenti. Questi sono i senior Fu, Fu Feiteng." Sima Ying indicò l'uomo con la pelle più scura e poi l'altro: "E Lin Yezhou."


"Sono i geni più potenti della nostra Alleanza degli Sciamani. Non solo hanno un potere combattivo straordinario, sono anche Sciamani dal Mantello Reale ora. Sono i più formidabili nella giovane generazione."


Con un sorriso raggiante, disse: "Senior Fu, senior Lin, lui è il Chu Feng di cui vi avevo parlato. È un grande genio della montagna del Legno Turchese. Anche se la sua coltivazione è inferiore alla vostra, credo che prima o poi vi supererà entrambi."


"Chu Feng porge i suoi rispetti ai due senior." Chu Feng prese l'iniziativa di salutarli.


Aveva già sentito parlare dei due prima. In effetti erano i membri della giovane generazione più potenti qui.


Anche l'Alleanza degli Sciamani aveva una lista di successione e questo Lin Yezhou era il primo in classifica, mentre Fu Feiteng era il secondo. In realtà però erano alla pari, erano in una situazione simile a quella di Qin Wentian e Qin Lingyun.


Tuttavia, il motivo per cui Chu Feng aveva deciso di salutarli con tale rispetto era perché Sima Ying gli aveva detto che i due la trattavano con molto riguardo ed erano affezionati a lei come se fosse la loro sorella minore.


Così Chu Feng aveva deciso di mostrare loro cortesia non per via della loro forza, ma per la sua amica.


"Ying'er ci ha parlato di te in passato. Il fratello Chu Feng è ancora più straordinario di quanto mi immaginassi. Grazie per esserti preso cura di Ying'er nel dominio del Legno Turchese. In quanto suo senior, devo esprimerti la mia gratitudine."


Fu Feiteng era molto cortese, si inchinò perfino, mostrando grande rispetto a Chu Feng.


Logicamente parlando, data la sua identità e la sua posizione, non si sarebbe dovuto inchinare. Ma era evidente che sapesse delle esperienze di Sima Ying e di come lei e Chu Feng fossero molto affiatati. Così era molto grato nei suoi confronti.


"Senior Fu, è troppo cortese." Chu Feng provò un po' di imbarazzo. Non si sarebbe mai aspettato il gesto di Fu Feiteng.


Dopotutto la forza e il prestigio del giovane erano alla pari con Qin Lingyun della montagna del Legno Turchese. C'era proprio una differenza abissale tra l'arroganza di Qin Lingyun e la cortesia di Fu Feiteng.


Chu Feng capì che quest'uomo doveva proprio tenere alla sicurezza di Sima Ying e che era una persona retta. Chu Feng ebbe un'impressione favorevole nei suoi confronti.


Lin Yezhou invece gridò con rabbia: "Ying'er, non sei più una bambina. Non sai che gli uomini e le donne non dovrebbero essere così intimi?"


"Come puoi tirare per mano un uomo? E anche un estraneo."


Lin Yezhou stava fissando la stretta di mano di Sima Ying e nel suo sguardo c'erano tracce di rabbia e gelosia.


"Sembra che questo Lin Yezhou sia interessato a Sima Ying. Non mi sarei mai aspettato che questa ragazza fosse così popolare." Pensò Chu Feng con derisione. Aveva una pessima impressione di Lin Yezhuo.


C'erano ovunque persone come Qin Lingyun.


Questo Lin Yezhou era proprio uguale a lui, sarebbe stato impossibile per Chu Feng farsi amico una persona del genere.


"Eh..." Sima Ying iniziò ad arrossire, era evidente che fosse imbarazzata. Tuttavia, subito dopo, si girò verso Lin Yezhou con irritazione e disse: "Estraneo? Senior Lin, cosa stai dicendo? Chu Feng non è un estraneo.


Temendo che Chu Feng si arrabbiasse, Sima Ying si rivolse verso di lui e disse in tono di scusa: "Non badarci, è fatto così, è un tipo scortese."
                                


                                



