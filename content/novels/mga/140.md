---
weight: 1400
title: Capitolo 140 - Vicolo Cieco
pubDate: 2024-05-28T10:13:16.351Z
tags:
    - mga
---


CAPITOLO SPONSORIZZATO ringraziamo Patrizia
-Schadenfreude


"Com'è possibile? È al secondo livello dell'Origin realm?!"


In quell'istante tutte le persone della famiglia Shangguan rimasero sbalordite. Non si sarebbero mai immaginate che Chu Feng avesse una coltivazione al secondo livello dell'Origin realm. Era anche più difficile da pensare che il ragazzo avrebbe ucciso due esperti al quinto livello dell'Origin realm con un solo colpo e sarebbe fuggito sotto i loro nasi.


"Vuoi scappare? Non sarà così facile."


Shangguan Tian e Shagguan Ya sbuffarono freddamente mentre lo inseguivano con i loro cavalli. Gran parte della folla dietro di loro li seguì, ma due persone furono lasciate indietro per occuparsi dei corpi della famiglia Shangguan. Erano molto esperti e non lasciarono alcuna traccia. Era evidente che temevano di essere scoperti dalla famiglia Su.


"Dannazione. Fortunatamente ho comprato un buon cavallo, altrimenti sarei davvero morto qui."


Il cavallo Ferghana sfrecciava come un fulmine. La sua velocità era davvero incredibile e non era di molto inferiore alla Tecnica Imperiale Celeste del ragazzo.


Tuttavia, Chu Feng rimase sbalordito nel constatare che i cavalli bianchi della famiglia Shangguan non fossero inferiori al suo cavallo Ferghana. Lo stavano anche superando e si stavano avvicinando poco a poco.


"Dannazione. Non posso continuare così."


Chu Feng fu colto un po' dal panico. Era uscito dalla catena montuosa dell'Uccello Vermiglio e c'erano solo pianure all'orizzonte. Poteva solo seguire la strada principale per fuggire, ma se avesse continuato così, lo avrebbero raggiunto.


Chu Feng non temeva gli altri, ma aveva un po' paura di Shangguan Tian. Nonostante fosse solo al primo livello del Profound realm, dopotutto era di uno stadio superiore. Se si fosse avvicinato, Chu Feng non era sicuro se sarebbe riuscito a scappare o no.


"Idiota, perché non stai riversando potere Origin nel cavallo? Non verrai catturato continuando così?!" Gridò con ansia Ovetto proprio in quel momento.


"Riversare potere Origin in questo cavallo Ferghana?" Chu Feng era piuttosto scioccato. Era la prima volta che sentiva di un trucco del genere.


"Idiota. Le persone normali non possono farlo, ma tu sì. Non dimenticare che sei uno Sciamano."


Ovetto aveva uno sguardo risentito e impaziente mentre dava al ragazzo un tipo di tecnica di Formazione Spirit che riduceva il potere Origin. Così i due si sarebbero armonizzati, era un metodo per aumentare le capacità fisiche del cavallo Ferghana.


<em>Nota Traduzione: "risentito e impaziente" 恨铁不成钢 letteralmente si traduce con "odiare il ferro perché non diventa acciaio" che significa "provare risentimento per qualcuno che non soddisfa le aspettative e aspettare con impazienza dei miglioramenti.</em>


Quando ricevette il potere Origin, il cavallo Ferghana nitrì e i suoi occhi si iniettarono di sangue. Sembrava fosse impazzito. I suoi quattro zoccoli scattavano allo stesso tempo e sembrava quasi volare. Era molto veloce ed iniziò a seminare la folla dietro di lui.


"Dannazione! Che cavallo ha? Come fa ad essere così veloce?"


"Impossibile, è solo un normale cavallo Ferghana. Come può essere più rapido dei nostri piccoli draghi bianchi addestrati meticolosamente?"


La gente della famiglia Shangguan rimase esterrefatta vedendo che Chu Feng era diventato molto più veloce di loro perché era il cavallo più rapido che avessero mai visto.


"Umpf, ha dei metodi piuttosto particolari, ma è troppo immaturo."


Shangguan Tian strinse gli occhi e balzò dal suo cavallo bianco.
Dopodiché sfrecciò in avanti. Le raffiche di vento danzavano attorno a lui, la sua velocità era aumentata drasticamente mentre inseguiva Chu Feng.


"Va bene, non c'è più bisogno di inseguirlo. Grazie al fratellone, Chu Feng senza dubbio morirà!"


Vedendo questo, Shangguan Ya fece un cenno alle persone dietro di lui, ordinando loro di fermarsi. Nella loro situazione attuale, sarebbe stato impossibile inseguire il ragazzo con i loro cavalli. Volevano farlo, ma non potevano.


Comunque Shangguan Tian era diverso. Coltivava una Tecnica Misteriosa di livello intermedio e aveva anche imparato una tecnica marziale fisica molto astrusa. Combinate con il potere Profound, era solo una questione di tempo prima che raggiungesse Chu Feng, anche se stavano competendo in termini di resistenza, Shangguan Tian non avrebbe perso contro il cavallo Ferghana. Il Profound realm era davvero spaventoso.


"Dannazione. Come fa ad essere così forte? Non sta consumando potere Profound?"


I due continuarono a correre all'impazzata. Chu Feng cavalcava un cavallo mentre Shangguan Tian era a piedi. Continuarono fino al calare della notte e avevano percorso oltre diecimila miglia.
Comunque, ciò che esasperava il ragazzo era che non riusciva a seminare Shangguan Tian e non c'era alcuna traccia di fatica sul suo volto.


"Assurdità. Quello è un esperto al Profound realm e non è paragonabile all'Origin realm.
Credi davvero che la distanza tra il potere Profound e quello Origin sia così insignificante? Fortunatamente la persona che hai incontrato è solo al primo livello del Profound realm, altrimenti ti avrebbe già raggiunto." Spiegò Ovetto.


"Cosa dovrei fare? Questo cavallo è esausto e non riuscirà a continuare a lungo."


Chu Feng possedeva il Potere Spirit quindi riusciva a sentire lo stato del cavallo Ferghana. Nonostante il potere Origin del ragazzo aumentasse grandemente le capacità della cavalcatura, il suo corpo non era capace di sopportare una pressione del genere e aveva raggiunto il suo limite.


"Sembra che tu possa solo abbandonare il cavallo e scappare. Vai. Scappa in quella montagna, dovrebbe avere più difficoltà nel catturarti nella foresta." Disse Ovetto.


In quel momento anche Chu Feng notò che c'era una catena montuosa nelle vicinanze, così diresse il cavallo in quella direzione. Comunque, proprio quando arrivò ai piedi della montagna, il cavallo Ferghana stremato iniziò a rallentare.


"Scusami cavallino."


Chu Feng accarezzò il cavallo Ferghana che aveva corso per oltre diecimila miglia, restio a separarsene. Dopodiché balzò facendo una bellissima capriola a mezz'aria ed atterrò sul suolo. Dopo che i suoi piedi toccarono terra, si sollevarono delle scariche elettriche mentre usava gli stadi intermedi della Tecnica Imperiale Celeste.


"Hiiiiii"


Tuttavia, prima ancora che facesse due passi, risuonò un nitrito miserabile. Voltandosi, Chu Feng scoprì che il cavallo Ferghana era stato spezzato a metà da Shangguan Tian schizzando sangue sul terreno.


"Dannata famiglia Shangguan. Se riesco a sfuggire a questa calamità, annienterò tutta la tua famiglia."


Chu Feng era furioso. Era la prima volta che era stato costretto in una situazione del genere visto che Shangguan Tian aveva intenzione di ucciderlo senza lasciare spazio ad alcuna discussione. Era anche la sete di sangue di Shangguan Tian che aveva provocato le ire di Chu Feng. Aveva già deciso di eliminarli e, se fosse riuscito a sfuggire a questo disastro, in futuro sarebbe andato certamente a sterminare tutta la famiglia Shangguan senza lasciare sopravvivere nemmeno una sola gallina o cane.


*whoosh whoosh whoosh*


Chu Feng si precipitò verso la catena montuosa mentre sondava il territorio con il suo Potere Spirit. Contando sulla velocità della Tecnica Imperiale Celeste, il ragazzo corse nella foresta senza una direzione precisa, ma anche così non riuscì a sbarazzarsi di Shangguan Tian. Per la prima volta capì quanto erano potenti gli esperti al Profound realm.


Tra l'Origin e il Profound realm in effetti c'era un divario insormontabile. Anche se Chu Feng aveva un Corpo Divino e il potere Spirit, non poteva combattere contro un esperto al Profound realm nonostante Shangguan Tian fosse solo al primo livello di questo stadio.


"Non puoi scappare ragazzo."


All'improvviso Shangguan Tian gridò dietro Chu feng. Allo stesso tempo l'espressione del ragazzo cambiò drasticamente perché aveva scoperto che alla sua sinistra e alla sua destra erano apparse all'improvviso due auree entrambe al primo livello del Profound realm. Era circondato.





