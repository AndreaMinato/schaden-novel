---
weight: 14000
title: Capitolo 1400 - Già Arrivato
pubDate: 2024-07-19T22:13:16.504Z
tags:
    - mga
---


Capitolo sponsorizzato, ringraziamo Federico!
14 capitoli in coda, 0/3
-Schadenfreude


"Questa è la vera formazione difensiva che ho creato. Quella che hai infranto prima era solo d'occultamento."


"Sei uno Sciamano e non te ne sei accorto?" Disse con un sorriso raggiante Chu Feng mentre era circondato dal rinoceronte dorato.


"Umpf, credevi che questa farsa sia sufficiente a vincere contro di me?"


"Lo posso dire con certezza, indipendentemente da quanto fai il misterioso, ci sarà solo un risultato alla fine, sarò io il vincitore." Disse freddamente Chen Mu.


"Ahah..." Chu Feng si limitò a sorridere vedendo il suo sdegno. Dopodiché mosse il dito e il suo rinoceronte dorato ringhiò.


"Roaaaar!" La creatura iniziò a caricare verso la Barriera d'Adamantio.


"Woosh, woosh, woosh." La formazione di Chen Mu usò di nuovo le sue spaventose lance dorate, mostrando le sue capacità offensive. Gli spuntoni penetranti sfrecciarono verso il rinoceronte dorato di Chu Feng.


Tuttavia queste lance furono impotenti contro la creatura, spaccandosi all'impatto. La potenza che avevano mostrato prima sembrava essere svanita completamente, in effetti non riuscirono nemmeno ad arrestare la carica del rinoceronte.


"Dannazione." Chen Mu iniziò ad accigliarsi, pieno di inquietudine. Si era reso conto della serietà della situazione. La formazione rinoceronte di Chu Feng aveva superato di gran lunga la sua immaginazione e di questo basso l'avrebbe battuto.


"Non credere di poter rompere questa barriera! Sarò io a vincere oggi!"


Gridò Chen Mu, pieno di inquietudine. Dopodiché si sedette a gambe incrociate e scatenò il suo potere Spirit dorato. Iniettò energia nella sua formazione, aveva deciso di impegnarsi appieno.


La Barriera d'Adamantio si rafforzò, ma l'attacco del rinoceronte era troppo feroce. Non riuscì a sopportare i colpi frenetici della creatura.


Dopo una serie di violenti attacchi, cominciarono ad apparire delle fenditure nella Barriera d'Adamantio. Le fessure stavano aumentando di numero e si allargavano rapidamente.


"Come può essere? Che sorta di formazione ha creato questo Chu Feng? Come può rompere la Barriera d'Adamantio?" Molti dell'Alleanza degli Sciamani rimasero increduli.


Dopotutto era una formazione spirituale che era riuscita a difendersi dall'attacco combinato di molti Semi Martial Emperor. In teoria il rinoceronte dorato di Chu Feng non poteva rompere la Barriera d'Adamantio.


"Boom!"


Proprio in quel momento, risuonò un'esplosione assordante e la formazione di Chen Mu si frantumò.


La barriera che doveva essere invulnerabile e indistruttibile era stata distrutta dal rinoceronte dorato.


Allo stesso tempo, Chen Mu ricevette un contraccolpo d'energia e rimase ferito. Nonostante fosse ancora a gambe incrociate a terra, aveva già vomitato una boccata di sangue.


Poi divenne mortalmente pallido e la sua aura divenne estremamente debole nonostante non avesse ricevuto un attacco diretto.


"Impossibile, impossibile, è assolutamente impossibile!"


"Hai barato! Hai barato ca**o! Abbiamo detto che era una competizione di formazioni difensive, ma cos'è questa cosa? Come può essere considerata difensiva? Chiaramente la sua funzione è di attaccare!" Ringhiò con rabbia Chen Mu.


Non poteva accettare la sconfitta.


"Ahah, così è questo il sesto in classifica nella lista di successione? A quanto pare è solo un pagliaccio." Chu Feng rise con sdegno di fronte alle critiche di Chen Mu.


"Maledetto bastardo, chi stai chiamando pagliaccio?" Chen Mu si infuriò e quasi attaccò Chu Feng.


"Roaaar!" Tuttavia, prima che potesse avvicinarsi, il rinoceronte dorato batté le zampe per terra, creando tempeste di energia che costrinsero Chen Mu ad arretrare di diversi metri.


"L'attacco è la miglior difesa. Inoltre la mia formazione può essere usata anche come una barriera. Puoi provare ad attaccarmi se non ne sei convinto."


"Puoi usare tutte le tue forze, anche potere Martial. Temo solo che non potrai scuotere minimamente la mia formazione del rinoceronte." Disse con tono provocatorio Chu Feng.


"Tu..."


"Puu..." Chen Mu si arrabbiò così tanto che vomitò un'altra ra boccata di sangue.


Sapeva molto bene quanto era potente la barriera di Chu Feng.


Attacco e difesa erano un tutt'uno. A giudicare dalla sua ferocia in attacco, doveva essere ugualmente forte in quanto a difesa. Probabilmente sarebbe stato impossibile per lui sconfiggere Chu Feng.


Silenzio. Dato che nemmeno Chen Mu poteva ribattere, le decine di migliaia di presenti rimasero di nuovo ammutoliti.


Erano senza parole. Nonostante fosse un incontro di tecniche Spirit, avevano perso di nuovo.


Molti dell'Alleanza degli Sciamani provarono vergogna.


"Spazzatura, proprio spazzatura! L'ho istruito per così tanti anni inutilmente. Ha usato la mia Barriera d'Adamantio e ha perso contro un discepolo della montagna del Legno Turchese. Ha rovinato la mia reputazione!"


Chen Sanyuan strinse i denti per la rabbia.


Era stata la Barriera d'Adamantio a renderlo estremamente famoso, eppure oggi era stata umiliata da uno dei suoi discendenti.


"Questo Chu Feng è davvero potente. È solo naturale che Chen Mu abbia perso contro di lui." Disse Zhao Qinghen.


"Cosa intendi con naturale? Un discepolo della nostra Alleanza degli Sciamani è stato sconfitto da un discepolo della montagna del Legno Turchese usando tecniche Spirit, come sarebbe naturale?" Disse con rabbia Chen Sanyuan.


"Ahah, non arrabbiarti così. Non permetterò a questo moccioso di godersi le luci della ribalta." Disse Zhao Qinghen con un sorriso radioso. Il suo sguardo rivelò un bagliore astuto.


"Che sia già..." A Chen Sanyuan venne in mente una persona.


"Non preoccuparti, è già arrivato." Zhao Qinghen rivolse lo sguardo verso Chu Feng e gli altri.


