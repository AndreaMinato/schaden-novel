---
weight: 14030
title: Capitolo 1403 – Bellezza Eccezionale
pubDate: 2024-07-20T01:13:16.505Z
tags:
    - mga
---


Capitolo sponsorizzato, ringraziamo Federico!
11 capitoli in coda, 0/3
-Schadenfreude


"Chu Feng, quello spirito è davvero potente. Un tempo Zhai Kai ha contato proprio su di esso per sconfiggermi con le sue tecniche da Sciamano. Non devi sottovalutare il nemico e agire con imprudenza."


"Ti consiglierei di non provare più a nascondere la tua forza. Dovresti usare tutti i tuoi assi nella manica, altrimenti quello spirito ti infliggerà grandi sofferenze. Allora sarebbe troppo tardi per provare rimpianto."


"Non è un demone ordinario, la sua forza combattiva probabilmente è superiore ai Semi Martial Emperor di secondo livello. È lo spirito più potente che abbia mai incontrato." Gli disse Sun Hao telepaticamente.


"Davvero? In tal caso ti farò vedere cosa significa davvero avere uno spirito potente." Rispose Chu Feng.


"Cosa? Tu..." Sun Hao sussultò e mostrò un'espressione scontenta.


Huang Feng e gli altri notarono il cambiamento nell'espressione di Sun Hao e chiesero frettolosamente: "Cosa succede?"


"Ho avvertito Chu Feng di quanto è potente lo spirito di Zhao Kai e di come dovrebbe fare attenzione." Spiegò sinceramente Sun Hao.


"Cos'ha detto? Ha rifiutato di ascoltarti?" Ribatterono con impazienza Huang Feng e gli altri.


"No." Sun Hao scosse la testa.


"Allora cos'ha detto? Dopotutto hai fatto un'espressione strana." Huang Feng e gli altri sapevano che Chu Feng doveva aver risposto in modo bizzarro, altrimenti, dato il temperamento di Sun Hao, non avrebbe mostrato irritazione.


"Mi ha detto che mi farà vedere cosa significa avere uno spirito potente."


"Cosa? Che possieda uno spirito ancora più potente?" Huang Feng e gli altri ci rimasero di stucco e, quando tornarono ad osservare Chu Feng, i loro sguardi erano diventati pieni di emozioni contrastanti.


Nonostante non conoscessero Chu Feng da molto tempo e potevano essere perfino definiti degli estranei per lui, sapevano che non era una persona che si vantava senza motivo.


Così, in quel momento, ebbero la certezza che Chu Feng avesse un asso nella manica anche in questo campo.


Tuttavia c'era pur sempre una quantità limitata di spiriti; quelli del mondo dei Demoni erano già considerati relativamente potenti. Gli spiriti capaci di contendere con la loro razza erano davvero pochi.


In quel momento lo spirito demone dagli occhi rosso sangue si avvicinò a Zhao Kai come un guardiano che proteggeva il suo padrone.


"Demone, hai visto cos'è successo prima, vero?" Disse Zhao Kai.


"Sì padrone." Rispose con un tono asciutto, ma vigoroso, la sua voce era sinistra e spaventosa.


"In tal caso dovresti sapere cosa fare, vero?"


"Non preoccuparti padrone, so cosa fare."


"Vai. Non c'è bisogno di mostrare indulgenza, me ne prenderò la responsabilità." Disse Zhao Kai. Le sue parole conteneva un inquietante intento omicida.


"Come desideri." Il demone capì le sue intenzioni. Mentre parlava, strinse un pugno e una sfera nera apparì nel suo palmo. Dopodiché sollevò il braccio e alzò la lancia cupa.


"Booom!!!"


In un istante, risuonarono esplosioni tonanti ed iniziarono a formarsi nuvole nere. Le nubi che traboccavano di aura demoniaca coprivano il cielo. Mentre le nuvole si agitavano, si estesero per diverse miglia e sigillarono l'area.


"Così potente! Come previsto da un demone. Nonostante la sua coltivazione sia solo al primo livello del Semi Martial Emperor, è un'esistenza capace di sconfiggere molti Semi Martial Emperor di secondo livello."


La potenza spaventosa mostrata dallo spirito non solo non incuteva paura nei discepoli dell'Alleanza degli Sciamani, ma li entusiasmò ancora di più.


In effetti anche gli Anziani mostrarono dei sorrisi, avevano la sensazione che presto questa farsa sarebbe finita.


Dato che Zhao Kai aveva sfoderato il suo asso nella manica, il discepolo della montagna del Legno Turchese non avrebbe avuto speranze.


Questo perché perfino la generazione più vecchia sapeva quanto era formidabile lo spirito di Zhao Kai e quanto era stato difficile ottenerlo.


Se non fosse stato per l'aiuto del suo antenato e della tecnica segreta della famiglia Zhao, sarebbe stato impossibile per il giovane fare un contratto con uno spirito così potente e feroce.


Per quanto ne sapevano, anche se anche la Sacra Assemblea della montagna del Legno Turchese comprendeva un branco di vecchi mostri spaventosi, pochissimi di loro erano Sciamani alla pari con Zhao Qinghen.


Così erano sicuri che sarebbe stato impossibile per Chu Feng schierare uno spirito più forte del demone.


"Buzz." Proprio quando gli spettatori si aspettavano di vedere come il demone avrebbe distrutto la formazione del rinoceronte, Chu Feng la sciolse.


Così stava fronteggiando l'attacco del demone senza nessuna protezione.


Sima Ying si spaventò. Perse il controllo e gridò: "Cosa stai facendo? Vuoi morire?"


In effetti molte persone la pensavano come lei. Erano tutti sbalorditi. Non capivano il motivo del gesto di Chu Feng. Perfino il demone che si stava preparando a lanciare il suo attacco rimase stupito.


"Cosa c'è? Ammetti la sconfitta?" Chiese con un sogghigno Zhao Kai. Non stava scherzando, pensava davvero che Chu Feng si stesse arrendendo.


"Ammettere la sconfitta? Ridicolo. Uno come te sarebbe degno di farmi ammettere la sconfitta?" Chu Feng sorrise con sdegno.


Poi disse: "Pensavo che dovresti usare anche io il mio spirito per affrontare il tuo, altrimenti sembrerebbe che mi approfitto di te."


"Ahahah! Ho capito male? Usare il tuo spirito per contendere con il mio demone? Non sai proprio in che situazione sei." Zhao Kai iniziò a ridere freneticamente.


La sua risata era davvero acuta. Era proprio derisoria e intollerabile.


Dopo che oltre decine di migliaia di persone si unirono al coro, divennero assordanti.


"Eheh..."


Chu Feng rimase impassibile di fronte alla derisione della folla. Mostrò un sorriso dall'inizio alla fine e aprì un portale degli spiriti.


"Esci fuori mia regina!!!!" Gridò Chu Feng con voce tonante.


La gente dell'Alleanza degli Sciamani smise di ridere e rivolse gli sguardi verso il portale.


Si pietrificarono tutti sul posto; una splendida donna stava uscendo lentamente dal portale.


Era davvero troppo bella. Così splendida da mettere in secondo piano perfino la ragazza più affascinante dell'Alleanza degli Sciamani, Sima Ying. Sembrava che nessuna donna al mondo potesse reggere il confronto con la sua bellezza.


Le sue guance dolce e incantevoli, le sue curve sensuali e la sua aura unica e impareggiabile; era semplicemente una bellezza rara e straordinaria. Gli uomini sarebbero stati attratti da una sua sola occhiata.


Naturalmente questa donna capace di incantare ogni creatura vivente era lo spirito di Chu Feng.
                                


                                



