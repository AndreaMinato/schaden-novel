---
weight: 1406
title: Capitolo 1406 – Sciamano del Mondo Asura
pubDate: 2024-07-20T04:13:16.505Z
tags:
    - mga
---


Capitolo sponsorizzato, ringraziamo Federico!
8 capitoli in coda, 0/3
-Schadenfreude


In quel momento era apparso proprio il genio numero uno dell'Alleanza degli Sciamani, il primo nella lista di successione, Lin Yezhou.


"Junior Ying'er, sei impazzita? Vuoi suicidarti per uno come lui?" Lin Yezhou guardò Sima Ying con rabbia e tristezza. Però era più infuriato che addolorato.


"Senior Lin, perché lo hai attaccato senza motivo? È l'ospite della nostra alleanza." Questionò con rabbia Sima Ying, ignorando completamente le preoccupazioni di Lin Yezhou.


"Ospite? Stai dicendo che sarebbe un ospite? Da quando un ospite picchierebbe i nostri esperti e ucciderebbe i loro spiriti?"


"Non è affatto un ospite per noi, è nostro nemico. Se non gli daremo una lezione, che figura ci faremmo?"


"Tutti penserebbero che non siamo capaci di farci valere e per questo un discepolo della montagna del Legno Turchese ha osato comportarsi così.


"Junior Ying'er, anche tu sei una discepola della nostra Alleanza degli Sciamani. Sei cresciuta qui. Tuo nonno, i tuoi genitori, hanno servito tutti l'Alleanza degli Sciamani e sono anche morti per difendere il suo onore, eppure sei disposta a sacrificare la nostra reputazione per un estraneo." Chiese ad alta voce Lin Yezhou.


"Io..."


Sima Ying divenne silenziosa. Non sapeva come rispondere. Dopotutto le importava molto dell'onore dell'Alleanza degli Sciamani, ma allo stesso tempo teneva al suo amico Chu Feng.


"È davvero successo questo?"


Proprio in quel momento risuonò la voce di un anziano. Una figura apparì dal nulla tra Chu Feng e Lin Yezhou.


Non aveva emesso un solo suono, sembrava che fosse lì da tempo e che nessuno l'avesse scoperto finora. Era il potente e influente Miao Renlong.


"Porgiamo i nostri rispetti all'Anziano Miao."


La folla cambiò drasticamente espressione e si affrettò a salutare con cortesia il vecchio. Nessuno osò mancargli di rispetto, perfino Lin Yezhou non si sarebbe azzardato a farlo.


"Ho visto cos'è accaduto prima. Fin dall'inizio avete radunato un esercito per intimidire l'amico Chu Feng. Poi avete iniziato ad umiliarlo chiamandolo rifiuto. Poi sono arrivati tutti gli Anziani, ma nessuno li ha fermati. Siete rimasti a guardare a braccia incrociate."




"Ho visto tutto, incluso come avete sfidato l'amico Chu Feng, solo per perdere in successione finché Lin Yezhou non lo ha attaccato per la sua cosiddetta rettitudine."


"Credo che sappiate tutti chi sia nel torto qui senza che lo debba dire io." Miao Renlong aveva un'espressione cupa, era proprio di pessimo umore.


A parte Sima Ying e Huang Feng e gli altri, la gente abbassò la testa in silenzio con un'espressione solenne.


Miao Renlong aveva ragione. Sapevano bene chi aveva torto qui. Avevano provocato Chu Feng e poi lo avevano sfidato.


Era stato Zhao Kai a mostrare intento omicida per primo. Anche se Ovetto aveva ucciso il suo demone, non erano passati dalla parte del giusto. Così ora potevano solo rimanere senza parole, impauriti.


Temevano la reazione di Miao Renlong, questa persona incredibilmente influente.


Era stato presente fin dall'inizio.


Tuttavia non si era rivelato dopo che i discepoli dell'Alleanza degli Sciamani erano stati sconfitti, né dopo che Ovetto aveva eliminato il demone.


Eppure aveva deciso di mostrarsi proprio in questo momento.


Chiunque con un minimo di cervello aveva capito chi stava cercando di aiutare.


Miao Renlong aveva intenzione di difendere Chu Feng, non loro.


Per questo erano spaventati, temevano ritorsioni.


Dopotutto, data la posizione e la forza del vecchio, nulla era impossibile per lui nell'Alleanza degli Sciamani.


"Andatevene. E che non accada più qualcosa del genere." Miao Renlong fece un cenno e ordinò alla folla di disperdersi.


La gente dell'Alleanza degli Sciamani sospirò di sollievo, aveva la sensazione di aver ricevuto un'amnistia.


Poi nessuno osò rimanere sul posto, perfino Zhao Kai, che aveva il sostegno del suo antenato e aveva perso il suo demone, non si azzardò ad opporsi.


Così il conflitto terminò. Chu Feng aveva contato sulle sue tecniche per sconfiggere i geni della lista della successione. Non aveva usato solo il suo potere combattivo, ma le sue tecniche Spirit.


In particolare, quando aveva battuto Zhao Kai, aveva perfino rivelato il suo spirito Asura.


Anche se alla fine il genio numero uno dell'organizzazione lo aveva soppresso con il suo potere assoluto, nessuno nell'Alleanza degli Sciamani ne fu confortato.


Sapevano tutti di aver perso alla fine.


Dopotutto Lin Yezhou era il loro genio numero uno, un famoso talento. Tutte e nove le organizzazioni e i Sect principali sapevano della sua esistenza.


Che dire di Chu Feng invece? Prima d'ora nessuno aveva sentito parlare di lui.


Così, anche se Lin Yezhou lo aveva sconfitto, erano ancora preoccupati. Non potevano essere certi che Lin Yezhou avrebbe continuato a vincere. Dopotutto c'era un grosso divario d'età tra i due.


Il potenziale di Chu Feng era ancora più terrificante.


In quel momento, ad una quota di diverse miglia d'altezza, l'Anziano della Sacra Assemblea, l'antenato di Chen Mu, chiese con fare confuso: "Fratello Zhao, davvero ti arrenderai così? Il demone di Zhao Kai è stato ucciso, eppure rimarrai con le mani in mano? So che ti sei dovuto impegnare molto per aiutare Zhao Kai a domare quello spirito."


"È solo uno spirito. Ormai è morto. Possiamo sempre prenderne un altro."


"Tuttavia se ci perdessimo un genio così raro sarebbe terribile." Disse Zhao Qinghen.


"Che intenzioni hai fratello Zhao?" Chen Sanyuan capì.


"Miao Renlong ha fatto bene. Un talento come Chu Feng dev'essere protetto. Anche se appartiene alla montagna del Legno Turchese, può anche diventare un discepolo della nostra Alleanza degli Sciamani." Disse Zhao Qinghen.


"Sì, uno Sciamano del mondo Asura è molto più prezioso dei Corpi Divini. Dobbiamo trarlo dalla nostra parte."


"Miao Renlong ha scoperto il potenziale di Chu Feng. A quanto pare quel Chu Feng è davvero un ottimo talento." Chen Shanyuan annuì.


Anche se il giovane lo aveva fatto infuriare al punto da volerlo strozzare, pensando all'eventualità che potesse entrare a far parte dell'Alleanza degli Sciamani spense completamente la sua rabbia.


Non solo, sentì perfino un po' di benevolenza nei suoi confronti.


Questa impressione favorevole ovviamente non era un mistero, per l'Alleanza degli Sciamani era un dovere scovare e crescere eccellenti talenti.


Se fossero riusciti ad aiutare un potente Sciamano del Mondo Asura, avrebbero ottenuto un grande onore.


Questa sorta di gloria non sarebbe appartenuta solo a loro, ma sarebbe stata tramandata ai discendenti, imperitura.
                                



