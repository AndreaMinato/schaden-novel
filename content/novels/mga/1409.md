---
weight: 14090
title: Capitolo 1409 – Hai perso
pubDate: 2024-07-20T07:13:16.505Z
tags:
    - mga
---


Capitolo sponsorizzato, ringraziamo Federico!
5 capitoli in coda, 0/3
-Schadenfreude


"Sei davvero troppo arrogante. Come avresti potuto vincere se fossi stato presente l'ultima volta?" Disse con tono freddo Lin Yezhou.


"Eheh..." La donna misteriosa rise con derisione.


"Perché stai ridendo?"


"La scorsa volta non eri davvero presente o non osavi mostrarti? Sono sicura che tu lo sappia molto bene." Disse ridacchiando la donna misteriosa.


"Tu..." Lin Yezhou fece una smorfia.


"Questo..."


Tutti i superiori dell'Alleanza degli Sciamani iniziarono ad accigliarsi, a disagio.


Sapevano molto bene che la scorsa volta, per difendere la propria reputazione, avevano deciso di non fare scendere in campo Lin Yezhou.


In seguito, dopo che la donna e il vecchio se n'erano andati, avevano attivato la formazione della Metamorfosi reale e ci avevano fatto entrare i loro migliori geni. Era questo che aveva permesso a Lin Yezhou di diventare uno Sciamano dal mantello reale.


Tuttavia non si sarebbero mai immaginati che questa donna misteriosa lo sapesse. Era una questione importante.


Dopotutto, a parte i superiori dell'Alleanza degli Sciamani, praticamente nessuno sapeva la verità.


Questo significava che i due possedevano davvero delle abilità ragguardevoli o che avevano piantato delle spie nell'alleanza.


"È inutile dire altro. Ora che sono qui, sarai tu a perdere." Disse Lin Yezhou.


"Basta assurdità, beccati il mio attacco."


Gridò in quel momento la donna misteriosa. Il suo abito nero iniziò a svolazzare e il suo corpo cominciò a brillare.


Il bagliore conteneva numerosi marchi dell'insetto e si agitavano con violenza come onde del mare. Ogni fluttuazione era più grande e veloce della precedente. Le onde coprirono il cielo e si avventarono verso Lin Yezhuo e Fu Feiteng.


"Quella è... una tecnica offensiva!!!" Perfino Chu Feng fu sbalordito dall'assalto.


Poteva percepire esattamente quanto era potente quella tecnica. Non era semplice, conteneva un potere paragonabile ai Tabù Marziali usati da Semi Martial Emperor.


Era un attacco davvero formidabile. Anche se era ancora inferiore alle tecniche offensive del vecchio capo dell'Antico Villaggio del Sigillo, era fuori dal comune.


Il vecchio capo villaggio però si era allenato per molto tempo per raggiungere quel livello. Questa donna invece era così giovane, eppure aveva padroneggiato una tecnica così potente. Era proprio spaventoso.


Chu Feng si rese conto di quanto questa donna misteriosa era formidabile.


"Junior Fu, non esitare, attacchiamo insieme!!!" Né Lin Yezhou, né Fu Feiteng erano degli sciocchi. Erano riusciti entrambi a percepire quanto era potente quella tecnica.


Se avessero usato tecniche marziali, avrebbero potuto resistere all'assalto. Tuttavia questo era un incontro tra Sciamani, non potevano rivelare la loro coltivazione e poterono solo bloccare l'attacco usando tecniche Spirit.


Anche se anche loro avevano allenato un po' di tecniche offensive, non potevano competere con lei.


Così avrebbero dovuto unire le forze per resistere.


"Heeaaahhh!"


Lin Yezhou e Fu Feiteng attaccarono insieme. Entrambi rilasciarono la loro energia da Sciamani Reali che contenevano anche una potenza incredibile. Quando il potere spirituale dei due si intrecciò, la forza del loro potere Spirit diventò ancora più formidabile.


Tuttavia la loro formazione era di qualità inferiore. L'attacco della donna misteriosa era composto da numerose onde. Non solo era davvero feroce, ma anche elegante.


L'assalto di Lin Yezhou e di Fu Feiteng era ordinario potere Spirit privo di mutamenti.


Anche se questo non avrebbe influenzato il risultato dello scontro, dimostrava che il loro controllo era inferiore a quello dell'avversaria.


"Boom!!"


Quando il potere Spirit dei tre si scontrò, l'impatto creò violente onde d'urto.


Il controllo dei tre però era formidabile, prima che le increspature della collisione raggiungessero la folla, le fermarono. Allo stesso tempo, lanciarono una nuova scarica di attacchi.


La donna misteriosa era molto potente. Coglieva ogni opportunità e lanciava attacchi che sorprendevano Lin Yezhou e Fu Feiteng ogni volta. Si poteva dire che ogni colpo avrebbe messo in difficoltà i due.


Tuttavia era evidente che non si poteva sottovalutare nemmeno questi due geni. Erano diventati davvero formidabili dopo aver unito le forze.


Anche se ogni attacco della donna misteriosa era estremamente insidioso, i due potevano collaborare per disperderne l'energia.


Dopo oltre venti scontri, Lin Yezhou riuscì perfino a lanciare un contrattacco; una formazione davvero strana che in apparenza sembrava una difensiva, ma che in realtà sigillava e conteneva il potere di una formazione offensiva.


Non solo riuscì a bloccare l'attacco della donna misteriosa, riuscì perfino ad imprigionarla. Era la prima volta che Lin Yezhou e Fu Feiteng erano in vantaggio.


"Ahah, che formazione potente. Non c'è da meravigliarsi che nonno Miao abbia deciso di partire per l'Antico Villaggio del Sigillo per apprendere come usarla. Sembra che l'Antico Villaggio del Sigillo sia piuttosto capace."


Sima Ying iniziò ad esultare, piena di gioia. In quanto membro dell'Alleanza degli Sciamani, naturalmente desiderava che i suoi geni vincessero.


In effetti non solo lei, anche la gente tra la folla cominciò a sorridere.


La scorsa volta erano stati umiliati completamente. E ora che finalmente erano in vantaggio, si erano riempiti di speranza. Così come potevano non essere contenti?


"Così quella è la formazione che senior Miao è andato a chiedere all'Antico Villaggio del Sigillo. Non c'è da meravigliarsi, non c'è da meravigliarsi che quella formazione avesse un po' dell'aura dell'acqua del Ghiacciaio del Sigillo. Per questo è così formidabile."


Chu Feng capì e lodò: "A quanto pare le tecniche dell'Antico Villaggio del Sigillo sono davvero di prima qualità."


"Booom!!"


Tuttavia risuonò un forte scoppio. Quella tecnica offensiva che aveva imprigionato la donna misteriosa era stata distrutta.


Un enorme serpente dorato lungo diverse centinaia di metri scattò tra le increspature di energia e si avventò su Lin Yezhou.


"Spaccati!"


Anche se la serpe era potente, non era molto diversa in confronto agli attacchi di prima. Così Lin Yezhou non la prese sul serio. Insieme a Fu Feiteng, fece a mezzi il serpente.


"Hiss, hiss, hiss, hiss!!"


Sorprendentemente però l'enorme creatura dorata non scomparì, si trasformò in centinaia di serpi.


"Dannazione!" Lin Yezhou e Fu Feiteng furono colti dal panico. Mentre si ritiravano, iniziarono a lanciare attacchi sui serpenti.


Tuttavia, proprio come prima, le diverse centinaia di serpi fatte a pezzi aumentarono di numero fino ad arrivare a diverse migliaia. L'aspetto più spaventoso era che, nonostante i loro corpi fossero passati da dieci ad un metro, la loro velocità era aumentata e la loro forza era rimasta costante.


Sembravano raggi di luce dorata. Quando Lin Yezhou e Fu Feiteng riuscirono a reagire, i migliaia di serpenti li avevano legati, lasciando scoperti solo i loro volti.


"Cielo, cos'è quella?" La folla dell'Alleanza degli Sciamani ci rimase di sasso. Era la prima volta che vedevano una tecnica Spirit così mostruosa.


"Hai perso."


Il tono della donna era molto calmo e non conteneva molta gioia. Sembrava che questo risultato fosse del tutto naturale per lei.
                                


                                



