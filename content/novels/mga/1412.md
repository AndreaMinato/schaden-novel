---
weight: 1412
title: Capitolo 1412 – Il capo dell'alleanza si scusa
pubDate: 2024-07-20T10:13:16.505Z
tags:
    - mga
---


Capitolo sponsorizzato, ringraziamo Federico!
2 capitoli in coda, 0/3
-Schadenfreude


La folla tirò un sospiro di sollievo.


Anche così però non potevano essere completamente tranquilli. Dopotutto, visto quanto era potente questo vecchio misterioso e come li aveva sfidati, sicuramente non sarebbe stato facile da affrontare anche se non era l'onorabile Jinshe.


Così Chen Sanyuan chiese: "Allora chi è esattamente?" Desiderava proprio sapere chi era venuto a provocarli, ma lo chiese con cortesia.


Dopotutto era un Martial Emperor. Anche se la Terra Sacra delle Arti Marziali era estremamente grande, figure del genere erano molto rare.


"Chen Sanyuan, davvero non mi riconosci?" Il vecchio misterioso rise. Poi fece un cenno e si tolse il mantello nero.


Un vecchio dai capelli neri che indossava un semplice abito di cotone apparì di fronte alla folla. Anche se non era canuto, sembrava estremamente anziano.


Era magro come un bastoncino e la sua pelle era così secca e piena di rughe che pareva un cencio.


Assomigliava ad un cadavere da com'era raggrinzito.


Tuttavia, per qualche motivo sconosciuto, dava la sensazione di poter vivere in eterno ed emanava un'aura straordinaria, come se non fosse una persona, ma un dio.


Martial Emperor. Erano così i Martial Emperor. Erano persone che avevano allenato i loro corpi fino al limite.


Tuttavia ciò che sorprese di più Chu Feng era che c'era una placca appesa alla sua vita su cui c'era scritto "Sacra Assemblea degli Sciamani".


Questo vecchio apparteneva all'alleanza.


"Onorato Lord!!!"


"È davvero lei?!!!"


Gli occhi di Chen Sanyuan, Zhao Qinghen, Miao Renlong e il capo dell'Alleanza brillarono. Erano tutti scioccati e pieni di gioia mentre gridavano il titolo del vecchio.


"Ahah, perché non posso essere io?" Disse il vecchio con un sorriso radioso. Il suo tono era completamente diverso rispetto a prima, ora era amichevole.


"Porgiamo i nostri rispetti all'Onorato Lord." Chen Sanyuan, Zhao Qinghen, Miao Renlong e il capo dell'Alleanza riuscirono finalmente a reagire e si inginocchiarono subito con cortesia.


Allo stesso tempo, Chen Sanyuan si rivolse alla gente in piazza e gridò: "Perché state lì impalati? Presto, salutate l'Onorato Lord!"


"I membri della giovane generazione porgono i loro rispetti all'Onorato Lord." La gente dell'Alleanza degli Sciamani si inginocchiò frettolosamente per porgere i loro rispetti al vecchio. Anche Sima Ying non fece eccezione.


"Ahah, potete alzarvi tutti. Non c'è bisogno di fare cerimonie." Il vecchio fece un cenno e una brezza gentile percorse l'intera piazza, sollevando le persone inginocchiate.


"Sorella Ying'er, chi è esattamente quell'Onorato Lord?" Chu Feng non sapeva nulla e poté solo chiedere informazioni alla sua amica.


"Come dovrei spiegartelo? Il nostro vecchio antenato che ha sconfitto l'onorabile Jinshe allora aveva tre discepoli personali. Tutti e tre sono stati istruiti da lui e hanno ricevuto la sua eredità."


"Dopo che il nostro vecchio antenato è morto, uno di loro è diventato il suo successore ed è diventato il presidente della Sacra Assemblea. Gli altri due sono i Venerabili della Sinistra e della Destra."


"Sono le tre figure più potenti e stimate della Sacra Assemblea, il vero supporto e fondamenta dell'Alleanza degli Sciamani. Quella persona è il Lord Venerabile della Sinistra." Spiegò Sima Ying.


"È davvero così sbalorditivo? Non c'è da meravigliarsi che sia così potente. Eh, aspetta, non mi torna. Come sai che è il Lord Venerabile della Sinistra? Dalla tua espressione scioccata di prima, dovrebbe essere la prima volta che l'hai visto, no?" Chiese con curiosità Chu Feng.


Nessun altro a parte Miao Renlong e gli altri tre grandi Anziani presenti sapeva della sua identità.


"I Lord Venerabili della Sinistra e della Destra sono in isolamento per tutto l'anno. Abbiamo solo sentito delle loro leggende e quindi naturalmente non li abbiamo mai incontrati prima d'ora."


"Tuttavia sappiamo che il Lord Venerabile della Sinistra ha i capelli neri e l'altro Venerabile ha i capelli bianchi. Dato che è morto, naturalmente è il Lord Venerabile della Sinistra." Spiegò Sima Ying.


"Allora è così. Sono proprio fortunato ad aver incontrato una figura così incredibile."


Chu Feng si era allenato nella montagna del Legno Turchese per molto tempo, eppure non aveva mai visto il direttore del Sect, figuriamoci i vecchi mostri della Sacra Assemblea.


Eppure, dopo essere rimasto nell'Alleanza degli Sciamani per diversi giorni, era riuscito già a vedere il loro capo, due Anziani della Sacra Assemblea e il Venerabile della Sinistra che giocava un ruolo cruciale nell'intera Terra Sacra delle Arti Marziali. Era davvero una fortuna che gli aveva permesso di ampliare i suoi orizzonti.


"Ahah, sarete tutti curiosi del perché sono venuto qui a sfidarvi più volte."


"So che non osereste chiederlo, ma non importa, ve lo dirò." Il Venerabile della Sinistra rise.


Poi disse: "Xiao Mei è la mia figlia adottiva. L'ho istruita personalmente per molti anni. Il suo talento è sbalorditivo e ha fatto dei progressi molto veloci. È molto più potente di quanto lo ero in passato quando ero giovane."


"Tuttavia, non importa quanto uno è talentuoso, bisogna fare esperienza. Anche se il suo talento è eccezionale, non si è mai misurata con gli altri."


"Per permetterle di fare esperienza, l'ho portata qui per temprarsi. Non sarebbe stato adatto però portarla a sfidare altre organizzazioni perché avrebbe creato facilmente dei conflitti."


"Perciò, dopo aver riflettuto sulla questione, ho deciso di portarla qui. Dopotutto è la nostra organizzazione, non importa quanto ci confronteremo, non danneggerà il rapporto che c'è tra di noi."


"Per quanto riguarda il motivo per cui ho nascosto la mia identità, è perché volevo mettervi alla prova."


"Volevo farvi sapere che, nonostante l'Alleanza degli Sciamani è riconosciuta come la più potente in quanto a tecniche Spirit, questo non significa che i nostri Sciamani siano i più forti nella Terra Sacra delle Arti Marziali."


"Dopotutto questa terra è così vasta. Forse potrebbe apparire uno Sciamano capace di battere l'intera Alleanza."


"Ad esempio l'Onorabile Jinshe di allora. Se non fosse stato per il mio maestro, temo che i molti anni di gloria della nostra alleanza sarebbero stati distrutti da lui."


"Ad esempio, se Xiao Mei non fosse stata la mia figlia adottiva e fosse stata la discepola di un'altra organizzazione, il nostro onore sarebbe stato calpestato."


Nonostante il Venerabile della Sinistra avesse detto quelle parole con un sorriso e non li stesse rimproverando, questa piazza fece ammutolire l'intera piazza.


Erano tutti silenziosi, d'accordo con le parole del vecchio. La giovane generazione dell'alleanza aveva subìto una sconfitta schiacciante oggi.


"Lord Venerabile, è colpa mia, mi punisca." Il capo dell'alleanza si inginocchiò e si scusò con umiltà.
                                                



