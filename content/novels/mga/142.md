---
weight: 142
title: Capitolo 142 - Villa della Tigre Bianca
pubDate: 2024-05-28T12:13:16.352Z
tags:
    - mga
---


Pensava: il Fiume del Drago mi ha portato direttamente nella Catena Montuosa della Tigre Bianca e senza saperlo aveva già raggiunto la sua destinazione?


La villa della Tigre Bianca non era la più famosa nella catena montuosa della Tigre Bianca? Era la villa in cui voleva intrufolarsi!


Probabilmente era simile alle città dell'Uccello Vermiglio e della Tartaruga Nera e alla Scuola del Drago Azzurro. La Villa della Tigre Bianca doveva essere venuta a sapere del segreto della catena montuosa.


"Vuoi andare anche tu nella Villa della Tigre Bianca?" La ragazza mostrò un'espressione dubbiosa.


"Esatto. Potete portarmi con voi?" Chu Feng mostrò un sorriso innocente.


Scoprì che, a parte quelle tre persone, lì vicino c'era una carrozza ferma, doveva appartenere a loro dato che non c'era nessuno all'interno.


Nonostante Chu Feng non fosse lento, al momento gli faceva male dappertutto e gli sembrava di poter andare a pezzi in ogni momento. Il potere Origin nel suo corpo era estremamente scarso, quindi naturalmente voleva ottenere un passaggio.


La ragazza rifletté per un po', poi annuì:"Dato che stiamo andando allo stesso posto, puoi venire con noi."


"Signorina, questo..." Tuttavia il vecchio e la persona robusta si agitarono.


"Non importa. La carrozza ha dei posti in più comunque, no? Guardatelo. Se andasse a piedi fino alla Villa della Tigre Bianca, chissà quanto ci metterebbe?" Sorrise la giovane, sembrava piuttosto gentile.


Vedendola così decisa, il vecchio e l'uomo robusto si guardarono a vicenda, poi non dissero nulla visto che potevano soltanto accettare in silenzio.


"Grazie molte."


Chu Feng non esitò e andò verso la carrozza.
Sapeva che il gruppo era molto più familiare con quest'area rispetto a lui, quindi avrebbe fatto bene a seguirli.


"Signorina Wang, perché state andando alla Villa della Tigre Bianca?" Chiese con curiosità Chu Feng.


Dopo aver conversato un po', venne a sapere che la ragazza si chiamava Wang Lin e la sua casa era in una piccola città vicino alla Catena Montuosa della Tigre Bianca. Inoltre Chu Feng aveva visto che era una coltivatrice. Anche se era molto debole visto che aveva raggiunto solo il secondo livello dello Spirit realm, era capace di coltivare.


"Va bene anche se mi chiami Wang Lin." Sorrise con dolcezza e poi disse con orgoglio:"Naturalmente è per partecipare all'esame per i servi della Villa della Tigre Bianca."


"Esame per i servi?" Chu Feng mostrò un'espressione perplessa.


"Non lo sai? È l'esame per i servi della Villa della Tigre Bianca! Ogni mese la villa accetta dei servi, possono partecipare le persone sotto i 17 anni e con una coltivazione al secondo livello dello Spirit realm."


Wang Lin iniziò a raccontare molte cose a Chu Feng. Da questo il ragazzo venne a sapere che la Catena Montuosa della Tigre Bianca era piuttosto desolata e c'erano pochissime scuole nei dintorni. Così, per far coltivare la gente comune, la Villa della Tigre Bianca distribuiva dei metodi di coltivazione.


Le persone al di sotto dei 17 anni e con una coltivazione almeno al secondo livello dello Spirit realm potevano entrare nella villa. Avrebbero usato la loro posizione di servi per coltivare tecniche marziali o anche Tecniche Misteriose e Wang Lin voleva migliorare e venire promossa a coltivatrice.


"Quindi significa che sei una coltivatrice?" Disse ridacchiando Chu Feng. Decise di fingere di essere un principiante nella coltivazione marziale per partecipare all'esame. Così si sarebbe introdotto nella Villa della Tigre Bianca.


"Umpf, la signorina della mia famiglia ha già raggiunto il secondo livello dello Spirit realm sei mesi fa."


Prima ancora di lasciare parlare Wang Lin, la persona robusta rivolse un'espressione sdegnata a Chu Feng ed esclamò:"Come potrebbe uno zoticone come te vedere la forza della signorina della nostra famiglia?"


Dato che il ragazzo era accanto ad un fiume e i suoi vestiti erano tutti laceri, sembrava un bifolco che proveniva da un villaggio. Per questo sottovalutava Chu Feng e pensava che fosse un ignorante.


"Coff coff." Sentendo che l'atmosfera si stava guastando, Wang Lin tossì lievemente due volte e poi chiese al ragazzo:"Chu Feng, cosa ti porta nella Villa della Tigre Bianca?"


Chu Feng sorrise con calma e rispose:"Per il tuo stesso motivo."


"Cos'hai detto?" I tre sulla carrozza rimasero salorditi sentendo queste parole.


"Cos'hai detto? Ripetilo!"


Wang Lin, l'uomo robusto e il vecchio che stava conducendo la carrozza fissarono Chu Feng. Avevano delle espressioni dubbiose e pensavano di aver sentito male. Non osavano fidarsi delle parole del ragazzo.


"Ho detto che ho lo stesso obiettivo di Wang Lin e parteciperò all'esame per i servi della Villa della Tigre Bianca." Rimarcò Chu Feng.


"Stai dicendo che anche tu sei un coltivatore?" Il vecchio strinse gli occhi mentre lo guardava dubbioso.


"Perché? Non sembro un coltivatore?" Sorrise Chu Feng.


"Giovane, sii onesto. Non va bene mentire." L'uomo robusto non credeva alle parole del ragazzo.


Nonostante la Villa della Tigre Bianca trasmettesse dei metodi di coltivazione alla gente comune, questo non significava che tutti potessero comprenderli. Bisognava avere soldi per comprare i metodi di coltivazione, quindi molti poveri non avevano possibilità di coltivare. Ai loro occhi, Chu Feng era una di quelle persone.


"Credete a quello che volete." Chu Feng alzò le spalle e non diede altre spiegazioni.


Vedendo che il ragazzo non controbatteva, il vecchio e l'uomo robusto pensarono che si stesse solo dando delle arie e provarono ancora più sdegno nei confronti di Chu Feng. Wang Lin guardò il ragazzo con perplessità e non disse nulla.


Comunque nella parte finale del loro viaggio, l'atmosfera nella carrozza sembrò diventare più imbarazzante. A parte Wang Lin che chiacchierava con il vecchio e l'uomo robusto, gli altri due non parlarono più a Chu Feng.


La carrozza continuò a viaggiare e, quando il sole tramontò ad ovest, entrarono finalmente nella Villa della Tigre Bianca.


Era un posto estremamente vasto. Anche se si chiamava Villa della Tigre Bianca, in realtà era una bellissima città accanto ad una montagna. Era costruita con dei mattoni misteriosi di colore bianco e anche i palazzi erano molto particolari. Era uno spettacolo magnifico tra le montagne color verde smeraldo.


"Questa Villa della Tigre Bianca è davvero bella." Chu Feng osservò la città e sentì l'aura di molte persone. Dopo aver affrontato un pericolo mortale, sentiva sempre di più che vivere era meraviglioso.


"Zoticone." Pieno di disprezzo, l'uomo robusto gettò un'occhiata verso Chu Feng.


La carrozza continuò per la strada di montagna e alla fine arrivò di fronte ad un enorme cancello. C'era una piazza davanti e al centro era stata montata una tenda, era l'area in cui la Villa della Tigre Bianca accettava i servi.


In quel momento, il cielo si stava oscurando lentamente e non c'erano molte persone in coda fuori dalla tenda. L'esame stava per finire, così Wang Lin e gli altri tre si diressero velocemente verso la tenda dopo essere scesi dalla carrozza.


"Fermi." Ma prima ancora che si potessero avvicinare, un giovane bloccò il loro cammino.


Non aveva nemmeno 20 anni e aveva del tessuto bianco sul petto. Su di esso c'era scritto:"Servo Grado Intermedio" <em>(Nota traduzione: cioè questo "中等家丁")</em> e la sua coltivazione era solo al terzo livello dello Spirit realm. Si poteva dire che fosse incredibilmente debole.


Naturalmente per questo Chu Feng sottovalutò un po' la Villa della Tigre Bianca. In quanto famiglia di coltivatori che esisteva da generazioni, quei servi, che equivalevano ai discepoli di alcune scuole, erano un po' troppo deboli.





