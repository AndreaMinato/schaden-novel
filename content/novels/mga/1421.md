---
weight: 14210
title: Capitolo 1421 – Il Successore dell'Imperatore Gong
pubDate: 2024-07-20T19:13:16.506Z
tags:
    - mga
---


Capitolo regolare,
0 capitoli in coda, 0/3
-Schadenfreude


Una foschia verde iniziò a diffondersi dal centro della piattaforma, creò un profilo indistinto e alla fine assunse la forma di una persona.


L'aspetto della figura era indistinto e irreale, ma anche se la velocità con cui l'energia si condensava, Chu Feng e gli altri capirono che era un uomo.


Anche se era solo un'immagine, Chu Feng tremò comunque di paura. Quest'uomo era troppo potente e a quanto pareva l'aura dell'Antica Era proveniva da lui.


Quando lo vide, Sima Ying si spaventò. Rivolse lo sguardo verso Miao Renlong e gli chiese: "Chi è quell'uomo? Che sia un esperto dell'Antica Era?"


"Impossibile. L'Antica Era risale a molte decine di migliaia di anni fa. È impossibile che vivano così a lungo. Quest'uomo è solo il resto di un'aura."


"Anche così però è davvero straordinario. Posso percepire la potenza di un Martial Emperor dalla sua immagine." Spiegò Miao Renlong.


"Cosa? Questa formazione è stata creata da un Martial Emperor? L'antenato dell'Antico Villaggio del Sigillo era un Martial Emperor?" Sima Ying volse lo sguardo verso il vecchio capo.


"Per quanto ne so, anche se il loro fondatore era molto potente, non era un Martial Emperor." Anche Miao Renlong stava osservando il capo villaggio Ma.


Aveva visto quanto era potente questa formazione. Il fatto che potesse contenere un'aura così formidabile era sufficiente a mostrare quanto era incredibile. Probabilmente non era stato l'Antico Villaggio del Sigillo a crearla. Per questo iniziò ad incuriosirsi sulle sue origini.


"Lord Miao ha ragione. Il nostro fondatore non era un Martial Emperor. E questa formazione non è opera sua."


"Questa formazione è un dono ricevuto da una persona incredibile. Allora il nostro fondatore è riuscita ad incontrarla per caso. Il nostro antenato le ha fatto una buona impressione e così quella persona ha deciso di regalargli questa formazione, un dono per la fondazione del nostro Antico Villaggio del Sigillo." Disse il vecchio capo villaggio.


"Una persona incredibile? Potrei sapere chi è?" Chiese MIao Renlong. Quest'aura era troppo potente, doveva essere un Martial Emperor davvero potente.


Credo che Lord Miao abbia sentito parlare dell'imperatore Gong, Gong Wuming." Disse con un sorriso il vecchio.


"Cosa? L'Imperatore Gong, Gong Wuming." Miao Renlong e Sima Ying rimasero sbalorditi.


"Chi è?" Chiese con curiosità Chu Feng.


"Non conosci l'Imperatore Gong?" Miao Renlong ne fu scioccato.


"Mi perdoni, no." Disse con fare imbarazzato Chu Feng.


"Non importa. L'era dell'Imperatore Gong risale ad un lontano passato. È normale che tu non ne abbia sentito parlare." Miao Renlong rise piano.


Poi disse: "Anche se non sono apparsi molti Martial Emperor dopo l'Antica Era, ce ne sono sempre stati nelle ere successive."


"Dopo l'Antica Era, sono apparsi cinque potentissimi Martial Emperor nella nostra Terra Sacra delle Arti Marziali."


"Questi cinque Martial Emperor sono rispettivamente: l'Imperatore Chi, Chi Huangnian, l'Imperatore delle Bestie, il re Drago Nero, l'Imperatore Huang, Huangfu Shou, l'Imperatore Gong, Gong Wumin e l'imperatore Qing, Qing Xuangtian."


"Si dice che questi cinque Martial Emperor abbiano dominato le loro rispettive ere. Ai loro tempi erano esistenze impareggiabili. Governavano il mondo intero e nessuno osava opporsi a loro."


"Così sono conosciuti come i cinque imperatori, i veri esperti che hanno dominato un'era."


"Il più recente tra di loro era l'imperatore Qing, il Qing Xuantian che ha salvato la Terra Sacra delle Arti Marziali diecimila anni fa."


"L'Imperatore Qing possedeva delle abilità invincibili. Secondo le leggende, era anche accompagnato da quattro bestie mitologiche, ognuna di loro aveva un potere capace di distruggere il mondo. Erano davvero spaventose."


"Diecimila anni fa, l'imperatore Qing era il vero signore della Terra Sacra delle Arti Marziali. Anche gli elfi dell'Antica Era lo temevano."


"Tuttavia, prima dell'avvento dell'imperatore Qing, c'era l'imperatore Gong."


"L'Imperatore Gong è il più misterioso tra i cinque, ma la sua forza è indubbia e nessuno può sottovalutarla."


"Allora è così, la ringrazio per la spiegazione." Dopo aver sentito la spiegazione, Chu Feng si girò verso la figura condensata dalla formazione.


Anche se non aveva familiarità con questo cosiddetto Imperatore Gong ed era la prima volta che ne sentiva parlare, provò una profonda venerazione pensando a questo esperto famoso quanto Qing Xuantian.


Dopotutto era stato un'esistenza al picco della Terra Sacra delle Arti Marziali. Era un'esistenza temuta non solo dai tre palazzi, dai quattro clan e le nove organizzazioni, ma perfino dagli elfi dell'Antica Era.


"Anche se il villaggio è davvero antico, per quanto ne so il fondatore non è nato durante l'era dell'Imperatore Gong, ma in quella dell'imperatore Qing, no? Come può essere?" Chiese perplesso Miao Renlong.


"Ha ragione. L'antenato del nostro villaggio è nato durante l'era dell'imperatore Qing. l'Imperatore Gong era morto da tempo."


"Tuttavia la persona incredibile che ha incontrato ha detto di essere il suo successore.""


"Inoltre, secondo le note scritte personalmente dal nostro antenato, questa persona era davvero formidabile."


"Poi ha anche lasciato questa testimonianza: 'le sue abilità sono incredibili, probabilmente è secondo solo al Lord imperatore Qing'." Disse il vecchio capo villaggio.


"Cosa? Il successore dell'imperatore Gong? L'Imperatore Gong ha avuto un successore? Perché non se ne parla nelle note storiche?" Miao Renlong divenne pensoso.


Anche se l'antenato dell'Antico Villaggio del Sigillo non era affatto importante in confronto all'imperatore Qing, dopotutto era vissuto nella sua era. Così dovrebbe aver visto quanto era potente.


Inoltre erano apparsi molti geni potenti e sbalorditivi allora, solo che erano stati messi tutti in ombra dalla forza assoluta dell'imperatore Qing.


Quella persona doveva essere straordinaria vista la dichiarazione dell'antenato dell'Antico Villaggio del Sigillo.


Eppure una figura del genere era stata trascurata dalla storia della Terra Sacra delle Arti Marziali. In effetti si poteva dire che, da quando l'imperatore Gong era morto, non si era parlato nemmeno del fatto che avesse accettato dei successori.


"Quella persona incredibile ci ha chiesto di tenere segreta la sua identità, così pochissimi lo sanno nel nostro villaggio. E nessun estraneo lo sa."


"Comunque nessuno può essere certo della vera identità di quella persona, ma sappiamo una cosa. Che quella persona possedeva della abilità sconvolgenti, altrimenti sarebbe stato impossibile per lui creare una formazione così potente." Il vecchio capo villaggio Ma puntò lo sguardo verso la piattaforma.


"Questo..." In risposta, anche Chu Feng, Miao Renlong e Sima Ying puntarono gli occhi sulla formazione.


Oltre ad essere affascinati, stavano anche tremando di paura.


Si era condensata una figura sulla formazione; era un giovane dai lineamenti delicati e l'aspetto maestoso. Anche se era solo un'immagine, la sua aura era incredibilmente potente.


Aspetto più importante, quando puntò gli occhi su Chu Feng e sugli altri, la sua energia maestosa quasi li soffocò, perfino Miao Renlong iniziò ad impallidire.


Era una persona troppo potente, sembrava che fosse in grado di eliminarli con un solo pensiero.


<em>'Mi sembra familiare.'</em>


In confronto a Miao Renlong e a Sima Ying che erano solo spaventati, Chu Feng provò sopratutto stupore. Questa persona gli sembrava un po' familiare.
                                


                                



