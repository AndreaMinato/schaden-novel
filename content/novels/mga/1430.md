---
weight: 14300
title: Capitolo 1430 - Un'Esplosione Scioccante
pubDate: 2024-07-21T04:13:16.507Z
tags:
    - mga
---


<em>Capitolo regolare,
20 capitoli in coda (Federico), 0/3
-Schadenfreude</em>


"Auuuuuuuu!!"


In un istante, il rumore simile all'ululato di un lupo e al lamento di uno spettro scosse la terra così tanto da rischiare di farla sprofondare. In quel momento, l'enorme Spirito Divino, insieme all'esercito di mostri formati dalla nebbia, venne attirato dalla forza risucchiante, ridotto a pezzi e poi assorbito dallo stomaco di Chu Feng.


Era tutto grazie alla persona straordinaria che aveva preso in prestito il suo corpo.


"No!!" Risuonò un ululato addolorato. Era il vecchio mostro Zhangmei.


Era un Anziano della Sacra Assemblea capace di rivaleggiare con Miao Renlong. Tuttavia non poteva nemmeno lui resistere alla forza traente. Fu trascinato via anche lui.


Questa scena scioccò Miao Renlong e gli altri.


Non si sarebbero mai immaginati che quell'uomo sarebbe stato così potente. Era riuscito a ribaltare le sorti della battaglia in un istante. Sembrava che i loro nemici fossero spacciati.


"Vuoi uccidermi? Non sarà così facile! Morirai con me!"


Il vecchio mostro Zhangmei non lo stava minacciando a vuoto. Dopo il suo ringhio, uno strano potere iniziò a fuoriuscire dai resti dello Spirito Divino. In un istante questa strana energia si diffuse nell'ambiente attorno.


"Oh no, sta cercando di fare scoppiare lo spirito divino!" L'espressione di Miao Renlong cambiò drasticamente. Prese Sima Ying e il vecchio capo villaggio Ma e iniziò a fuggire.


"Boooom!!"


Era già troppo tardi però. I resti dello Spirito Divino erano già esplosi. Un'incredibile quantità di increspature di energia avvolsero all'istante questa regione. Il corpo di Chu Feng fu avvolto completamente dalle increspature di energia e presto furono sul punto di raggiungere Miao Renlong e gli altri.


"Nonno Miao, non possiamo andarcene così. Dobbiamo salvare Chu Feng." Gridò allarmata Sima Ying.


Miao Renlong però la ignorò. Sapeva molto bene cosa avrebbe dovuto fare in questo momento, doveva usare tutte le sue forze per scappare. Non poteva esitare, altrimenti sarebbe rimasto ucciso qui.


Aspetto più importante, sarebbe già stato arduo fuggire per lui. Poteva sentire chiaramente quanto era potente l'esplosione.


"Buzz!!"


Tuttavia, quando le onde d'urto furono sul punto di travolgere Miao Renlong e gli altri, si fermarono all'improvviso.


"Cosa succede Lord Miao?" Il vecchio capo villaggio Ma era sbalordito.


"Questa esplosione non ha perso energia, dev'essere stata sigillata da qualche tipo di potere."


Miao Renlong smise di fuggire. Rimase a diverse miglia dal raggio d'azione dell'esplosione e guardò le enorme increspature di energia che stavano dominando il caos di fronte a lui. Ancora impaurito dallo scoppio, si accigliò.


"Che sia Chu Feng?" Chiese Sima Ying.


"Ad essere esatti, dovrebbe essere Chu Feng e quel senior." Disse Miao Renlong.


"Sorprendente! Chu Feng è davvero sorprendente!" Sima Ying si riempì di gioia, sembrava orgogliosa di lui.


"Lord Miao, come ci occuperemo di lui?" Il vecchio capo villaggio Ma lanciò Han Helai di fronte a lui.


Anche se voleva interrogarlo personalmente sulla posizione del Ghiacciaio del Sigillo, ritenne più consono consegnarlo a Miao Renlong. Dopotutto l'Alleanza degli Sciamani aveva un conto in sospeso ancora più importante con lui.


"Ahah, uccidetemi pure. Dopotutto, a parte questa vita, non ho nient'altro." Han Helai sapeva che sarebbe stato molto difficile per lui sfuggire alla morte. Così, senza paura, iniziò a ridere con orgoglio.


Miao Renlong ignorò Han Helai. Prese il suo Sacchetto Cosmo e iniziò a rovistare al suo interno. Scoprì che non c'era il Ghiacciaio del Sigillo al suo interno, conteneva solo oggetti ordinari.


"Dov'è il Ghiacciaio del Sigillo?" Chiese freddamente Miao Renlong. Il suo tono era estremamente maestoso.


Il capo villaggio Ma iniziò a preoccuparsi. Dopotutto era venuto qui per ritrovare il Ghiacciaio del Sigillo. Se non fosse riuscito a recuperarlo, il suo viaggio sarebbe stato invano.


"Cosa? Ghiacciaio del Sigillo? Volete ottenere il Ghiacciaio del Sigillo? Ahah, bene, ce l'ha Lord Zhangmei, andate a prendervelo."


"Sfortunatamente per voi, temo che non ne avrete l'opportunità. Scommetto che il Ghiacciaio del Sigillo si è trasformato in acqua bollente. Ahah. Guardate quanto sono spaventose quelle increspature di energia. Cosa potrebbe sopravvivere esattamente lì in mezzo?" Non solo Han Helai iniziò a ridere in modo strano, cominciò a delirare come un pazzo.


"Credi che non oserò ucciderti? Posso schiacciarti come una formica. Ma non ti lascerò morire così facilmente."


Mentre parlava, Miao Renlong batté la testa di Han Helai con il palmo. Questo colpo non lo ferì, ma fece fare una smorfia all'uomo.


"Ahhhh!!"


Han Helai emise un urlo miserabile e straziante. Stava sperimentando una tortura difficile da sopportare per una persona ordinaria.


"Nonno Miao, perché non uccidi direttamente questo animale?" Sima Ying voleva sbarazzarsene subito.


"Non preoccuparti, ha ricevuto il mio palmo della lacerazione. Sperimenterà come ci si sente a venire lacerati dall'interno. È molto meglio che ucciderlo." Spiegò Miao Renlong.


"Uccidimi! Bastardo, uccidimi se ne hai le palle!"


"Sima Ying, non volevi vendicare la tua famiglia? Avanti, uccidimi!"


"Capo villaggio spazzatura, ho rubato il tuo tesoro, eppure non osi nemmeno uccidermi?!"


"Ahhh!!! Bastardi!! Uccidetemi! Vi prego, uccidetemi!"


Presto Han Helai non riuscì più a resistere. Prima aveva cercato di provocarli, poi iniziò perfino ad implorarli. Era evidente che stesse sentendo un enorme dolore.


"Non essere ansioso, fai con calma. Ti aspetta altro dolore. Anche se desideri morire, non c'è bisogno di essere così ansioso. Dopotutto nessuno potrà salvarti dal mio Palmo della Lacerazione. Prima o poi morirai." Disse freddamente Miao Renlong.


"Ahhhh, bastardi, branco di animali! Ahhh!!!" Han Helai gridò disperato, ma non poteva opporsi. Doveva solo continuare a sopportare il dolore del suo cuore che veniva lacerato e dei suoi polmoni che venivano fatti a pezzi. Lentamente, la sua carne e i suoi nervi vennero tormentati dalla tecnica di Miao Renlong.


"Capo villaggio Ma, non c'è davvero il Ghiacciaio del Sigillo." Miao Renlong si rivolse verso il vecchio.


"Sigh, è destino. Non è più importante. Spero solo che l'amico Chu Feng riesca a tornare sano e salvo." Disse con un sospiro il capo villaggio. Mentre parlava, rivolse lo sguardo verso l'area ancora coperta da onde d'urto.


"Nonno Miao, perché Chu Feng non è ancora tornato? Che gli sia successo qualcosa?" Chiese con profonda preoccupazione Sima Ying.


"Dovrebbe stare bene. Dopotutto quella persona è riuscita a bloccare a tal punto perfino questa feroce esplosione."


"Tuttavia le onde d'urto che ha sigillato sono troppo potenti. Non posso percepire nulla di quello che sta accadendo lì, quindi non posso nemmeno accertarmi che l'amico Chu Feng sia sano e salvo." Disse Miao Renlong.


"In tal caso, cosa dovremmo fare?" Sima Ying si preoccupò ancora di più.


"Aspettare. A parte questo non possiamo fare altro. Spero che il cielo sia misericordioso e gli permetta di tornare sano e salvo." Miao Renlong chiuse gli occhi e si rivolse al cielo. Sembrava che stesse facendo una preghiera per Chu Feng.
                                


                                



