---
weight: 14330
title: Capitolo 1433 – Il clan imperiale Dongfang
pubDate: 2024-07-21T07:13:16.507Z
tags:
    - mga
---


<em>Capitolo sponsorizzato, ringraziamo Federico!
17 capitoli in coda (Federico), 0/3
-Schadenfreude</em>


"Senior Ma, è davvero troppo. Non posso accettare." Chu Feng rifiutò frettolosamente.


Anche se aveva davvero bisogno del Ghiacciaio del Sigllo, gli sarebbe bastato un pezzo grosso quanto un palmo. In realtà le quantità che il vecchio capo villaggio aveva passato a Sima Ying e a Miao Renlong sarebbero state sufficienti.


Ora però la dose che gli stava offrendo era quasi cento volte superiore a quella di cui aveva bisogno, come poteva accettarla?


"Ascoltami per favore amico Chu Feng. Non solo ti ho accusato ingiustamente di fronte al mio Antico Villaggio del Sigillo e quindi ti devo un grande favore, è stato solo grazie a te che sono riuscito a recuperarlo."


"Anche se è vero che il Ghiacciaio del Sigillo è il tesoro del nostro villaggio, questa porzione che ho tenuto è sufficiente per la nostra sopravvivenza."


"Per quanto riguarda questo, è la quantità che ti meriti. Devi accettarlo, altrimenti non potrò avere pace. Sarei tormentato per il resto della vita dalla vergogna e dal senso di colpa che proverei nei tuoi confronti." Disse con sincerità il vecchio. Il suo tono era perfino un po' implorante.


"Chu Feng, dato che ha detto così, dovresti accettare. Tuttavia dovrai assicurarti di non rivelare a nessuno di averne ricevuto così tanto, devi stare attento." Disse con un sorriso raggiante Miao Renlong.


"Dato che è così, lo accetterò." All'inizio Chu Feng aveva rifiutato perché sapeva dell'importanza di questo tesoro.


Il Ghiacciaio del Sigillo era fondamentale per la sopravvivenza dell'Antico Villaggio del Sigillo e questo valeva anche per le sue future generazioni. Così, più ne fosse rimasto e più sarebbe potuto continuare ad esistere.


Tuttavia il vecchio Ma aveva già fatto una dichiarazione del genere. Non sarebbe stato appropriato continuare a rifiutare e perciò aveva accettato.


"Chu Feng, cos'hai intenzione di fare adesso?" Chiese Miao Renlong.


"Dovresti tornare nell'Alleanza degli Sciamani con me. Tra poco tempo inizierà la caccia delle Nove Organizzazioni. Allora potremo dirigerci insieme verso la montagna del Legno Turchese."


"Anche Nonno Miao si presenterà alla caccia delle Nove Organizzazioni. Con nonno Miao presente, vedremo chi oserà mancarci di rispetto. Darò una lezione a quei bastardi della montagna del Legno Turchese." Disse Sima Ying.


"Sicuro, ma prima avrei una questione personale di cui occuparmi. Dovresti tornare nell'Alleanza degli Sciamani prima e aspettarmi lì. Dopo che sistemerò la questione, ti cercherò lì." Rispose Chu Feng.


"Cosa devi fare? Non possiamo accompagnarti e tornare insieme nell'Alleanza degli Sciamani dopo che avrai finito?" Disse Sima Ying.


"Sciocchina, Chu Feng ha detto che è una questione personale, eppure vuoi ancora dargli problemi?" Intervenne Miao Renlong con un sorriso.


"Io... non importa... allora fai attenzione." Sima Ying era una persona perspicace e capiva cosa significava una questione personale, solo che non poteva rimanere tranquilla mentre Chu Feng viaggiava da solo.


"Capito." Chu Feng sorrise e alzò il pollice in su.


"Anche se hai qualcosa di cui occuparti, dovrai usare le antiche formazioni di teletrasporto, vero?" Chiese Miao Renlong.


"Mn, dovrò passarci sì." Chu Feng annuì. Non era veloce quanto l'anziano esperto.


Inoltre questo territorio che era ai confini dell'Alleanza degli Sciamani era molto lontano dalla Foresta di Bambù delle Foglie Cadute che Chu Feng voleva raggiungere.


Se avesse contato solo sulle sue forze, chi sapeva quanti mesi o anni ci avrebbe messo per arrivare a destinazione.


Dopo aver deciso sul da farsi, i quattro sarebbero andati ognuno per la propria strada, ma al momento erano estremamente contenti mentre viaggiavano insieme.


Sima Ying e Miao Renlong avevano ucciso Han Helai e ottenuto vendetta.


Il vecchio Ma aveva recuperato il Ghiacciaio del Sigillo, che avrebbe permesso al suo villaggio di continuare ad esistere.


Era andata proprio come desideravano e naturalmente ne erano molto contenti.


Tuttavia il più felice al momento era Chu Feng. Era stato lui ad ottenere i più grandi benefici da questo viaggio. Non solo era riuscito ad ottenere una quantità straordinaria di Ghiacciaio del Sigillo, era anche diventato uno Sciamano dal Mantello Reale.


Aspetto più importante, ora Chu Feng aveva compreso tutte le tecniche Spirit registrate nel Divino Diagramma dei Nove Spiriti. Grazie ad esse, probabilmente nessuno tra i suoi coetanei allo stadio del Mantello Reale del marchio dell'insetto sarebbe riuscito a rivaleggiare con lui.


"Rumble, rumble!!"


All'improvviso, proprio mentre i quattro stavano procedendo contenti verso l'antica formazione di teletrasporto, ci fu un tremito improvviso all'orizzonte.


Quella vibrazione sembrò avvicinarsi sempre di più, estremamente rapida. Presto Chu Feng e gli altri scoprirono cos'era. Il rimbombo proveniva da una vasta quantità di luce dorata. In un batter d'occhio, arrivò sopra Chu Feng e gli altri e si fermò.


Il bagliore dorato copriva l'intera volta celeste, sembrava aver tinto perfino le nuvole bianche.


"Nonno Miao, cos'è quello?" Chiese inquieta Sima Ying. Poteva percepire un vago senso di minaccia dalla luce dorata.


"È la gente del clan imperiale Dongfang." Rispose Miao Renlong.


"Clan imperiale Dongfang?" Sima Ying rimase a bocca aperta. Questa ragazza che non temeva nulla, si innervosì dopo aver scoperto l'identità dei nuovi arrivati.


Inoltre era in compagnia del nonno MIao. Da questo si poteva capire quanto fosse incredibile la reputazione dei clan imperiali. Non c'era da meravigliarsi che fossero superiori perfino alle Nove Organizzazioni.


Chu Feng invece non era affatto nervoso, anzi, mostrò un po' di aspettativa.


Allora, nel continente delle Nove Province, era il clan reale Jiang a governare nel territorio. E quelli imperiali superavano di gran lunga in potenza quelli reali. Anche se le loro stirpi avevano le stesse radici, c'era un divario invalicabile tra di loro.


Dopo essere arrivato nella Terra Sacra delle Arti Marziali, Chu Feng aveva sentito parlare molte volte dei potentissimi quattro grandi clan imperiali. Specialmente dopo aver sperimentato la stirpe imperiale di Bai Ruochen, Chu Feng si era incuriosito molto e voleva capire esattamente quanto fossero formidabili.


E ora il clan imperiale Dongfang era apparso di fronte a lui. Inoltre avevano portato uno spiegamento di forze così enorme. Questa era un'opportunità perfetta per soddisfare la sua curiosità.


Chu Feng attivò i suoi Occhi Celesti per ispezionare la luce dorata sopra.


"Sono così tanti." Perfino lui sussultò.


A quanto pareva era un magnifico esercito di migliaia di uomini e innumerevoli enormi bandiere svolazzavano sopra i soldati. Su di esse c'era scritto "clan imperiale Dongfang".


<em>Nota traduzione: clan imperiale Dongfang sarebbe più corto "東方帝族" non hanno un lenzuolo.</em>


La parte principale di questo magnifico esercito era un gruppo di uomini con un'armatura dorata.


Erano così tanti che dovevano essere almeno centomila.


Nessuno di loro poteva essere sottovalutato, perfino i più deboli tra loro erano Martial King. Sembravano davvero maestosi sulle loro enormi bestie mostruose corazzate.


Tuttavia, a parte questi soldati, c'erano oltre mille Semi Martial Emperor. La qualità delle loro armature e la loro divisa erano diverse.


Questi esperti erano schierati in una formazione quadrata e sorvegliava un palazzo fluttuante.


La struttura mobile era davvero appariscente. Era trainata da dieci bestie mostruose enormi e dall'aspetto molto feroce.


Queste creature possedevano tutte una coltivazione superiore ai mille Semi Martial Emperor. Le loro aure erano potenti e affatto inferiori a quella del vecchio capo villaggio Ma.


Bestie mostruose del genere avrebbero potuto dominare la Terra Sacra delle Arti Marziali. Chu Feng non capiva perché erano disposte ad essere delle cavalcature per trainare un palazzo.


Tuttavia poté solo giungere ad una conclusione, che il loro maestro fosse estremamente potente e le avesse soppresse così tanto che non osavano resistere.


Chu Feng provò molta curiosità, ma c'era una formazione speciale attorno al palazzo che non poteva essere penetrata dagli Occhi Celesti.


"Moccioso audace, hai davvero il coraggio di spiare il nostro clan imperiale Dongfang. Vuoi proprio morire."


Una voce piena di intento omicida risuonò da quel bagliore dorata. Chiaramente era rivolta a Chu Feng.
                                


                                



