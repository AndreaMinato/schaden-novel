---
weight: 14350
title: Capitolo 1435 – Domare il Fiore di Loto Metallico
pubDate: 2024-07-21T09:13:16.507Z
tags:
    - mga
---


<em>Capitolo sponsorizzato, ringraziamo Federico!
15 capitoli in coda (Federico), 0/3
-Schadenfreude</em>


"Chu Feng, com'è andata?" Hong Qiang si rallegrò vedendolo. Il suo tono era davvero affettuoso, come se avesse visto un figlio.


"Senior, è sufficiente?" Chu Feng tirò fuori un pezzo di Ghiacciaio del Sigillo dal suo Sacchetto Cosmo delle dimensioni di un palmo, la quantità richiesta da Hong Qiang.


Naturalmente, se non fosse bastato, il giovane ne aveva dell'altro. Dopotutto ora il suo pezzo era grosso quanto quello che possedeva il capo villaggio.


"Basta, è sufficiente."


"Non mi sarei davvero aspettato che ci saresti riuscito così velocemente. L'hai rubato? Hai incontrato dei pericoli?"


Hong Qiang era davvero soddisfatto e sorpreso.


Anche se era contento, era anche preoccupato. Temeva che il giovane avesse corso dei pericoli cercando di ottenerlo.


"È una questione un po' complicata, ma non l'ho rubato. Mi è stato dato dal capo villaggio, così può usarlo senza timori e con la coscienza pulita Senior." Disse Chu Feng.


"Davvero?" Hong Qiang divenne ancora più sorpreso. Poi annuì con apprezzamento e disse: "Ragazzo, hai proprio superato le mie aspettative."


"L'Antico Villaggio del Sigillo lo considera il suo tesoro più prezioso. Rifiuterebbero di cederlo perfino a costo della vita, figuriamoci in cambio di altri tesori."


"Eppure sei riuscito ad ottenerne un pezzo così grande. Sei davvero incredibile." Hong Qiang iniziò perfino ad ammirare Chu Feng.


Sapeva che non sarebbe riuscito ad eguagliarlo, al massimo sarebbe stato costretto ad usare le sue tecniche per rubare il Ghiacciaio del Sigillo.


"Senior Hong Qiang, non ho usato queste perle rosse del mare profondo. Può riaverle." Chu Feng tirò fuori i tesori.


Un tempo Hong Qiang gli aveva detto di lasciare le perle rosse del mare profondo dopo aver rubato il Ghiacciaio del Sigillo come forma di compensazione per l'Antico Villaggio del Sigillo.


Alla fine però Chu Feng non le aveva usate e naturalmente le avrebbe restituite al loro legittimo proprietario.


Hong Qiang sospirò: "È stato un viaggio difficile per te. Considerale un mio dono."


"Non rifiutare, altrimenti non ti darò i semi del fiore di loto." Disse con tono scherzoso. Naturalmente non stava cercando di rimangiarsi la promessa, si stava solo assicurando che Chu Feng tenesse le perle.


"Questo... va bene allora. La ringrazio per la gentilezza." Chu Feng non poté rifiutare, così mise da parte i tesori.


"Senior, quando affronterà quel Fiore di Loto Metallico dalle Fiamme Impetuose?" Chu Feng era impaziente, non vedeva l'ora di ottenere i semi e poi recarsi dall'Alleanza degli Sciamani.


"Hai fretta?" Chiese con un sorriso Hong Qiang.


"Un po'." Chu Feng annuì.


"Ahah, so perché sei così ansioso."


"Lo sa?" Chu Feng ne fu sorpreso. Pensò che Hong Qiang sapesse del clan imperiale Dongfang che stava guidando il suo esercito nell'Alleanza degli Sciamani.


"È questo, vero?" Hong Qiang tirò fuori una lettera d'invito, proveniva dalla montagna del Legno Turchese e c'era scritto "Caccia delle Nove Organizzazioni".


"Anche la Foresta di Bambù delle Foglie Cadute ha ricevuto l'invito? Ha intenzione di andarci?" Chu Feng ne fu un po' sorpreso, ma era positivo per lui. Dopotutto Hong Qiang era dalla sua parte. Se fosse successo qualcosa nella montagna del Legno Turchese, l'esperto avrebbe potuto aiutarlo. Così il giovane voleva sapere se era disposto a partecipare, se lo fosse stato, Chu Feng avrebbe avuto un altro asso nella manica.


"Mi piace la pace, non gestire questa sorta di questioni. Non mi importa nemmeno di come mi considereranno quei grandi Sect. Dopotutto sono un vecchio privo di scrupoli, non temo che diventino ostili nei miei confronti."


"In effetti, dopo aver domato il Fiore di Loto Metallico dalle Fiamme Impetuose, ho intenzione di lasciare la Foresta di Bambù delle Foglie Cadute."


"Però ho intenzione di andare a vedere la Caccia delle Nove Organizzazioni, se non altro per aiutarti, ragazzo."


Anche se Hong Qiang era riservato, rivelò comunque le sue intenzioni.


"La ringrazio senior, è proprio generoso con me." Disse con un sorriso raggiante Chu Feng.


"Non c'è bisogno di ringraziarmi. Hai viaggiato fin qui dalla Regione del Mare Orientale senza nessuno su cui contare, è solo naturale che ti aiuti."


"Non ti preoccupare quindi. Ti aiuterò finché potrò." Disse con un sorriso Hong Qiang.


"Senior, è davvero troppo generoso con me, non posso sdebitarmi. Ma se in futuro potrà ricambiare il favore, lo farò sicuramente." Rispose con sincerità Chu Feng.


"Ahah, ti credo ragazzo. Sei una persona degna di fiducia."


"Parliamo d'altro adesso. Andiamo a sistemare il Fiore di Loto Metallico dalle Fiamme Impetuose." Hong Qiang iniziò ad avvicinarsi al luogo dov'era sigillato il tesoro, seguito da Chu Feng.


"Aspettami qui. Dovrò rimuovere il sigillo e allora inevitabilmente ci sarà una battaglia. Temo che tu possa esserne coinvolto." Hong Qiang lo fermò dopo che arrivarono nel luogo dov'era conservata la bara di cristallo.


"Va bene. In tal caso la aspetterò qui." Chu Feng non rifiutò, annuì e decise di aspettare.


"Mn, il Fiore di Loto Metallico dalle Fiamme Impetuose è difficile da gestire, ma ora che ho il Ghiacciaio del Sigillo sono certo di poterlo sconfiggere."


"Tuttavia è meglio essere prudenti. Tieni traccia dello scorrere del tempo. Se rimarrò dentro per due ore, lascia questo luogo e la Foresta di Bambù delle Foglie Cadute. Scappa più lontano che puoi e non tornare più."


"Se non potrò batterlo entro due ore di tempo, molto probabilmente sarò stato sconfitto. Dopo essere stato sigillato così a lungo, il Fiore di Loto Metallico dalle Fiamme Impetuose serberà un profondo odio. Se scappasse, inizierebbe subito un massacro e probabilmente seminerebbe distruzione al suo passaggio." Disse Hong Qiang.


"Capisco." Chu Feng annuì di nuovo. Si rese conto di quanto era seria la situazione. Come aveva previsto, Hong Qiang non era al cento per cento sicuro di poter vincere.


L'esperto stava rischiando la vita per l'opportunità di ottenere un tesoro.


Ma era un comportamento solo naturale. Dopotutto bisognava correre pericoli per ottenere ricchezze e onori, per primeggiare bisognava avere almeno un po' di coraggio.


Così Hong Qiang entrò nel posto dov'era sigillato il Fiore di Loto Metallico. Inoltre, per sua sicurezza, aveva creato delle formazioni difensive per Chu Feng.


Non aveva creato le barriere per impedire al giovane di entrare, ma per ostacolare la fuga del Fiore di Loto Metallico dalle Fiamme Impetuose. In caso fossero accaduti degli incidenti, le protezioni avrebbero fatto guadagnare un po' di tempo a Chu Feng per scappare.


Dopo che Hong Qiang se ne andò, il giovane non rimase con le mani in mano. Tirò fuori un altro pezzo di Ghiacciaio del Sigillo delle dimensioni di due palmi, il doppio di quello che aveva dato all'esperto.


Poi lo posò a terra e, usando il suo Potere Spirit, iniziò a creare una formazione usandolo come nucleo.


Questa formazione si chiamava Spada Sigillante e la sua funzione era proprio di bloccare Stranezze Naturali come il Fiore di Loto Metallico dalle Fiamme Impetuose.


La Spada Sigillante era estremamente pericolosa. Forse nemmeno Hong Qiang conosceva questo tipo di barriera, ma era solo naturale, perché Chu Feng l'aveva ottenuta dal Divino Diagramma dei Nove Spiriti.
                                


                                



