---
weight: 1436
title: Capitolo 1436 – Combattere Fianco a Fianco
pubDate: 2024-07-21T10:13:16.507Z
tags:
    - mga
---


<em>Capitolo sponsorizzato, ringraziamo Federico!
14 capitoli in coda (Federico), 0/3
-Schadenfreude</em>


In ogni questione c'erano due lati della medaglia. Mentre questa Spada Sigillante era così miracolosa, naturalmente era anche estremamente difficile da controllare.


Per Chu Feng però era diverso. Aveva ricevuto tutte le formazioni nel Diagramma Divino dei Nove Spiriti dal filo d'aura del successore dell'Imperatore Gong.


Questo includeva anche la formazione distruggi sigilli più formidabile. Chu Feng avrebbe potuto usarla a comando e quindi naturalmente la Spada Sigillante non sarebbe stata difficile da utilizzare per lui.


Un'ora. Impiegò solo un'ora per creare questa miracolosa formazione.


Dopo che fu completata, si trasformò in una spada enorme lunga dieci metri. Poi, controllata da Chu Feng, diminuì rapidamente di dimensioni fino ad arrivare a tre piedi lunghezza, atterrando nelle mani di Chu Feng.


Questo era l'aspetto miracoloso di questa formazione, era una spada capace di allungarsi e accorciarsi a comando.


In confronto alle formazioni sigillanti ordinarie, la Spada Sigillante era estremamente diversa, era di tipo offensivo. Una volta che avesse colpito una Stranezza Naturale, sarebbe riuscita a sigillare una grande porzione del suo potere.


"Boom!!!"


Proprio in quel momento, riecheggiò una forte esplosione da sottoterra e fece tremare violentemente il sottosuolo.


Questa non era la prima volta che c'era un'esplosione così violenta. Dopo che Hong Qiang era sceso nel profondo sotterraneo, era risuonata ogni sorta di scoppio. Inoltre, con il passare del tempo, i rimbombi diventavano sempre più frequenti.


Chu Feng sapeva che lo scontro tra Hong Qiang e il Fiore di Loto Metallico dalle Fiamme Impetuose doveva essersi intensificata. Probabilmente il campo di battaglia doveva essersi trasformato in un mare di fuoco pieno di onde d'urto, un posto spaventoso come l'inferno.


Chu Feng voleva precipitarsi ad aiutare Hong Qiang, ma non partì subito.


Hong Qiang gli aveva dato un limite di tempo di due ore, solo dopo sarebbe dovuto scappare.


Questo significava che Hong Qiang era sicuro di poter battere il Fiore di Loto Metallico dalle Fiamme Impetuose entro due ore.


Così, anche se Chu Feng voleva aiutarlo, non poteva intromettersi troppo presto, altrimenti avrebbe irritato l'esperto.


Per ora poteva solo aspettare...


Aspettare. Doveva attendere il limite di tempo di due ore, se non fosse tornato prima, allora sarebbe intervenuto.


Solo così avrebbe mostrato la sua fiducia in Hong Qiang. Allo stesso tempo avrebbe permesso a Chu Feng di salvare l'esperto senza venire biasimato per aver interferito e non aver ascoltato il suo consiglio.


Se Hong Qiang fosse tornato prima, allora non ci sarebbero stati problemi e Chu Feng non avrebbe dovuto interferire. Era il risultato più desiderato, ma Chu Feng temeva che qualcosa andasse storto e per questo aveva creato la Spada Sigillante per ribaltare le sorti dello scontro.


Il tempo passò lentamente. Sempre più rimbombi risuonarono dalle profondità della caverna. L'interno della grotta iniziò a tremare sempre più intensamente. Sembrava che la caverna fosse sul punto di crollare da un momento all'altro.


In questa sorta di situazione, il tempo passò davvero lentamente per Chu Feng. L'attesa era un tormento per lui.


Chu Feng era estremamente preoccupato. Temeva che accadessero degli incidenti. Era preoccupato che Hong Qiang non sarebbe riuscito a resistere per due ore. In tal caso, non sarebbe riuscito a salvarlo e avrebbe dovuto affrontare una calamità.


Fortunatamente tutto andò come previsto. Passarono due ore, ma la battaglia stava ancora continuando.


"Senior, ha pensato alla mia sicurezza e naturalmente non posso lasciarla qui."


"Forse andrebbe contro i suoi desideri, ma anche se si arrabbierà, devo combattere al suo fianco."


Dopo che Chu Feng finì di dire queste parole, strinse la presa sulla Spada Sigillante e iniziò a volare verso il luogo dello scontro.


Tuttavia incontrò degli ostacoli; le formazioni difensive di Hong Qiang.


Anche se le barriere erano fatte apposta per bloccare il Fiore di Loto Metallico, indirettamente non gli permettevano di avanzare. Tuttavia, forse perché il combattimento era troppo intenso, le formazioni difensive si erano indebolite molto rispetto a prima.


Inoltre al momento Chu Feng era uno Sciamano dal Mantello Reale che aveva compreso molti generi di formazioni spirituali. Così, anche se Hong Qiang aveva il Marchio del Serpente, non fu difficile per Chu Feng rompere le barriere.


"Roaaaar!!"


Tuttavia, subito dopo che entrò nella caverna, Chu Feng sentì un ruggito spaventose e strano.


Quando vide da dove proveniva, iniziò immediatamente ad accigliarsi. In effetti la situazione era volta al peggio.


Il Fiore di Loto Metallico dalle Fiamme Impetuose aveva sciolto il suo sigillo e ora poteva scatenare il suo potere.


Possedeva un corpo grosso quanto il colosso formato dai nove spiriti malvagi del Diagramma Divino.


Era davvero spaventoso. Un enorme fiore di loto stava seminando il caos. Questa scena era ancora più terrificante degli attacchi dello Spirito Divino.


Chu Feng aveva anche scoperto che c'era una formazione spirituale sul corpo della Stranezza Naturale, era di tipo sigillante e possedeva l'aura del Ghiacciaio del Sigillo, era chiaro che fosse stato Hong Qiang a crearla.


Questa formazione era riuscita a sigillare una porzione del potere del Fiore di Loto Metallico dalle Fiamme Impetuose. Nonostante questo però la Stranezza Naturale emanava un'aura potentissima non inferiore allo Spirito Divino. Questo mostrava perfettamente quanto era spaventoso il fiore di loto.


Senza la formazione di Hong Qiang, perfino un Martial Emperor non sarebbe riuscito a batterlo.


All'improvviso risuonò la voce di Hong Qiant: "Chu Feng, cosa ci fai qui? Scappa, presto. Questo Fiore di Loto Metallico dalle Fiamme Impetuose sta per maturare. Non posso batterlo."


Chu Feng volse lo sguardo in direzione della voce e vide Hong Qiang. Al momento l'esperto volava a mezz'aria nella vasta caverna. Il suo corpo emanava un bagliore dorato. Chu Feng non sapeva che sorta di metodo stesse usando, ma le dimensioni del suo corpo erano aumentate di dieci volte.


Hong Qiang non sembrava affatto un mortale, ma un dio della guerra invulnerabile.


Tuttavia, anche così, pareva incredibilmente piccolo in confronto al Fiore di Loto Metallico dalle Fiamme Impetuose.


"Roaaaarr!!"


Un altro strano ruggito risuonò dalla Stranezza Naturale. Iniziò a muoversi e un mare di fiamme sconfinato si abbatté su Chu Feng.


Aveva deciso di attaccare il giovane senza la minima esitazione dopo averlo scoperto. In effetti il suo odio, le sue tendenze malvagie e il suo intento omicida erano immensi. Pareva che non avrebbe permesso a nessuna forma di vita di continuare ad esistere nei paraggi.


"Dannazione."


Chu Feng iniziò ad accigliarsi. Anche se era uno Sciamano dal Mantello Reale, anche se era capace di combattere contro Semi Martial Emperor di terzo livello, non poteva fare nulla di fronte all'attacco del Fiore di Loto Metallico dalle Fiamme Impetuose. Poteva solo attendere la morte.


"Woosh!"


Tuttavia, proprio mentre Chu Feng era in pericolo, una figura apparì di fronte a lui e bloccò le fiamme.


Era Hong Qiang. Anche se il suo corpo non era enorme quanto il fiore di loto, era comunque grosso quanto un gigante.


Il senso di crisi imminente che Chu Feng aveva sentito non solo scomparì, ma fu rimpiazzato da sollievo.


"Bang!!"


In realtà Hong Qiang era estremamente forte. Ondeggiò il braccio e sferrò un colpo di pugno. Il suo primo attacco era un Tabù Marziale.


La sua tecnica era color nero. Come un'onda oceanica, si sollevò e si abbatté sull'attacco del fiore di loto.


"Boom!!"


Quando le due energie rosse e nere si scontrarono l'una con l'altra, iniziarono ad espandersi violente onde d'urto. Hong Qiang era riuscito a bloccare con successo l'attacco.


"Chu Feng, presto vattene. Questo Fiore di Loto Metallico è troppo potente. La formazione sigillante che ho creato si sta indebolendo gradualmente e il suo potere sta aumentando. Non potrò resistere a lungo."


"Senior, usi questo." Chu Feng mosse la mano e allungò la Spada Sigillante fino a farle raggiungere dieci metri. Poi la lanciò a Hong Qiang.


"Cosa?" L'esperto ne fu confuso, ma si girò e prese istintivamente la lama.


"Questa è...?!" Hong Qiang cambiò subito espressione quando la esaminò. Era proprio sorpreso.
                                


                                



