---
weight: 1440
title: Capitolo 144 - Murong Xiaoyao
pubDate: 2024-05-28T14:13:16.352Z
tags:
    - mga
---


CAPITOLO SPONSORIZZATO ringraziamo Roberto S.
9 Capitoli in coda.
-Schadenfreude


Il sole tramontò. Quando furono accese le torce della piazza, il cielo si era già oscurato.


L'esame era finito. I giovani che l'avevano superato furono tutti portati nei loro alloggi uno per uno dai servi, erano diventati membri della Villa della Tigre Bianca.


Tuttavia Wang Lin e Chu Feng non erano ancora usciti dalla tenda. Questo aveva fatto preoccupare molto l'uomo robusto e il vecchio.


Dopo lo scontro di prima, avevano visto che Chu Feng era un coltivatore. Ripensando a come avevano deriso il ragazzo, provarono vergogna e allo stesso tempo erano preoccupati che Chu Feng facesse del male a Wang Lin.


Dopotutto chiunque poteva capire che il direttore Zhang aveva un'impressione favorevole nei confronti di Chu Feng, altrimenti, anche se era stato il servo ad infrangere le regole per primo, non avrebbe permesso a della gente comune di attaccare le persone della Villa della Tigre Bianca.


"Zio Zhao, zio Liu." Comunque, quando videro Wang Lin, le loro preoccupazioni si dispersero come nuvole spazzate via dal vento.


"Signorina, l'hai superato?" L'uomo robusto vide il simbolo di un servo di basso livello sul petto di Wang Lin e divenne incredibilmente entusiasta. Dopotutto riuscire ad entrare nella Villa della Tigre Bianca avrebbe spianato la strada della coltivazione.


"Assurdità. La nostra signorina è davvero speciale, non poteva non superare l'esame." Il vecchio ridacchiò, anche lui era felice per la ragazza.


Nonostante la situazione dalla famiglia di Wang Lin fosse buona, non era comunque paragonabile a quella della Villa della Tigre Bianca. Anche se fosse diventata una serva, avrebbe avuto una buona posizione nella Catena Montuosa della Tigre Bianca.


Per questo qualunque coltivatore avrebbe desiderato entrare nella Villa della Tigre Bianca. Non si sarebbero vergognati della loro posizione di servi, al contrario ne sarebbero stati orgogliosi. Era come diventare i discepoli di una scuola.


"Wang Lin, sembra che ci separeremo qui, devo comunque ringraziarti per avermi trasportato fin qui." Proprio in quel momento Chu Feng si avvicinò.


"Non c'è bisogno di dirlo. Se non fosse stato per te, come avrei potuto superare questo esame oggi?" Wang Lin era un po' imbarazzata.


"Va bene, non c'è bisogno di troppe cortesie. Dato che siamo già entrati a far parte della Villa della Tigre Bianca, forse potremo anche incontrarci in futuro." Chu Feng sorrise e la salutò prima di girarsi e andarsene. Il direttore Zhang stava aspettando il ragazzo lì vicino.


Comunque, quando il vecchio e l'uomo robusto videro il simbolo sul petto di Chu Feng, lo fissarono con stupore e stordimento.


Dopo un bel po' si ripresero e dissero sbalorditi:"È stato direttamente promosso ad un servo di livello avanzato! Questo richiede almeno una coltivazione al quarto livello dello Spirit realm, vero?"


"Eheh." Vedendo questo, Wang Lin sorrise con amarezza e disse:"Sì, ha spaccato con un pugno la roccia nera di alto livello. Perfino il direttore Zhang ne è rimasto impressionato."


"Credo che avrà una gran bella carriera nella Villa della Tigre Bianca, vero? Siamo stati troppo altezzosi."


<em>Nota Traduzione: "Siamo stati troppo altezzosi" è 狗眼看人低了 che letteralmente sarebbe "guardare le persone con gli occhi da cane".</em>


Dopo aver sentito le parole di Wang Lin, i due provarono ancora più vergogna. Pensando a tutte le parole umilianti che avevano rivolto a Chu Feng erano pieni di rimorso.


<em>Nota Traduzione: "erano pieni di rimorso" è 死的心都有了 che letteralmente sarebbe "avere il cuore morto".</em>


In questo continente la forza governava su tutto. Con il suo talento, dopo essere entrato nella Villa della Tigre Bianca, certamente Chu Feng sarebbe salito di posizione molto velocemente. Ottenere benefici e notorietà era solo una questione di tempo.


Quindi praticamente avevano offeso una persona che sarebbe stata famosa in tutta la Catena Montuosa della Tigre Bianca. Non solo se ne vergognavano, provavano anche paura. Paura che Chu Feng si sarebbe vendicato di loro in futuro.


"Non vi preoccupate, non è una persona intransigente." Wang Lin cercò di confortarli.


Ma anche così il vecchio e l'uomo robusto non riuscivano a calmarsi:"Ahh, sembra che non si possa valutare una persona dalle apparenze."


Erano consumati dal rimpianto, se avessero saputo che Chu Feng era un genio del genere, come avrebbero osato deriderlo prima? Si sarebbero perfino precipitati a cercare di fargli una buona impressione.


<em>Nota Traduzione: 肠子都悔青了 si traduce con "essere consumati dal rimpianto", letteralmente sarebbe "i loro intestini divennero verdi per il rimpianto". Dato che l'intestino in un corpo in decomposizione diventa verde, significa praticamente "morire dal rimpianto".</em>


Comunque chissà che espressione avrebbero fatto se avessero saputo che Chu Feng stava nascondendo la sua forza e che era al primo livello dell'Origin realm.


Dopo essersi separati, Wang Lin e Chu Feng furono entrambi mandati nella Villa della Tigre Bianca, ma dato che le loro mansioni erano diverse, anche la posizione delle loro residenza era differente.


Nella villa, tra il gruppo di costruzioni sconfinato come l'oceano, c'era una bella casetta. Quella era l'alloggio dei servi di grado superiore, il luogo di riposo di Chu Feng oggi.


"Non avrei mai pensato che avrei avuto così tanto successo."


Chu Feng si sedette a gambe incrociate sul letto. Diede un'occhiata al simbolo sul suo petto, guardò il libro nella sua mano e non poté trattenersi dal sorridere lievemente.


Era una tecnica marziale di livello 2 e gli era stata data dal direttore Zhang. Tuttavia non tutti i servi potevano ricevere un trattamento del genere, nonostante avrebbero in effetti potuto coltivare tecniche marziali, era un privilegio riservato ai servi di grado superiore.


Era più che raro ottenere una tecnica marziale subito dopo essere entrati nella villa come aveva fatto Chu Feng.


Comunque per lui non c'era bisogno di impararla e, visto che al momento era estremamente esausto, lanciò il libro verso la testata del letto, poi si stese e iniziò a dormire.


Da allora, Chu Feng continuò ad infiltrarsi per 10 giorni nella villa. Dato il suo livello superiore, non aveva bisogno di occuparsi delle mansioni di un comune servo, per lo più gestiva il lavoro dei servi di grado intermedio e basso.


Per la maggior parte del tempo, chiedeva dei segreti della Villa della Tigre Bianca. Durante questo periodo di tempo, Chu Feng riuscì ad acquisire un po' di informazioni.


La Villa della Tigre Bianca aveva una storia di 500 anni e, in termini di fondamenta, non era inferiore ad alcune scuole. Anche la sua forza non era da sottovalutare e c'erano molti esperti. Tuttavia, visto che era piuttosto remota, pochissimi nella Provincia Azzurra conoscevano questo posto. Comunque il fondatore della Villa della Tigre Bianca era una persona piuttosto speciale.


500 anni fa nella Catena Montuosa della Tigre Bianca non esisteva un'organizzazione come quella di questa villa. Allora, c'erano ancora più persone comuni nel luogo a causa della conformazione del territorio. Era molto difficile uscire dalla montagna e la maggior parte di loro trascorrevano tutta la vita qui.


In quel periodo esistevano da generazioni molte famiglie di coltivatori, ma non distribuivano tecniche agli estranei e la gente comune non poteva nemmeno intraprendere la via marziale.


Il fondatore della Villa della Tigre Bianca, Murong Xiaoyao, era di umili origini. Allora era ancora un giovane e, dato che non poteva continuare a sopportare questa situazione, si era intrufolato in una famiglia di coltivatori come servo. Lì aveva anche frequentato una giovane donna dalla quale aveva ottenuto i metodi di coltivazione e aveva anche appreso le Tecniche Misteriose.


Comunque, quando fu scoperto, Murong Xiaoyao fu cacciato via da quella famiglia, alla fine era stato costretto a scappare in un'area considerata come zona pericolosa.


In quel momento tutti avevano pensato che Murong Xiaoyao fosse morto, ma 5 anni dopo era uscito da quel luogo mortale ed era diventato un esperto di coltivazione marziale. Era invincibile nella Catena Montuosa della Tigre Bianca.


Quando Murong Xiaoyan scoprì che la donna che gli aveva insegnato i metodi di coltivazione era stata uccisa da quella famiglia, colto dalla furia, la sterminò. In seguito creò la Villa della Tigre Bianca.


Dopo averla fondata, divenne velocemente il signore della catena montuosa. Molti esperti si unirono alla sua organizzazione e Murong Xiaoyao trasmise i metodi di coltivazione alla gente comune, così che tutti nella Catena Montuosa della Tigre Bianca potesse iniziare la strada della coltivazione marziale e cambiare il proprio destino.





