---
weight: 1440
title: Capitolo 1440 – Solo una parola, debole
pubDate: 2024-07-21T14:13:16.508Z
tags:
    - mga
---


<em>Capitolo sponsorizzato, ringraziamo Federico!
12 capitoli in coda (Federico), 0/3
-Schadenfreude</em>


"Un Semi Martial Emperor di livello tre. Nemmeno Lin Yezhou e Qin Lingyun sarebbero degni di essere menzionati di fronte a lui."


"Probabilmente nelle Nove Organizzazioni non ci sono discepoli che possono contendere con lui."


"Tuttavia, il clan imperiale Dongfang è riuscito a crescere un genio del genere. È evidente che le Nove Organizzazioni sono davvero inferiori ai quattro clan imperiali."


Chu Feng aveva percepito il livello di Dongfang Zexuan. Un Semi Martial Emperor di terzo livello, questa era la persona più forte che Chu Feng avesse incontrato finora nella sua generazione. Si poteva dire che questo Dongfang Zexuan avrebbe davvero regnato supremo tra tutti i suoi coetanei.


Poter diventare un Semi Martial Emperor di terzo livello ad una così giovane età, se avesse avuto diverse altre decadi a disposizione, a che punto sarebbe arrivato?


Forse in meno di un secolo avrebbe superato tutti gli esperti presenti, giungendo ad uno stadio che moltissime altre persone non erano riuscite a raggiungere, e diventare un Martial Emperor.


Pensandoci, anche se questo Dongfang Zexuan poteva essere arrogante, aveva i requisiti per esserlo. Possedeva un talento che Lin Yezhou e Qin Lingyun non possedevano.


A parte la gente del clan imperiale Dongfang, Chu Feng notò anche altri tre gruppi di persone. Erano pochi, solo un paio di persone ciascuno, ma erano tutte figure importanti e potenti.


Naturalmente questa gente proveniva dal tempio acqua di giada, dalla sala della pioggia di fuoco e dalle otto catene montuose della desolazione.


Anche se erano venuti qui come visitatori, tutti sapevano che stavano aiutando il clan imperiale Dongfang.


Non li stavano supportando solo con il loro potere, no, avrebbero anche diffuso le notizie dello scontro. Senza fare nulla, avrebbero potuto opprimere l'Alleanza degli Sciamani.


In altre parole, se Dongfang Zexuan fosse stato sconfitto, sarebbe andato tutto bene.


Se avesse vinto però, non solo sarebbero stati i testimoni di questa competizione, ma anche le persone che avrebbero diffuso notizia di questo scontro nel mondo esterno.


Avrebbero usato il loro grande prestigio per farlo. Avrebbero fatto sapere a tutti che Dongfang Zexuan aveva battuto i geni dell'Alleanza degli Sciamani usando solo tecniche Spirit.


Così Dongfang Zexuan sarebbe diventato famoso. Allo stesso tempo, l'Alleanza degli Sciamani avrebbe ricevuto un duro colpo.


"Woosh!"


All'improvviso Dongfang Zexuan si mosse. Si trasformò in un raggio dorato e sfrecciò nel cielo come un drago. Immediatamente dopo, atterrò rapidamente. Aveva lasciato la piattaforma degli spettatori per andare nel palco al centro della piazza.


Anche se i movimenti di Dongfang Zexuan erano stati estremamente semplici, erano stati una dimostrazione di forza che fece provare un senso di inferiorità nella giovane generazione e impressionò gli esperti presenti.


La piazza era piena di talenti, ma non potevano essere paragonati a Dongfang Zexuan.


"Lo dirò con franchezza, non mi piace sprecare tempo. Potete affrontarmi tutti in una volta, sarebbe comunque meglio se portaste i vostri discepoli più potenti per combattere contro di me. Dopotutto il risultato sarà lo stesso, vincerò io." Disse con tono calmo Dongfang Zexuan. Il suo tono era uguale alla sua espressione, era pieno di arroganza.


"Maestro dell'Alleanza, mi permetta di affrontare quel terzo principe." Lin Yezhou, che era dietro il capo dell'Alleanza degli Sciamani, si fece avanti.


In realtà l'Alleanza degli Sciamani non aveva a disposizione così tanti geni capaci di contendere con Dongfang Zexuan. Per quanto riguardava Lin Yezhou, era la loro scelta migliore. Dopotutto era famoso per essere il genio numero uno della loro organizzazione.


"Vai. È soltanto uno scambio amichevole. Basterà fermarsi una volta che l'esito sarà deciso."


Il maestro dell'Alleanza degli Sciamani nutriva grandi speranze per Lin Yezhou. Anche se il giovane non poteva contendere con Dongfang Zexuan in termini di coltivazione e che in effetti il divario tra di loro era enorme, era comunque in vantaggio per quanto riguardava le tecniche Spirit.


Dopotutto, il clan imperiale Dongfang non era esperto in quest'ambito, mentre l'Alleanza degli Sciamani era famosa per le sue tecniche Spirit.


"Come desidera." Dopo aver ricevuto il permesso, Lin Yezhou si diresse sulla piattaforma al centro della piazza. Atterrò a meno di cento metri di distanza dal suo contendente.


"Terzo principe, prego." Lin Yezhou porse i suoi rispetti a Dongfang Zexuan. anche se era solo etichetta, non mostrò servilità, né prepotenza. Si poteva dire che si fosse comportato adeguatamente in quanto discepolo numero uno dell'Alleanza degli Sciamani.


"Eheh..." Dongfang Zexuan squadrò Lin Yezhou. non disse nulla, ma mostrò un sorriso di disprezzo.


Stava sottovalutando il suo avversario, assolutamente. Indipendentemente da quanto fosse famoso Lin Yezhou nell'Alleanza degli Sciamani, non era nemmeno degno della considerazione del terzo principe.


"So che è molto potente, ma in quanto a tecniche Spirit potrebbe non essere al mio stesso livello."


Lin Yezhou provò insoddisfazione nell'essere sottovalutato in questa maniera. Sconfinato potere Spirit Reale emerse dal suo corpo e aleggiò attorno a lui come una fiamma dorata.


"Sciamano dal mantello Reale?!" Quando gli esperti del tempio acqua di giada, della sala della pioggia di fuoco e delle otto catene montuose della desolazione videro il suo potere, i loro sguardi iniziarono a brillare con sorpresa. Chiaramente nessuno si aspettava che un genio del genere sarebbe apparso nell'Alleanza degli Sciamani.


Tuttavia, in confronto a loro, la gente del clan imperiale Dongfang rimase incredibilmente calmo. Non erano rimasti affatto sbalorditi dall'aura di Lin Yezhou.


"Che utilità c'è nel dire tutte queste parole superflue? Tanto vale iniziare l'incontro." Sogghignò Dongfang Zexuan.


"Come desidera competere?" Chiese Lin Yezhou.


"Siamo uomini, non ci dovremmo preoccupare di tutte queste cose inutili. Io difenderò e lei attaccherà. Dopodiché lei difenderà e io attaccherò. Vediamo chi potrà rompere la formazione dell'altro, chi ci riuscirà, sarà il vincitore."


Mentre parlava, Dongfang Zexuan evocò una quantità sconfinata di potere Spirit che poi si trasformò in uno scudo dorato alto dieci metri.


Quando lo videro, molti dell'Alleanza degli Sciamani iniziarono ad accigliarsi. Senza menzionare quanto fosse potente lo scudo, solo il suo potere emetteva un'aura reale.


A quanto pareva anche il terzo principe era uno Sciamano dal mantello Reale.


Mentre era solo naturale che l'Alleanza degli Sciamani crescessero un giovane dal Mantello Reale, era incredibile per il clan imperiale Dongfang.


"Molto bene, in tal caso attaccherò."


Nonostante Lin Yezhou si fosse resto conto che il suo avversario non era semplice come sembrava, non ne fu affatto scoraggiato. Era sempre stato sicuro di sé e così senza pensarci troppo sferrò un attacco.


"Boom!!"


Lo sconfinato potere dorato si sollevò come un'onda e impattò direttamente contro lo scudo di Dongfang Zexuan.


Quando l'energia dorata si schiantò contro la protezione, si trasformò in increspature di energia che bombardarono l'obiettivo. Tuttavia lo scudo non si mosse, completamente illeso.


Dongfang Zexuan sorrise e poi sentenziò con derisione: "Solo una parola, debole."
                                


                                



