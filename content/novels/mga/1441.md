---
weight: 14410
title: Capitolo 1441 - La chiave
pubDate: 2024-07-21T15:13:16.508Z
tags:
    - mga
---


<em>Capitolo sponsorizzato, ringraziamo Federico!
11 capitoli in coda (Federico), 0/3
-Schadenfreude</em>


"Umpf." Il sogghigno di Dongfang Zexuan chiaramente aveva fatto arrabbiare Lin Yezhou, che sbuffò freddamente e poi iniziò a formare dei sigilli con rapidità.


Nel frattempo il potere spirituale che aleggiava attorno a lui diventò sempre più puro. Alla fine, si condensò in una lancia dorata a mezz'aria sopra di lui.


L'arma era lunga dieci piedi ed estremamente spessa. Sembrava potesse trapassare qualsiasi ostacolo. Il potere di quest'arma sicuramente non era inferiore ad un Tabù Mortale.


Molti dei discepoli dell'Alleanza degli Sciamani iniziarono ad esultare. Anche gli spettatori seduti nella piattaforma, il maestro dell'alleanza e gli Anziani della Sacra Assemblea, annuirono con fare soddisfatto.


Potevano capire tutti che la lancia dorata era davvero ragguardevole. Era una tecnica di altissimo livello e non tutti avrebbero potuto eguagliarla.


"Vai."


Gridò all'improvviso Lin Yezhou. Indicò l'avversario e la lancia dorata creò un'onda sonica che sfrecciò con fare esplosivo verso Dongfang Zexuan.


"Clank!"


La lancia si scontrò con lo scudo, producendo un forte clangore. La gente dell'Alleanza degli Sciamani impallidì, sbalordita.


Lo scudo di Dongfang Zexuan era ancora privo di danni, tuttavia la lancia dorata di Lin Yezhou si era frantumata in molti pezzi ed era caduta a terra.


"Cielo! Le tecniche spirituali di Dongfang Zexuan sono davvero così potenti?" I membri dell'Alleanza degli Sciamani ebbero un brutto presentimento. Sembrava che avessero davvero sottovalutato il loro avversario.


"Ora è il mio turno." Dongfang Zexuan stese la mano destra e iniziò a girarla.


Sotto il controllo delle sue dita, l'enorme scudo iniziò a dissolversi e si trasformò in una sostanza gassosa che si precipitò verso Lin Yezhou.


Questa scena stupì di nuovo la gente dell'Alleanza degli Sciamani. In quanto esperti di tecniche Spirit, sapevano tutti che era l'attacco dalla forma solida ad essere la più forte, mentre quella gassosa era la più debole.


Questo Dongfang Zexuan aveva indebolito il suo potere Spirit prima di attaccare, cosa significava?


Doveva stare sottovalutando Lin Yezhou. Lo disprezzava così tanto da aver usato una versione più debole della sua tecnica.


"Osi sottovalutarmi?"


Lin Yezhou si infuriò. Riversò tutta la sua forza e condensò i tre strati delle mura delle formazione di fronte a lui. Ognuna di queste barriera era estremamente ferma e forte.


Lin Yezhou rafforzò le sue difese più che poteva. Aveva intenzione di usare questa opportunità per dimostrare che la sua reputazione di discepolo numero dell'Alleanza degli Sciamani era ben meritata.


"Boom!!"


"Wuuwaa!!"


Tuttavia, in seguito ad una forte esplosione, tutti sentirono un grido.


Non solo le tre pareti spirituali erano state distrutte in un istante, Lin Yezhou era stato colpito dall'impatto. Era stato scaraventato via per diversi metri prima di potersi riprendere.


Nonostante Lin Yezhou non avesse subìto una grave ferita, aveva finito con il ricevere delle lesioni superficiali. Il risultato di questo incontro era già deciso.


"Questo..."


Gli spettatori dell'Alleanza degli Sciamani erano sconvolti. Non si sarebbero mai immaginato che Lin Yezhou sarebbe stato sconfitto, e in modo così netto.


Per quanto riguardava i discepoli dell'Alleanza degli Sciamani, erano ancora più sconvolti. Avevano ricevuto tutti un grave colpo. Credevano di essere impareggiabili in quanto a tecniche spirituali, ma avevano ricevuto un bello schiaffo in faccia da un estraneo. Iniziarono perfino a rabbrividire.


Tuttavia, in confronto ai discepoli maschi, le femmine erano in condizioni migliori. In effetti alcune stavano fingendo di essere tristi, ma si stavano lasciando sfuggire espressioni piene di adorazione.


Erano state incantate dalla forza assoluta di Dongfang Zexuan. Anche se facevano parte dell'Alleanza degli Sciamani ed erano nemiche del clan Dongfang, se il principe fosse stato disposto ad accoglierle, avrebbero abbandonato tutto per precipitarsi tra le sue braccia. Sarebbero state disposte a farlo anche se avessero dovuto diventare sue serve.


Questo era il fascino di un uomo potente...


Alcuni uomini erano capaci di incantare innumerevoli donne e farle impazzire solo rivelando la loro forza.


Questa era la loro caratteristica particolare. Non aveva niente a che fare con la posizione di una persona, né con l'aspetto o la personalità. Era solo una differenza in quanto a forza.


Venerare e ammirare il potente, questa era la natura delle donne. Anche se la maggior parte di esse sarebbero state colpite da uomini veramente innamorati di loro, c'era comunque una porzione di loro che avrebbero sdegnato quelli che provavano un affetto genuino per loro e avrebbero preferito legarsi ad uomini potenti. Sarebbero state disposte a rinunciare a tutto quello che possedevano, non avrebbero badato a spese e sarebbero ricorse ad ogni mezzo per farlo.


Ora alcune di queste donne erano discepole dell'Alleanza degli Sciamani. Erano state già incantate dalla forza di Dongfang Zexuan.


Sfortunatamente per loro, non potevano attirare l'attenzione di Dongfang Zexuan. Bisognava sapere che, fin dall'inizio, Dongfang Zexuan non aveva nemmeno degnato di uno sguardo la gente tra la folla.


"Eheh..." Chu Feng sogghignò. Aveva percepito gli sguardi ammirati e li trovava ridicoli.


Tuttavia, allo stesso tempo, si rallegrò per il fatto che le donne al suo fianco fossero perfette in confronto a queste donne che cercavano solo profitti personali.


"Così le tecniche Spirit dell'alleanza si limitano a questo livello. Dal suo punto di vista, il mondo esterno vi ha sopravvalutato." Disse Dongfang Zexuan. Le sue parole erano piene di derisione.


"Dongfang Zexuan, bisogna sapere quando mantenere un basso profilo. Dato quanto sei arrogante e presuntuoso, non temi che le tue parole si ritorcano contro di te?" Disse con risentimento un Anziano della Sacra Assemblea.


"Senior, non sto sottovalutando la sua Alleanza degli Sciamani, stavo solo dicendo la verità. Dopotutto, le tecniche Spirit che ho visto finora non sono davvero niente di che."


"Se volete che vi rispetti, dovete solo mandare un discepolo veramente forte." Disse Dongfang Zexuan.


"Non preoccuparti, lo vedrai presto. Il nostro discepolo ti farà vedere esattamente cosa sono le vere tecniche Spirit." Disse l'Anziano.


"Davvero? In tal caso, non vedo proprio l'ora di vedere esattamente cosa sarebbero queste vere tecniche Spirit." Rispose con un sorriso il principe.


I superiori dell'Alleanza degli Sciamani iniziarono tutti ad accigliarsi. Erano stati infuriati dalle sue azioni.


Tuttavia, non potevano far altro che aggrottare la fronte. Dopotutto era una competizione tra membri della giovane generazione. A parte mandare discepoli potenti, potevano solo rimanere a guardare.


"Miao Renlong, perché Xiao Mei non è qui?"


"Se continueremo così, la nostra Alleanza degli Sciamani diventerà davvero un trampolino di lancio per Dongfang Zexuan. Diventeremo gli zimbelli della terra sacra." Disse un Anziano.


Dopotutto Lin Yezhou era stato sconfitto. Xiao Mei ora era la sola capace di battere Dongfang Zexuan. Così, Xiao Mei era diventata la chiave di questa competizione. Si poteva dire che la reputazione dell'Alleanza degli Sciamani dipendeva tutta da lei. Tuttavia, doveva ancora mostrarsi.
Naturalmente l'Anziano si sarebbe preoccupato per questo.


"Andiamo a controllare." Miao Renlong lasciò senza farsi notare la piattaforma.


"Vado anche io." Anche Sima Ying che era seduta accanto a lui se ne andò e inseguì Miao Renlong.
                                


                                



