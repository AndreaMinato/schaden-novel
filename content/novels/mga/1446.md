---
weight: 14460
title: Capitolo 1446 – In difficoltà
pubDate: 2024-07-21T20:13:16.509Z
tags:
    - mga
---


<em>Capitolo sponsorizzato, ringraziamo Federico!
7 capitoli in coda (Federico), 0/3
-Schadenfreude</em>


"Spaventato? Non c'è una parola del genere nel mio vocabolario."


"Non importa chi sei, devo dirti questo però. Dato che hai osato farti avanti oggi, non te la farò passare liscia."


Dongfang Zexuan chiaramente era stato infuriato dalla provocazione di Chu Feng. Il suo abito dorato iniziò a svolazzare e i suoi lunghi capelli neri iniziarono a danzare.


Un'onda d'energia Reale dopo l'altra fuoriuscì dal suo corpo. Controllato da lui, questo Potere Spirit aveva assunto la forma delle fauci di una tigre feroce. Questa energia ringhiante si precipitò su Feng Chu per farlo a pezzi.


"Oh no, quel Dongfang Zexuan vuole ucciderlo." Molti dell'Alleanza degli Sciamani iniziarono ad accigliarsi. Avevano notato le sue intenzioni.


Potevano tutti capire che l'attacco di Dongfang Zexuan non era da sottovalutare. Anche se non avesse ucciso quel ragazzino, sicuramente l'avrebbe ferito gravemente.


In quel momento, la gente in piazza, il Venerabile della Sinistra, Miao Renlong e gli altri si erano preparati per entrare in campo e salvare Feng Chu da un momento all'altro. Non avrebbero permesso a Dongfang Zexuan di ucciderlo.


Anche se non sapevano esattamente da dove fosse spuntato questo discepolo, non potevano permettere a qualcuno del clan imperiale Dongfang di uccidere un loro membro del loro territorio.


"Woosh, woosh woosh!!"


Proprio durante questo momento critico, Feng Chu mosse rapidamente le mani. In seguito, uno sconfinato potere di livello reale fuoriuscì dal suo corpo. Sotto il suo controllo, formò una barriera difensiva abbagliante che lo coprì completamente come una fortezza inespugnabile.


"Bang!!"


Quando la barriera difensiva fu completato, l'attacco di Dongfang Zexuan atterrò direttamente sulla protezione.


Dopo che le increspature di energia dorata si dispersero attorno come turbini, innumerevoli crepe apparirono sulla barriera.


"Cielo, com'è possibile?"


Eppure, i membri dell'Alleanza degli Sciamani rimasero comunque sbalorditi. Dopotutto, Feng Chu aveva appena bloccato l'attacco fatale di Dongfang Zexuan. Inoltre l'aveva fatto alla perfezione.


Bisognava sapere che perfino Lin Yezhou non sarebbe riuscito a bloccare un colpo del genere. Tuttavia questo cosiddetto Feng Chu era riuscito a pararlo. Come potevano non essere scioccati?


Uno sciamano dal mantello reale potente come lui era un membro della loro alleanza, ma non sapevano nulla di lui.


"Roaaar!"


Feng Chu lanciò un contrattacco. Creò una formazione offensiva e la usò contro Dongfang Zexuan.


La formazione offensiva era un vortice dorato. Come un pitone, distruggeva ogni ostacolo di fronte al suo cammino. Era davvero terrificante.


Perfino Dongfang Zexuan non osò essere incauto di fronte ad un attacco del genere. Si ritirò immediatamente e creò una formazione spirit per contrattaccare.


In un istante, i due iniziarono a creare una formazione dopo l'altra. La loro battaglia non solo era intensa, ma era difficile determinare chi ne sarebbe uscito vincitore.


Questa scena sorprese piacevolmente i membri dell'Alleanza degli Sciamani, che iniziarono a tremare per l'entusiasmo.


Proprio in quel momento sembrarono aver visto la luce in fondo al tunnel ed erano diventati estremamente entusiasti.


Anche se non sapevano chi fosse questa persona credevano tutti che Feng Chu fosse un loro discepolo. Era possibile che fosse qualcuno che aveva nascosto la sua forza, mantenendo un profilo estremamente basso perché non gli piaceva essere famoso. Tuttavia, durante il loro momento più critico, si era fatto avanti con coraggio per preservare l'onore dell'Alleanza degli Sciamani.


Una forza assoluta unita ad una disposizione umile, era davvero la combinazione migliore. Avere un discepolo così perfetto nell'Alleanza degli Sciamani li riempì tutti di entusiasmo.


Proprio in quel momento, mentre innumerevoli Anziani ignoranti pensavano che fosse davvero un discepolo talentuoso potente, ma che aveva mantenuto un basso profilo, Sima Ying si rivolse a Miao Renlong:


"Feng Chu?"


"Nonno Miao, che sia lui?"


"Stavo pensando la stessa cosa, quel Feng Chu probabilmente è il nostro Chu Feng." Rispose senza farsi notare Miao Renlong.


"Wuu!" Risuonò un sospiro. A quanto pare Su Mei si era si era svegliata.


"Co... cos'è successo?" Dopo essersi destata, la giovane scoprì che non solo lo scontro era finito, ma il suo avversario stava combattendo contro un uomo misterioso dal mantello nero. Era completamente confusa.


Il Venerabile della Sinistra le spiegò con preoccupazione: "Hai subìto un attacco da Dongfang Zexuan. Ti ho già guarito però, dovresti stare bene ora."


Dopo aver sentito queste parole, in effetti si ricordò di essere stata sconfitta da Dongfang Zexuan, ma era ancora confusa. Se era stata sconfitta, allora chi era la persona che stava affrontando il terzo principe?


Così chiese: "Chi sta combattendo contro Dongfang Zexuan?"


"Ah, forse lo conosci." Dopo aver sentito queste parole, il Venerabile della Sinistra abbassò la voce e disse usando una trasmissione della voce: "Molto probabilmente è il tuo fratellone Chu Feng."


"Cosa? Perché farebbe..." Su Mei ne fu sorpresa. Dopotutto Chu Feng non era un discepolo dell'Alleanza degli Sciamani. Non c'era motivo per lui di combattere contro l'Alleanza degli Sciamani.


"Shhhh!" Il Venerabile della Sinistra le fece gesto di fare silenzio. Temeva che Su Mei avrebbe rivelato che Chu Feng non era un membro dell'Alleanza. Così le spiegò frettolosamente tramite la trasmissione della voce: "Chu Feng sta nascondendo deliberatamente la sua identità e sta fingendo di essere un discepolo della nostra alleanza. Lo sta facendo per te."


"Io..." Su Mei provò sia felicità che preoccupazione. Era contenta che Chu Feng la stesse sostenendo, ma era preoccupata perché Dongfang Zexuan era molto potente e astuto. Non sapeva se Chu Feng sarebbe riuscito davvero a vincere contro di lui.


"State tutti indietro. Diamo loro spazio per combattere." Disse di nuovo il Venerabile della Sinistra. Mentre parlava, sollecitò tutti a lasciare la piazza.


Gli Anziani ubbidirono subito e tornarono nelle loro piattaforme.


"Roaaar!"


Risuonò un altro ringhio assordante. Un potere emerse dal centro della piazza.


Era Dongfang Zexuan. Il terzo principe aveva usato un attacco estremamente potente. Aveva creato trentatré formazioni e le aveva attivate allo stesso tempo, creando trentatré bestie feroci dalla forma diversa.


Sotto il controllo di Dongfang Zexuan, quelle trentatré creature passarono all'attacco.


Le bestie feroci erano estremamente potenti, le formazioni difensive di Chu Feng non riuscirono a fermarle, mentre quelle offensive furono distrutte.


Chu Feng era in difficoltà.
                                


                                                        



