---
weight: 1447
title: Capitolo 1447 – Sei Soddisfatto?
pubDate: 2024-07-21T21:13:16.509Z
tags:
    - mga
---


<em>Capitolo regolare,
7 capitoli in coda (Federico), 0/3
-Schadenfreude</em>


Le trentatré bestie feroci si lanciarono su Chu Feng. Erano estremamente terrificanti.


Le creature mostrarono le zanne e ringhiarono ripetutamente verso il nemico rivelando i loro artigli. Nemmeno Chu Feng avrebbe osato confrontarsi direttamente con queste bestie.


Senza nessun'altra opzione, Chu Feng usò una tecnica spirituale per aumentare la sua velocità e iniziò a scappare.


Così in piazza il pubblico vide una scena bizzarra, le trentatré bestie feroci enormi come montagne che stavano inseguendo una piccola figura con un mantello nero.


Anche se Chu Feng era stato estremamente veloce, sembrava in difficoltà.


Questa scena fece entrare in allerta l'Alleanza degli Sciamani. Erano davvero nervosi e strinsero così forte le mani da farle riempire di sudore.


Chu Feng, no, Feng Chu, era l'ultima speranza per loro.


Tuttavia al momento la situazione non sembrava affatto ottimistica. Se Feng Chu fosse stato sconfitto, allora stavolta l'Alleanza degli Sciamani sarebbe stata davvero sconfitta stavolta.


Comunque, anche se Chu Feng era in svantaggio, riuscì a persistere. Inoltre resistette sei ore.


Il sole in alto nel cielo ormai era già tramontato ad ovest. Stava per diventare buio.


"Davvero incredibile. Non mi sarei mai aspettato che questo Feng Chu sarebbe riuscito a resistere così a lungo." Le persone preoccupate per Chu Feng mostrarono espressioni ammirate.


Un miracolo. Ciò che Feng Chu era riuscito a fare era semplicemente un miracolo. Era resistito in condizioni così svantaggiose. Se non era stato un miracolo, allora cos'altro poteva essere? Gli altri non avrebbero potuto fare lo stesso.


"Maledetto codardo! Non sai fare altro a parte scappare?"


"Prima eri così arrogante. E io che pensavo che fossi sbalorditivo. A quanto pare sei solo un codardo che sa solo come scappare." Dongfang Zexuan non riuscì a contenersi e lo insultò.


Questo Feng Chu era riuscito ad entrare in stallo con lui per sei ore. Inoltre, non importava come controllasse quelle trentatré bestie, non riusciva comunque a catturarlo, non importava quanto cercasse di circondarlo. Così, come poteva l'orgoglioso e arrogante Dongfang Zexuan non infuriarsi? Era così arrabbiato da essere sul punto di esplodere.


"Cosa? Un codardo dici? Ahah..." Chu Feng scoppiò a ridere con disprezzo e derisione sentendo gli insulti di Dongfang Zexuan.


"Cosa? Mi sbaglio a chiamarti codardo? Non sai fare altro che scappare come una tartaruga. Non osi affrontarmi direttamente. Se non sei un codardo, allora cosa sei?" Disse Dongfang Zexuan.


"Mentre è vero che sono fuggito per tutto il tempo, tu non sei riuscito a ferirmi minimamente nel frattempo."


"Questo..." Tutti i presenti sussultarono. Esaminarono con attenzione i due combattenti e mostrarono espressioni scioccate.


Anche se Chu Feng era stato in svantaggio ed era stato costretto a fuggire per sei ore intere. Il suo abito era ancora completamente intatto. Era ancora illeso.


Quelle trentatré enorme bestie feroci avevano lanciato ogni tipo di attacco contro Chu Feng nelle ultime sei ore, eppure non erano riuscito a ferirlo minimamente.


Per quanto riguardava Dongfang Zexuan, anche se era stato in vantaggio per tutto questo tempo, il suo viso era ricoperto di sudore. Questo significava che aveva esaurito un bel po' di energia per controllare le trentatré bestie feroci e le formazioni corrispondenti per tutto questo tempo.


Se Dongfang Zexuan prima era in vantaggio assoluto, dopo sei ore di scronti, era diventato difficile dire chi tra i due sarebbe stato il vincitore.


"Basta con le stron**te. Che importa? Affrontami direttamente se ne sei capace!" Gridò con rabbia Dongfang Zexuan.


"Ahah, dopotutto sei il terzo principe del clan imperiale Dongfang. Sei un ospite della nostra Alleanza degli Sciamani. Trattenermi dall'attaccare era una concessione da parte mia."


"Tuttavia non mi sarei mai aspettato che saresti stato così ignorante e irragionevole. Ho deciso di lasciarti attaccare per tutto questo tempo perché sono gentile, eppure hai iniziato ad insultarmi. Sei proprio un ingrato. Il tuo clan è esistito da così tanto tempo, i tuoi anziani non ti hanno mai insegnato come comportarti?" Chu Feng scosse la testa e sospirò. Sembrava che provasse amarezza per il fatto che Dongfang Zexuan non fosse stato all'altezza delle sue aspettative.


"Cazz**e! Perché dovresti farmi concessioni? Chi ti credi di essere? Non puoi nemmeno paragonarti a me!" Dongfang Zexuan si infuriò così tanto che il suo viso divenne verde.


Era sicuro di aver costretto Chu Feng a fuggire per la paura, eppure il suo avversario aveva il coraggio di provocarlo in questo modo. Quanto poteva essere spudorato?


Se non fosse stato nell'Alleanza degli Sciamani, non avrebbe sprecato tempo e avrebbe già usato potere marziale e avrebbe schiacciato questo piccolo bastardo con un colpo di palmo.


"Molto bene, sei stato tu a dirlo. In tal caso, non c'è bisogno che ti faccia più concessioni." Sorprendentemente, Chu Feng si fermò.


Non appena lo fece, aprì i palmi e delle armi abbaglianti apparirono di fronte a lui.


"Woosh, woosh, woosh!!"


La formazione spirituale sembrava un deposito di armi. Innumerevoli armi dorate scattarono dalla barriera.


Le armi erano formate da energia, ma erano spaventosamente potenti. Dopo che uscirono dalla formazione, puntarono verso le trentatré bestie feroci.


"Clank, clank, clank, clank, clank!!"


In un istante, risuonarono clangori incessanti simili ad una serie di fuochi artificiali che scoppiavano, erano più assordanti di un tuono.


Dopo questi rimbombi, le trentatré bestie feroci piene di intento omicida furono trapassate da ondate di armi. Collassarono, furono distrutte e si trasformarono nuovamente in potere spirituale che si disperse nell'aria.


Dopo aver sconfitto i mostri, le più di diecimila armi rimasero in posizione attorno a Chu Feng come delle guardie del corpo.


"Cielo, questo..."


Stupore, incredibile stupore. Tutti i presenti trattennero il respiro, la vasta piazza si era ammutolita.


La folla era davvero sbalordita. Quelle enormi bestie terrificanti erano state distrutte tutte in un istante.


Perché questo Feng Chu aveva nascosto la sua forza per tutto questo tempo? Che fosse davvero come aveva detto? Si era trattenuto deliberatamente per Dongfang Zexuan?


Il gran terzo principe, un genio eccezionale, aveva ricevuto una concessione?


No, non era l'aspetto più importante. Il punto cruciale della situazione era che le trentatré bestie feroci non erano riuscite a ferire minimamente Chu Feng anche se lo avevano inseguito per sei ore.


E Feng Chu aveva distrutto tutte e trentatré le creature che aveva creato il terzo principe.


Che divario. Che la folla fosse disposta ad ammetterlo o no, c'era un divario tra i due.


"Coff, coff..."


Proprio in quel momento, quando si riempirono di stupore, furono ridestati da due lievi colpi di tosse.


Era stato Chu Feng. Era rimasto sul posto. Tenendo le mani dietro la schiena, disse: "Allora? Terzo principe del clan imperiale Dongfang, sei soddisfatto?"
                                



