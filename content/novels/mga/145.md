---
weight: 1450
title: Capitolo 145 - Coscienza Guardiana
pubDate: 2024-05-28T15:13:16.352Z
tags:
    - mga
---


CAPITOLO SPONSORIZZATO ringraziamo Roberto S.
10 Capitoli in coda
-Schadenfreude


Secondo le leggende, il Murong Xiaoyao di quell'anno poteva essere considerato un personaggio di prima classe. Aveva imparato delle tecniche marziali estremamente forti e i suoi metodi d'attacco erano impareggiabili. Quasi nessuno poteva bloccarlo.


Anche un famoso Sciamano della Provincia Azzurra dotato di una difesa formidabile era stato comunque ucciso in un solo colpo da lui.


Alcuni avevano pensato che Murong Xiaoyao sarebbe stato come il Fondatore Drago Azzurro e sarebbe diventato l'orgoglio della generazione. Tuttavia nessuno si aspettava che sarebbe scomparso all'improvviso.


Era scomparso proprio nell'anno in cui era uscito dalla zona mortale e aveva fondato la Villa della Tigre Bianca, allora aveva solo 20 anni.


Alcuni pensavano che, dato che aveva ottenuto grandi benefici in quell'area pericolosa, aveva pagato un prezzo equivalente ed era destinato a non sopravvivere a lungo.


C'erano anche altre persone che credevano che fosse stanco delle dispute del mondo e che non poteva liberarsi del senso di colpa nei confronti della giovane che gli aveva dato i metodi di coltivazione, così aveva iniziato a vivere in isolamento nella foresta.


Ma non importava per quale motivo fosse scomparso, molti potenti esperti della Provincia Azzurra entrarono nella Catena Montuosa della Tigre Bianca cercando di ottenere l'eccezionale tecnica marziale di Murong Xiaoyan, ma alla fine non riuscirono a trovare quell'area.


In seguito qualcuno suggerì di distruggere completamente la Villa della Tigre Bianca per cercare di scoprire i suoi segreti, tuttavia, proprio quando dei guerrieri si prepararono a radere al suolo la villa, Murong Xiaoyan riapparve all'improvviso.


Si diceva che allora fosse scomparso da soli due mesi, eppure quando lo rividero, era cambiato incredibilmente ed era diventato un vecchio. I suoi capelli neri erano diventati canuti e lunghi. Il suo volto era pallido come la carta, indossava abiti bianchi e sembrava un morto vivente.


Aveva usato un solo attacco per annientare completamenti i più grandi esperti della Provincia Azzurra di allora. Si diceva che avesse scioccato il mondo con un solo attacco. Aveva creato fiumi di sangue e possedeva un potere che sembrava impareggiabile.


Dopo aver ucciso gli intrusi, Murong Xiaoyao scomparve di nuovo. Nessuno seppe dov'era andato, perfino la gente della Villa della Tigre Bianca non ne era a conoscenza.


Comunque stranamente, da quel giorno, sarebbero apparsi i corpi di guerrieri eccezionali nella villa. Erano stati tutti assassinati ed erano morti con un solo attacco. Era un metodo efficiente che solo Murong Xiaoyao aveva.


Le persone seppero che Murong Xiaoyao non era morto, si era solo stancato delle dispute terrene ma vegliava ancora sulla Villa della Tigre Bianca e non permetteva a nessuno di introdursi nel suo territorio.


Nonostante questo, la tecnica marziale che aveva ottenuto Murong Xiaoyao era troppo attraente. C'erano ancora molti guerrieri che ignoravano il pericolo e si intrufolavano di nascosto nella Villa della Tigre Bianca, comunque alla fine non potevano sfuggire alla morte.


La cosa più strana era che continuava ad accadere diversi secoli dopo la scomparsa di Murong Xiaoyao. L'evento più recente era successo 200 anni fa e la causa della morte era la medesima.


Anche se Murong Xiaoyao fosse vissuto 200 anni fa, avrebbe comunque avuto oltre 300 anni e sarebbe stata un'età che superava i limiti umani.


Così, alcuni pensarono che Murong Xiaoyao fosse già morto fin dall'inizio. Non era rimasta nient'altro che una traccia della sua coscienza, con un certo grado di potere, il fantasma di Murong Xiaoyao sarebbe rimasto per sempre a vegliare sul suo territorio.


Da allora nessuno osò venire a curiosare e, dato che la Villa della Tigre Bianca non prendeva parte alle dispute degli altri territori, gradualmente non attirò più l'attenzione.


Ma anche così, questo suscitava ancora più interesse in Chu Feng. Sapeva che la zona mortale probabilmente era l'entrata della Tomba dell'Imperatore nell'area della Catena Montuosa della Tigre Bianca. Murong Xiaoyao doveva essere stato come il Fondatore Drago Azzurro e aveva sicuramente ottenuto qualcosa in essa.


Per quanto riguarda la posizione dell'ingresso, Chu Feng non aveva alcun indizio. Tuttavia, dato che si era già intrufolato nella villa, non si sarebbe arreso ed era determinato.


Di mattina presto, quando il cielo non si era ancora illuminato, Chu Feng sentì bussare alla porta.
Dopo averla aperta per dare un'occhiata, trovò il direttore Zhang.


"Hai un buon colorito."


Dopo averlo visto, il direttore Zhang annuì con soddisfazione. Diede dei vestiti al ragazzo e disse:"Rassettati un po', ho una commissione per te."


&nbsp;


Chu Feng si cambiò e poi seguì il direttore Zhang in un giardino dove si trovavano diverse carrozze.


La maggior parte di esse era carica di oggetti e c'era una vettura per passeggeri. Era estremamente lussuosa e anche i cavalli che la trainavano erano di buona qualità.


Chu Feng non ne fu sorpreso. Nonostante avesse interagito con persone di classe inferiore in questi giorni, aveva compreso l'organizzazione della Villa della tigre Bianca. Non era inferiore alla città dell'Uccello Vermiglio o alla Scuola del Drago Azzurro. C'erano molti esperti nascosti e anche il suo potere economico era forte.


Erano presenti decine di servi accanto alle carrozze. Se non stavano tenendo dolci, avevano fiori tra le braccia. Era personale di grado superiore.


Comunque tutti i servi erano più grandi di Chu Feng e quando videro il simbolo sul petto del ragazzo, mostrarono delle espressioni strane. Dopotutto suscitava invidia riuscire a diventare un servo di grado superiore ad un'età così giovane.


"Chu Feng, oggi è il giorno in cui la signorina offre dei sacrifici per sua madre, state tutti più attenti." Dopo aver detto queste parole, il direttore Zhang se ne andò.


<em>Nota Traduzione: "signorina" è "大小姐" e significa "figlia più grande di una famiglia ricca" dato che in italiano non facciamo queste distinzioni, l'ho tenuto sul semplice.</em>


"Ehi, sei nuovo, vero?" Proprio dopo che il vecchio se ne andò, un gruppo di servi lo circondò.


C'erano maschi e femmine, ma non erano più giovani. Avevano dei sorrisi sinistri e degli sguardi ostili.


Chu Feng provò disgusto guardandoli, ma sapeva che i nuovi servi sarebbero stati maltrattati da quelli più vecchi. Era una regola non scritta della Villa della Tigre Bianca.


Per ingannare le persone e per perlustrare la villa più agevolmente, Chu Feng sopportò la sua rabbia e forzò un lieve sorriso:"Fratelli e sorelle maggiori, c'è qualche problema?"


"Chi stai chiamando sorella maggiore? Sembro così dannatamente vecchia?" Una donna di almeno 20 anni cercò di schiaffeggiare Chu Feng.


<em>Nota Traduzione:"fratelli e sorelle maggiori" suona innaturale in italiano, ma è l'unico modo per rendere un'espressione particolare.</em>
<em>"fratelli e sorelle maggiori" è "大哥 - 大姐" e possono rispettivamente significare: "fratello maggiore"/"fratello più grande" (modo cortese per chiamare un uomo della stessa età)/"capo" e "sorella maggiore"/<strong>"sorella più grande"(modo cortese per chiamare una ragazza o una donna un po' più grande rispetto alla propria età)</strong>.</em>
<em>Per questo la serva ha detto quelle parole.</em>


Quel colpo era abbastanza potente e veloce, ma agli occhi di Chu Feng era incredibilmente lento. Si inclinò lievemente di lato e lo schivò facilmente.


Vedendo questo, la serva era sorpresa, ma rialzò subito la mano:"Oh? Osi schivare? Non conosci le regole qui? Oggi ti dovrò dare una bella lezione."


Allo stesso tempo tutti i servi attorno a lui si prepararono ad attaccare. Chu Feng sentì una forte raffica provenire da ogni direzione. Queste persone erano spudorate, stavano attaccando tutti insieme un giovane come Chu Feng.


In quel momento il ragazzo strinse i pugni. Stava esitando, era nel dubbio se contrattaccare o no. Se avesse mostrato la sua coltivazione, molto probabilmente la Villa della Tigre Bianca avrebbe sospettato che fosse una spia e la situazione si sarebbe messa male per lui.


"Fermi."


Proprio in quel momento risuonò un grido. Comunque quella voce era insolitamente piacevole e, dopo averla sentita, Chu Feng si agitò.


Proveniva da una ragazza alta e bellissima, e dopo aver visto da veniva la voce, il ragazzo rimase stordito a fissarla.





