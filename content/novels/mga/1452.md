---
weight: 14520
title: Capitolo 1452 – Mantello Reale
pubDate: 2024-07-22T02:13:16.509Z
tags:
    - mga
---


<em>Capitolo sponsorizzato, ringraziamo Federico!
3 capitoli in coda (Federico), 0/3
-Schadenfreude</em>


Al di fuori dell'Alleanza degli Sciamani, un gruppo di persone si stava affrettando. Sembravano molto maestosi e le persone ordinarie in effetti non erano nemmeno degne di vederli, erano coperti da uno strato di luce dorata e stavano volando sopra le nuvole bianche. Ad una sola occhiata, pareva un raggio brillante che sfrecciava rapidamente attraverso le nuvole.


Naturalmente... era l'esercito del clan imperiale Dongfang appena partito.


Dongfang Zexuan era seduto a gambe incrociate nel maestoso palazzo mobile. Era molto pallido e le sue labbra erano color nero verdastro. Sembrava che fosse afflitto da una grave malattia.


Attorno a Dongfang Zexuan c'erano molti Anziani del clan imperiale Dongfang. Stavano creando una formazione spirituale per aiutarlo a guarire.


Dopo molto tempo, Dongfang Zexuan aprì lentamente gli occhi. Prima si mosse per controllare le condizioni del suo corpo, poi disse: "La formazione del corpo dorato demoniaco è davvero forte. L'ho usata solo per breve tempo, ma il contraccolpo è così insopportabile."


"Terzo principe, ce ne andiamo così senza reagire? Quando mai il nostro clan imperiale Dongfang ha ricevuto una tale umiliazione?" Disse un Anziano con fare riluttante.


"Cos'altro allora? C'era il Venerabile della Sinistra. Cosa potevate fare?" Chiese freddamente Dongfang Zexuan.


"Noi..." Gli Anziani mostrarono espressioni imbarazzate. Alla fine abbassarono la testa e rimasero senza parole. Era vero; era impossibile per loro contendere contro il Venerabile della Sinistra.


"Non preoccupatevi, non gliela lascerò passare liscia. Nessuno può insultarmi in questo modo."


"Feng Chu? Se non avessi gareggiato con lui usando solo tecniche Spirit, come avrebbe potuto sconfiggermi? Se fosse stato uno scontro di potere Martial, sarei stato capace di annientarlo completamente senza nemmeno spostarmi."


"Aspettate e vedrete, un giorno, gli farò capire quanto sono potente." Un lampo gelido brillò negli occhi di Dongfang Zexuan.


Nel frattempo, Chu Feng era in una delle sale di palazzo dell'Alleanza e aveva appena rivelato la sua identità ai molti Anziani.


"Chu Feng, sei davvero audace! Hai finto di essere un discepolo della nostra alleanza?! Vuoi morire?!!!"


All'improvviso risuonò un ringhiò arrabbiato. Era stato uno degli Anziani, che era anche il nonno di Lin Yezhou, Lin Kuxing.


Questo Lin Kuxing era un membro importante della generazione più vecchia. Anche il capo dell'alleanza avrebbe dovuto mostrargli rispetto, possedeva un elevato livello di autorità.


Il ringhio arrabbiato di Lin Kuxing sorprese molto gli altri Anziani. Anche se era vero che Chu Feng aveva finto di essere un loro discepolo, dopotutto l'aveva fatto per difendere il loro onore.


I meriti di Chu Feng erano molto più rilevanti delle sue infrazioni. inoltre molti sapevano che l'Alleanza degli Sciamani aveva già invitato Chu Feng, ma il giovane aveva rifiutato.


Eppure, durante un momento di crisi, Chu Feng aveva deciso di difenderli e aiutarli. Da questo si poteva capire quanto era preoccupato per l'Alleanza degli Sciamani, o se non altro era dalla loro parte.


In tal caso, non sarebbe stata un'ottima opportunità per invitarlo di nuovo ad unirsi a loro?


Eppure, in un momento del genere, Lin Kuxing lo aveva denunciato con durezza.


Questo sorprese e confuse tutti gli altri Anziani, lsciandoli interdetti. Non capivano perché Lin Kuxing avrebbe fatto un tale azzardo. Dopotutto non sarebbe stato di nessun beneficio per l'Alleanza degli Sciamani.


Erano esitatni, non osavano contraddire Lin Kuxing perché mancava loro il coraggio.


Impotenti, tutti rivolsero gli sguardi verso il Venerabile della Sinistra. Al momento era l'unica persona dalla posizione superiore a Lin Kuxing.


Tuttavia la folla non era molto sicura che il vecchio sarebbe intervnuto.


Sapevano che il Venerabile della Sinistra aveva uno stretto rapporto con Lin Kuzing, in effetti si poteva dire perfino che fosse speciale.


Lin Kuxing e il Venerabile della Sinistra appartenevano alla stessa era. Si conoscevano da quando erano stati discepoli.


Nonostante i due fossero rivali, Lin Kuxing era entrato in buoni rapporti con l'esperto, che poi era diventato sempre più forte. In seguito Lin Kuxing era diventato uno dei suoi seguaci, uno dei suoi aiutanti più fidati.


Sarebbe stato perfino più accurato dire che era un amico molto stretto del Venerabile della Sinistra, che si sarebbe sempre schierato dalla sua parte e non l'avrebbe mai biasimato.


Come poteva la folla sperare che il Venerabile della Sinistra avrebbe difeso un estraneo come Chu Feng?


"Lin Kuxing, la vecchiaia ti ha offuscato la mente?"


"Chu Feng ha sconfitto Dongfang Zexuan per la nostra Alleanza degli Sciamani. Non solo ha sventato il piano del clan imperiale Dongfang, ma li ha anche umiliati."


"Se non fosse stato per lui, saremmo stati noi ad essere sconfitti e umiliati. La nostra giovane generazione sarebbe diventata la zimbella dell'intera Terra Sacra delle Arti Marziali."


"Il nostro amico Chu Feng lo ha impedito."


"Eppure tu... un grande Anziano della Sacra Assemblea, ti sei rivolto così al nostro amico Chu Feng. Sei impazzito?" Rimproverò il Venerabile della Sinistra.


Tutti rimasero sbalorditi, non si sarebbero mai immaginati che il Venerabile della Sinistra avrebbe biasimato Lin Kuxing e sarebbe stato dalla parte di un estraneo. Inoltre dalle sue parole non si stava preoccupando minimamente di lasciare un po' di dignità al vecchio.


Lin Kuxing si irrigidì sul posto, sembrava pietrificato. Non si sarebbe mai immaginato che la persona a cui aveva mostrato così tanta lealtà e devozione, il suo maestro che l'avrebbe protetto anche quando causava problemi, lo avrebbe criticato così spietatamente per un estraneo.


"Amico Chu Feng, la nostra Alleanza degli Sciamani ti ringrazia. Indipendentemente dal fatto che tu faccia parte o no della nostra organizzazione, devo comunque ricompensarti."


Il Venerabile della Sinistra tirò fuori un oggetto dal suo Sacchetto Cosmo. Era un mantello, ma non era un oggetto ordinario.


Brillava con luce dorata ed era fatto di materiali speciali, era un Mantello Reale che però era molto più prezioso e fuori dal comune.


Scritto sul mantello c'era un grosso carattere dell'Antica Era, qualcosa che la gente di quest'era non poteva leggere, né capire. Tuttavia assomigliava al carattere "re" (王).


Questo segno inoltre emanava un potere speciale, un potere che rendeva particolare questo mantello. Si poteva capire quanto fosse straordinario con una sola occhiata.


"Quello è un mantello Reale del Monarca?!!"


Quando videro questo mantello, gli occhi di tutti i presenti, perfino di grandi figure come Miao Renlong e il capo dell'Alleanza, gli Anziani e perfino Lin Kuxing, iniziarono a brillare. Erano tutti stupefatti.
                                


                                



