---
weight: 14530
title: Capitolo 1453 – Richiesta Presuntuosa
pubDate: 2024-07-22T03:13:16.509Z
tags:
    - mga
---


<em>Capitolo sponsorizzato, ringraziamo Federico!
2 capitoli in coda (Federico), 0/3
-Schadenfreude</em>


Anche se Chu Feng poteva non sapere delle origini di questo Mantello Reale del Monarca, sapeva molto bene quanto era prezioso questo Mantello Reale del Monarca.


C'erano molti resti dell'Antica Era nella Terra Sacra delle Arti Marziali. In passato, le nove organizzazioni avevano unito le forze per aprire una di queste rovine.


Per quanto riguardava questo Mantello Reale del Monarca, era uno dei tesori più preziosi. Per ottenerlo, il Venerabile della Sinistra aveva ucciso innumerevoli persone e bestie mostruose che avevano lottato contro di lui per ottenere questo oggetto.


Alla fine aveva dovuto fare uno scontro molto intenso contro un Martial Emperor delle Otto Catene Montuose Desolate. Si poteva dire che quella battaglia fosse stata davvero terrificante.


Alla fine il Venerabile della Sinistra era riuscito a vincere con uno stretto margine. Solo allora era riuscito ad ottenere questo tesoro.


Dopo un momento di shock, Lin Kuxing disse: "Lord Venerabile, ha davvero intenzione di donarlo a Chu Feng? È un Mantello Reale del Monarca."


Un tempo, innumerevoli persone avevano offerto tesori inestimabili per acquistare questo Mantello Reale del Monarca dal Venerabile della Sinistra, solo per poi essere rifiutate. Anche Lin Kuxing aveva cercato di comprarlo.


Nonostante avesse seguito il Venerabile della Sinistra per così tanti anni, mostrando lealtà e devozione, le sue offerte per il Mantello Reale del Monarca erano state rifiutate ripetutamente.


Allora, aveva pensato che il Venerabile della Sinistra non avrebbe mai dato a nessuno quel tesoro e che aveva intenzione di tenerlo con sé.


Eppure adesso lo stava dando in ricompensa a Chu Feng. Per Lin Kuxing era inaccettabile.


"Posso dare i miei tesori a chi voglio. Da quando il tuo intervento è diventato necessario?" Sbuffò freddamente il Venerabile della Sinistra. Il suo tono era pieno di irritazione.


"Io..." Lin Kuxing che era già pallido, fece una smorfia orribile. Era proprio in una situazione imbarazzante.


"Allora? Cosa c'hai da lamentarti?" Tuttavia chi avrebbe pensato che il Venerabile della Sinistra sarebbe stato implacabile. Fissava gelidamente Lin Kuxing.


"No, non oserei farlo, non oserei." Indipendentemente da quanto fosse scontento e avvilito, Lin Kuxing non osò rispondere. Così poté solo sopportare in silenzio, anche se era stato insultato di fronte a tutte queste persone.


Non capiva però, il Venerabile della Sinistra lo aveva trattato estremamente bene finora. Così perché, per un discepolo della montagna del Legno Turchese, l'aveva trattato in questo modo? Era davvero confuso e amareggiato.


"Senior Venerabile della Sinistra, io..." Disse Chu Feng. Anche se era molto soddisfatto del trattamento riservato al nonno di Lin Yezhou, in quanto Sciamano, poteva capire quanto era prezioso il mantello. Non poteva accettare un dono così importante.


Dopotutto, non era intervenuto solo per l'Alleanza degli Sciamani, aveva principalmente difeso Su Mei.


"Amico Chu Feng, non rifiutare. Ascoltami..." Il Venerabile della Sinistra lo interruppe.


"Mentre è vero che questo Mantello Reale del Monarca ha delle origini straordinarie ed è qualcosa per cui ho dovuto sforzarmi molto per ottenere nelle rovine dell'Antica Era, non lo volevo per me. Solo che non desidero che cada nelle mani di chi è incompetente."


"Il vero scopo per cui l'ho ottenuto era per trovargli un proprietario adatto."


"A dire il vero, anche io penso di non esserne degno. Tuttavia, amico Chu Feng, dopo che ti ho incontrato, ho capito di non aver aspettato tutti questi anni invano. Finalmente sono riuscito ad aiutare questo Mantello Reale del Monarca a trovare un padrone adatto."


"Così, non devi rifiutare. Indipendentemente da quello che dirai, questo Mantello Reale del Monarca sarà tuo."


"Non sto scherzando. Lo devi prendere, che tu lo voglia o no." Il Venerabile della Sinistra mostrò un sorriso mentre parlava con fare così tirannico.


In quel momento, Lin Kuxing, Lin Yezhou e gli altri membri della famiglia Lin erano storditi; sembravano davvero amareggiati, come se fossero caduti su della cacca di cane.


Sopratutto Lin Kuxing. L'oggetto che desiderava così tanto gli era stato sottratto e da un discepolo della montagna del Legno Turchese. Solo questo era sufficiente per farlo impazzire, figuriamoci ciò che stava accadendo di fronte ai suoi occhi.


Tutti gli altri sussultarono, poi fissarono Chu Feng con fare ancora più meravigliato.


Dopotutto, l'ultima dichiarazione del Venerabile della Sinistra era stata un po' troppo tirannica; aveva anche detto che il Mantello Reale del Monarca sarebbe stato di Chu Feng, indipendentemente dal parere del giovane. Provava davvero una grande stima nei confronti di questo talento.


Comunque erano d'accordo con lui, avevano visto loro stessi le tecniche Spirit del giovane.


Chu Feng era sicuramente uno Sciamano geniale, sembrava che nessuno nella Terra Sacra delle Arti Marziali potesse competere con lui.


"Questa è la prima volta che il Lord Venerabile ha mostrato una stima del genere nei confronti di una persona. Non dovresti rifiutare, accetta il Mantello Reale del Monarca. Dopotutto, prima o poi faremo parte della stessa famiglia." Disse proprio in quel momento il capo dell'Alleanza degli Sciamani.


C'era un sottinteso nelle sue parole. Mentre sollecitava Chu Feng ad accettare il dono, gli stava anche proponendo di unirsi all'Alleanza degli Sciamani.


"In tal caso accetterò il dono allora. Non la deluderò Venerabile della Sinistra." Disse Chu Feng con sicurezza.
                                


                                



