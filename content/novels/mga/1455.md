---
weight: 14550
title: Capitolo 1455 - Un'Altra Provocazione
pubDate: 2024-07-22T05:13:16.510Z
tags:
    - mga
---


<em>Ho ricevuto una donazione da 40 euro, ma non è stato specificato per quale serie, è per Martial God Asura o Martial World? (o un'altra forse?)</em>


<em>Capitolo sponsorizzato, ringraziamo Federico!
1 capitoli in coda (Federico), 0/3
-Schadenfreude</em>


Tutti si riempirono di gioia vedendo che Chu Feng aveva accettato di unirsi all'Alleanza degli Sciamani. Ovviamente però non sarebbero potuti rimanere in piazza per sempre e perciò dopo un po' si dispersero tutti. Tuttavia non avevano urgenza di lasciare l'Alleanza e tornare nella Sacra Assemblea, decisero di rimanere qui.


Dopotutto domani ci sarebbe stato un evento importante...


Dopo che Chu Feng uscì dalla grande sala del palazzo, seguì Miao Renlong e Sima Ying nel giardino del drago. Anche Su Mei li aveva seguiti.


Il motivo per cui lo stava accompagnando era perché Chu Feng le avrebbe insegnato la formazione che l'avrebbe aiutata a contenere il dolore degli effetti collaterali. Anche se era una questione formale di cui dovevano occuparsi, era anche un'occasione per stare insieme.


In quel momento, i due si erano ritirati in una stanza. Chu Feng aveva già insegnato alla sua amata Su Mei come usare la formazione Spirit misteriosa.


Su Mei si era accoccolata al petto di Chu Feng. La ragazza stava chiacchierando con lui con fare confidente. Era estremamente difficile per questa coppia ritrovarsi, così stavano facendo tesoro di questo momento.


"Fratellone Chu Feng, sei davvero sbalorditivo."


"Se il maestro non avesse instillato il suo potere in me, temo che non avrei mai potuto raggiungerti."


"Tuttavia, anche così, non posso sfuggire al fato di venire superata da te."


"Sigh... il mio fratellone Chu Feng è il talento più potente. Allora, quando ti ho incontrato nella scuola del Drago Azzurro, pensavo che eri solo un moccioso qualunque. Non mi sarei mai immaginata che saresti diventato così forte."


Su Mei finse di essere gelosa. Tuttavia disse queste parole con un'espressione dolce e felice. Non si sarebbe mai dimenticata del momento in cui aveva incontrato e aveva conosciuto Chu Feng.


"Sciocchina, al momento la tua coltivazione è di gran lunga superiore alla mia. Sei una Martial King di nono livello, mentre io sono solo al sesto. Chissà quanto ci vorrà perché ti superi."


"Inoltre continuerai a fare progressi. La tua aura al momento è estremamente abbondante. Credo che non ti ci vorrà molto tempo per arrivare al Semi Martial Emperor, vero?" Disse con un sorriso Chu Feng.


"Non mi sarei mai aspettata che te ne saresti accorto. In effetti sto per diventare una Semi Martial Emperor e ho provato ad avanzare di stadio già due volte. Sfortunatamente finora ho fallito."


"Tuttavia ho avuto alcune ispirazioni nel processo. Finché mi preparerò a sufficienza, credo che ci riuscirò dopo altri tre tentativi." Su Mei divenne estremamente compiaciuta mentre ne parlava.


"Semi Martial Emperor, potrebbe essere uno stadio di cui nessuno ha sentito parlare nel continente delle Nove Province. Se la tua famiglia lo sapesse, chissà quanto si riempirebbero di gioia." Disse con un sorriso Chu Feng.


"È vero. In passato non avrei mai immaginato che sarei diventata così potente. Allora pensavo pensavo solo a raggiungere il Profound realm. Pensavo che sarebbe stato sufficiente."


"Non mi sarei mai aspettata che sarei arrivata a questo punto. Solo pensarci mi riempie di entusiasmo."


Chi non avrebbe desiderato diventare più potente? Dopotutto, per i coltivatori, il proprio stadio era fonte di onore e gloria.


"Chu Feng, esci fuori da qui!!" All'improvviso risuonò un ringhio arrabbiato dall'esterno.


"È Lin Yezhou. Perché è venuto qui?" Su Mei si alzò immediatamente sentendo quella voce. Poteva sentire dal suo tono che aveva cattive intenzioni.


Tuttavia, pensando che questa opportunità che desiderava giorno e notte di stare con Chu Feng era stata interrotta da quel tipo, Su Mei si infuriò.


"Ci sono proprio persone irritanti ovunque. Vabbè, andiamo a vedere." Chu Feng sembrava esserci abituato. Iniziò ad uscire con calma dalla stanza.


Una volta arrivato all'ingresso, Chu Feng scoprì che c'erano anche Sima Ying e Miao Renlong e stavano guardando Lin Yezhou con espressioni scontente.


Tuttavia i due non potevano fargli nulla perché al momento c'erano anche i suoi genitori e suo nonno Lin Kuxing.


Perfino Miao Renlong non avrebbe osato provocarli.


Dopotutto non importava quanto fosse salda la sua posizione nell'Alleanza degli sciamani, era comunque un membro della giovane generazione in confronto agli Anziani della Sacra Assemblea. Era meno importante rispetto a Lin Kuxing.


"Lin Yezhou, perché stai gridando?" Su Mei fu la prima a parlare.


Con il supporto del Venerabile della Sinistra, poteva ignorare completamente Lin Yezhou. E quindi non le importava minimamente di chi aveva portato.


"..."


Vedendo che Su Mei era intervenuta in difesa di Chu Feng, Lin Yezhou si riempì di amarezza. Era proprio addolorato.


Non capiva davvero. Da dove aveva preso questo carisma Chu Feng? Riuscire ad affascinare Sima Ying era un conto, ma ora anche Su Mei si era innamorata di lui a prima vista.


Tuttavia Lin Yezhou ignorò Su Mei. Questo perché sapeva che la giovane aveva il supporto del Venerabile della Sinistra e che aveva una posizione così elevata che non poteva causare problemi perfino a suo nonno. Così per lui sarebbe stato meglio evitarla il più possibile. Non doveva provocarla.


Così guardò direttamente Chu Feng e disse: "Non temere, non sono venuto qui per renderti le cose difficili. Dopotutto ti sei unito alla nostra Alleanza degli Sciamani. Ora siamo una famiglia."


"Solo che, mentre so che le tue tecniche Spirit sono davvero sbalorditive, vorrei vedere personalmente quanto sono potenti le tue arti marziali e quindi sono venuto a chiederti di fare un incontro. Vorrei vedere se hai padroneggiato le tue tecniche marziali come hai fatto con quelle Spirit."


"Dopotutto anche gli Sciamani devono allenare la loro coltivazione. Solo così le nostre tecniche Spirit diventeranno più potenti."


"Naturalmente, se junior Chu Feng ha paura di accettare, allora fingi pure che non l'abbia suggerito. Non ti renderò le cose difficili." Lin Yezhou sorrise lievemente con sdegno e provocazione.


"Senior Lin, questa è l'Alleanza degli Sciamani. Dato che vuoi combattere, dovresti farlo seguendo le regole della nostra alleanza e lottando usando tecniche Spirit, no?" Disse Sima Ying prima che Chu Feng rispondesse.


"Ahah..." Lin Yezhou rise piano e poi disse: "Junior Ying'er, sono comunque il tuo senior per molti anni. Ti ho considerato come una sorella minore per tutto questo tempo. Se non altro dovresti trattarmi come un fratello maggiore. Perché inizi subito a difendere questo gigolò? Perché sei una tale ingrata?"


"Chi stai chiamando gigolò?" Su Mei si infuriò quando sentì questo insulto.


Mentre poteva osare rispondere a Sima Ying, Lin Yezhou non si azzardò a rispondere a Su Mei. Così decise di ignorarla completamente e rivolgersi nuovamente a Chu Feng: "Se non te la senti, puoi dirmelo. Non ti costringerò a fare nulla."
                                


                                



