---
weight: 14560
title: Capitolo 1456 – Sei Soddisfatto?
pubDate: 2024-07-22T06:13:16.510Z
tags:
    - mga
---


<em>Ho ricevuto una donazione da 40 euro, ma non è stato specificato per quale serie, è per Martial God Asura o Martial World? (o un'altra forse?)</em>


<em>Capitolo sponsorizzato, ringraziamo Federico!
0 capitoli in coda (Federico), 0/3
-Schadenfreude</em>


"Questo bastardo, è davvero troppo spudorato!"


"Chu Feng, ignoralo. Sa chiaramente che la tua coltivazione non è alta quanto la sua e il tuo potere combattivo è inferiore. Eppure è comunque venuto qui a provocarti. Non è ovvio che vuole picchiarti?"


"Sta cercando di usarti per dimostrare la sua potenza. Vuole fare sapere agli altri che, indipendentemente da quanto sei potente, ci sono ancora delle aree in cui sei inferiore a lui."


"Se vuole combattere contro di te, devi insistere ad affrontarlo usando tecniche Spirit. Vedremo se oserà accettare un incontro del genere o no!" Disse Sima Ying a Chu Feng usando una trasmissione del suono. Era chiaro che fosse riuscita a capire le intenzioni di Lin Yezhou.


Ovviamente anche Chu Feng l'aveva capito. Come aveva detto Sima Ying, Lin Yezhou voleva dimostrare la sua potenza.


Lin Yezhou sapeva molto bene che Chu Feng era la sua più grande minaccia. Tuttavia, dato che le sue tecniche Spirit erano inferiori a quelle di Chu Feng, poteva solo provare a batterlo usando la sua coltivazione. Per questo era venuto qui a sfidarlo in un incontro di arti marziali.


Quando vide i tre dietro il giovane, Chu Feng capì che molto probabilmente non era stata idea di Lin Yezhou. Probabilmente era stata la sua famiglia a suggerirglielo.


Tuttavia Chu Feng non avrebbe comunque avuto paura di lui. Così sorrise lievemente e disse: "Senior Lin, hai detto che la coltivazione marziale è collegata inseparabilmente alle tecniche Spirit."


"In tal caso, visto che sei un Martial King di nono livello e io sono al sesto, anche se siamo entrambi Sciamani dal Mantello Reale, le mie tecniche Spirit dovrebbero essere inferiori alle tue, non è vero?"


"In tal caso perché non facciamo una competizione di tecniche Spirit?"


"Junior Chu Feng, non credo che tu abbia capito le mie intenzioni. Indipendentemente da quanto siano potenti le tecniche Spirit di una persona, alla fine il metodo migliore per combattere è usare potere marziale."


"Se il tuo potere marziale è insufficiente, anche se potessi usare delle tecniche Spirit estremamente potenti, verrai comunque sconfitto da un esperto."


"Così, junior Chu Feng, non mi sto sbagliando. La coltivazione marziale è il fondamento di uno Sciamano. Indipendentemente da quanto ti dedichi allo studio delle tecniche Spirit, devi comunque impegnarti a coltivare."


"Oggi ho solo intenzione di competere con te usando potere marziale. Se non osi accettare la sfida, allora possiamo lasciare perdere." Era chiaro che Lin Yezhou fosse venuto preparato. Aveva intenzione di competere solo usando potere marziale.


"Ahah..." Chu Feng non fu sorpreso da questa risposta. Rise di nuovo e poi disse: "Capisco quali sono le intenzioni del fratello Lin ora. Stai suggerendo che, indipendentemente da quanto sono potenti le proprie tecniche, non potrebbero comunque competere con quelle di un coltivatore. Indipendentemente quanto fosse potente uno Sciamano, non potrebbe comunque competere con un esperto. Non è così?"


"Non è questo ciò che intendevo. Dopotutto ci sono molti potentissimi Sciamani che potevano sconfiggere coltivatori dello stesso livello usando solo tecniche Spirit. Solo che sono grandi Sciamani, membri della vecchia generazione dalla comprensione davvero profonda."


"Se non altro, al nostro livello, non possiamo usare le tecniche Spirit per superare i coltivatori marziali." Spiegò Lin Yezhou. Non osava sottovalutare gli Sciamani considerando dove si trovava.


"No, non sono d'accordo con questo punto di vista." Controbatté Chu Feng.


"Stai suggerendo che le tue tecniche Spirit sono più potenti delle tecniche marziali di un coltivatore?" Lin Yezhou sorrise con freddezza e derisione. Stava dicendo implicitamente che Chu Feng era stato troppo arrogante.


"Anche se sono un po' imbarazzato ad ammetterlo, è la verità. Il potere combattivo delle mie tecniche Spirit supera quello della mia coltivazione marziale. Anche se le usassi per affrontare senior Lin, temo che non perderei necessariamente."


"Se senior Lin non mi crede, puoi usare le tecniche marziali per affrontarmi e io userò le tecniche e le formazioni Spirit. Non dovremo avere riguardo l'uno con l'altro e metteremo alla prova le nostre convinzioni in questo scontro. Cosa ne pensi?" Chiese Chu Feng con un sorriso sicuro di sé.


"Credi che abbia paura di te?" Rispose freddamente Lin Yezhou. Anche se sapeva che le tecniche Spirit di Chu Feng erano estremamente potenti, non credeva che un Martial King di nono livello che aveva un potere combattivo sbalorditivo capace di battere un guerriero di tre livelli superiore, sarebbe stato sconfitto da Chu Feng.


"In tal caso, allora iniziamo." Chu Feng era molto calmo. Si levò in volo con grazia e si preparò a combattere.


"Allora inizierò io." Lin Yezhou si mise di fronte a Chu Feng. Dal suo sguardo, era evidente che odiasse Chu Feng fino all'osso. Aveva intenzione di dargli una crudele lezione.


"Buzz!!"


Tuttavia, proprio in quel momento, quando furono sul punto di lottare, una luce dorata apparì nel cielo, coprendo la terra e sigillando completamente questa regione.


"Questo è solo un incontro amichevole, non c'è bisogno di mostrarlo a tutti. Potete fare un incontro in privato qui." Disse Miao Renlong.


A quanto pareva Miao Renlong aveva usato una tecnica spirit per sigillare l'area e impedire agli altri di vedere lo scontro.


L'aveva fatto perché non era sicuro che Chu Feng avrebbe vinto. Dopotutto Lin Yezhou era un Martial King di nono livello, il picco del suo stadio. Anche se le tecniche Spirit di Chu Feng erano formidabili, non era detto che avrebbe vinto.


Così aveva sigillato l'area per impedire agli spettatori di vedere la sconfitta di Chu Feng. Finché nessuno l'avesse visto, il piano di Lin Yezhou sarebbe andato a monte. Sarebbe venuto qui inutilmente.


"Boom!"


Ma Lin Kuxing alzò la mano e scagliò un pugno che frantumò la formazione.


"È solo un incontro. Non c'è niente di vergognoso, perché essere così riservati?" Disse con tono freddo Lin Kuxing.


Miao Renlong iniziò ad accigliarsi. Era irritato dall'intervento di Lin Kuxing, che era stato praticamente un insulto nei suoi confronti. Ma dato quanto era influente Lin Kuxing, Miao Renlong ebbe difficoltà a ribattere e poté solo tollerarlo.


Chu Feng disse: "Non c'è bisogno di nasconderlo. Dopotutto finirà molto presto."


"Woosh!"


Subito dopo che disse queste parole, il corpo di Chu Feng iniziò a brillare. Come un drago che emergeva dal mare, un dio che discendeva dal cielo, caricò verso il nemico.


Accadde tutto troppo velocemente. Lin Yezhou riuscì a reagire solo quando Chu Feng lo aveva già superato ed era arrivato dietro di lui.


"Come... com'è possibile?!"


Gli occhi di Lin Kuxing, Miao Renlong e di tutti gli altri Semi Martial Emperor al picco del loro stadio brillarono. Le loro espressioni cambiarono drasticamente e si riempirono di shock.


All'inizio Su Mei e Sima Ying, essendo membri della giovane generazione, non capirono cos'era accaduto. L'attacco di Chu Feng era stato troppo rapido. Nemmeno loro erano riuscite a vedere cos'era accaduto. Tuttavia, un momento dopo, se ne resero conto.


"Putt!!"


Lin Yezhou si chinò su un ginocchio, a mezz'aria. Anche la sua aura era diventata estremamente debole. Sulla gamba piegata c'era uno strato di debole luce dorata che si stava estendendo rapidamente al resto del corpo. Ovunque il bagliore passasse, Lin Yezhou avrebbe perso le forze e avrebbe smesso di muoversi, come se fosse stato pietrificato.


Lin Yezhou era stato sconfitto in un solo scambio. Non aveva avuto nemmeno l'occasione di usare potere marziale.


"Mi sono dimenticato di dirtelo. Anche se sei un Martial King che può battersi contro Semi Martial Emperor di terzo livello..."


"...Le mie tecniche al momento mi permettono di affrontare Semi Martial Emperor di quarto livello. Batterti è facilissimo per me, lo posso fare in un istante." Disse lentamente Chu Feng. Poi si girò e lo guardò. Disse: "Senior Lin, sei soddisfatto dell'incontro?"


Dopodiché si rivolse ai genitori e al nonno del suo avversario: "Senior, siete tutti soddisfatti?"
                                


                                



