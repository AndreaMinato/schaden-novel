---
weight: 1458
title: Capitolo 1458 – La Verità Rivelata
pubDate: 2024-07-22T08:13:16.510Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"L'amico Chu Feng è uno Sciamano geniale che ha anche fatto un contratto con uno spirito Asura. Il suo potenziale nel campo delle tecniche Spirit è illimitato."


"Tuttavia penso che, indipendentemente dal suo talento, se la qualità mortale di una persona è carente, allora causerebbe solo problemi anche se diventerà un grande Sciamano in futuro."


"Così ti darò un consiglio. Bisogna avere integrità. Non devi commettere malvagità e dichiarare di essere corretto per raggiungere il tuo obiettivo." Disse Lin Kuxing.


"Senior, non capisco cosa intende." Chu Feng mostrò un'espressione calma. Anche se sapeva che Lin Kuxing voleva deriderlo, non fece questa domanda con fare servile, né con fare prepotente.


"Cosa intendo? Non dovresti saperlo meglio di chiunque altro?"


Lin Kuxing indicò Chu Feng e gridò ad alta voce: "Nell'Antico Villaggio del Sigillo, hai barato per vincere in una competizione. È un comportamento completamente spudorato."


Voleva che tutti sapessero della questione.


"Davvero? Nonostante sia così potente, ha comunque barato?"


"Dev'esserci un malinteso. Come può la generazione più giovane dell'Antico Villaggio del Sigillo essere più potente di Chu Feng?"


Sentendo queste parole, la folla iniziò ad agitarsi e a discutere animatamente della questione. Anche se era stato Lin Kuxing a dire queste parole, non ci credettero ancora completamente.


Dopotutto le tecniche di Chu Feng erano così formidabili che Lin Yezhou non era riuscito a competere con lui. Come poteva aver barato mentre gareggiava con la gente dell'Antico Villaggio del Sigillo? Era davvero irragionevole.


Anche se la maggior parte della gente non ci credeva. Lo sguardo di Chu Feng brillò con luce cupa e le sue pupille si rimpiccolirono. Pensò con rabbia: "Questa vecchia scarpa è davvero vile. Ha davvero usato questa questione per macchiare la mia reputazione. Ha cercato di usare qualsiasi pretesto per attaccarmi. È davvero indegno della sua posizione nobile."


"Lord Anziano, che ci sia stato un malinteso?" Disse il capo dell'Alleanza. Era evidente che non ci credesse.


"Giusto. Lord Anziano, che sia stato un malinteso?" Molti altri Anziani intervennero. Anche loro erano dubbiosi.


"Io, Lin, non ho mai parlato imprudentemente. Né accuserei ingiustamente una persona. È successo davvero. Ci sono state molte persone che hanno assistito alla competizione nell'Antico Villaggio del Sigillo."


"Per coincidenza, anche il capo villaggio Ma dell'Antico Villaggio del Sigillo è presente oggi. Sapremo se è vero o no se glielo chiederemo." Lin Kuxing guardò il capo villaggio che era seduto tra gli ospiti.


In quel momento, tutti rivolsero lo sguardo verso il vecchio. Sapevano tutti che il capo villaggio Ma era uno Sciamano importante ed era molto famoso per la sua qualità mortale. Così non pensavano che avrebbe mentito.


Il vecchio sembrava piuttosto calmo. Prima prese una tazza di tè e poi ne bevve un sorso. Poi si alzò e disse: "È successo davvero."


"Cielo! Davvero?" Scoppiò di nuovo del trambusto tra la folla, tutti mostrarono espressioni scioccate.


Lin Kuxing mostrò un sorriso compiaciuto. Si rivolse verso Chu Feng aspettandosi di vedere una smorfia di vergogna.


Tuttavia, l'espressione molto calma del giovane lo deluse. Sembrava che non fosse stato influenzato affatto da questa questione.


"Questo moccioso, che non sappia cosa significa aver paura?"


"O che sia davvero così spudorato?"


Iniziò a pensare Lin Kuxing. Se non fosse riuscito a scuotere Chu Feng, allora il suo intervento sarebbe stato inutile.


Tuttavia, pensandoci, riuscì a calmarsi di nuovo. Non importava quanto fosse sfacciato il giovane, la sua popolarità sarebbe diminuita sicuramente. Così se non altro, sarebbe riuscito ad infamarlo.


Inoltre, questo non sarebbe stato solo un colpo per Chu Feng, ma avrebbe anche aiutato indirettamente suo nipote. Dopotutto Lin Yezhou non era stato coinvolto in scandali. Così avrebbe colto due piccioni con una fava. Più ci pensava, più Lin Kuxing si sentì compiaciuto. Era così contento che desiderava poter ridere.


"Maledetto piccolo bastardo, sei davvero troppo ingenuo. Posso rovinarti quando voglio." Lin Kuxing sogghignò senza darlo a vedere.


Tuttavia, subito dopo il capo villaggio Ma disse delle parole che distrussero completamente la sua sensazione di gioia e superiorità. Lasciando spazio solo ad irritazione.


"Ascoltatemi tutti per favore. Sono stato io a dichiarare che l'amico Chu Feng ha barato per ottenere la vittoria nell'Antico Villaggio del Sigillo quel giorno."


"È successo davvero e sono stati in molti ad assistere all'evento."


"Tuttavia oggi, desidero usare questa opportunità per annunciare la verità a tutti. Cioè... che quel giorno ho accusato ingiustamente l'amico Chu Feng."


"Non ha barato affatto. Sono stato io ad averlo accusato ingiustamente per preservare l'onore dell'Antico Villaggio del Sigillo." Disse ad alta voce il vecchio capo Ma.


"Cosa?" La gente si agitò di nuovo. Questa notizia era troppo scioccante. Era stato come un tuono che aveva sconvolto la folla, rendendola incapace di mantenere la calma.


La persona che provava più emozioni contrastanti però naturalmente era Lin Yezhou. Non si sarebbe mai immaginato che il capo villaggio Ma avrebbe detto parole del genere.


"Capo villaggio Ma, non deve assolutamente mentire." Disse freddamente Lin Yezhou. Aveva un tono minaccioso.


"Io sono sempre stato sincero e retto. Ho detto una sola menzogna in tutta la mia vita, cioè quando ho accusato ingiustamente l'amico Chu Feng." Il capo villaggio Ma non temeva la minaccia di Lin Kuxing. Si rivolse verso Chu Feng e disse: "Mi dispiace amico Chu Feng. Ti ho accusato ingiustamente per mio profitto personale."


"So che non sono degno di chiedere il tuo perdono, ma devo comunque scusarmi con te."


"Oggi devo riparare al torto che ti ho fatto e risanare la tua reputazione."


Con un tonfo, il vecchio capo villaggio Ma si inginocchiò a terra.


"Cosa sta facendo capo villaggio Ma? È stata una questione insignificante. Non me la sono presa. Non c'è bisogno che faccia così." Chu Feng si affrettò subito a sorreggere il vecchio.


Allora Chu Feng era stato davvero irritato dalle accuse del capo villaggio. Però, dopo averlo conosciuto, aveva capito che tipo di persona era. Sapeva che il vecchio non era una cattiva persona. Anzi, la sua indole era estremamente buona e così Chu Feng nutriva rispetto nei suoi confronti.


Alla fine a Chu Feng non era più importato della questione. Dopotutto se il capo villaggio Ma avesse riparato a quel torto, avrebbe rovinato la sua reputazione. Chu Feng non desiderava che accadesse.


Tuttavia non avrebbe mai pensato che il vecchio capo villaggio Ma l'avrebbe fatto. Non solo, aveva riconosciuto pubblicamente. Mentre questo lo aveva commosso profondamente, Chu Feng provò grande dispiacere, non sapeva cosa fare.


"Amico Chu Feng, so che sei una persona magnanima e che non te la sei presa. Tuttavia devo risanare la tua reputazione. Questo è ciò che ti ho promesso allora. Sono una persona che mantiene sempre la parola. Altrimenti non potrei vivere in pace per il resto della vita."


Le lacrime rigarono le guance del vecchio capo villaggio. Era evidente che questa questione avesse gravato sulla sua coscienza per tutto questo tempo. E ora finalmente poteva riparare questo torto.


Anche se rivelare la verità avrebbe preservato la reputazione di Chu Feng, avrebbe anche rovinato la sua. Tuttavia, anche se era così, non provava comunque rimpianti.


Questo perché solo rivelando la verità si sarebbe potuto liberare. Altrimenti la questione avrebbe continuato a non dargli pace e a fargli avere rimorsi di coscienza.


"Questo..."


Tutti i presenti rimasero sbalorditi. Non solo ora sapevano la verità, ma avevano visto il carisma di Chu Feng.


Il giovane aveva un tale carisma da spingere il capo villaggio a rinunciare alla sua reputazione, a scusarsi pubblicamente e ammettere i suoi errori.


Forse era una sorta di carisma innato o lo aveva ottenuto con il tempo, ma indubbiamente era qualcosa di cui molti dei presenti non erano dotati.


In quel momento, la folla osservò Chu Feng con occhio diverso. Non solo non avevano più una cattiva impressione del giovane, ma provavano un nuovo livello di rispetto per lui.


L'Alleanza degli Sciamani aveva proprio accettato un discepolo prezioso stavolta ed era sicuramente una fortuna per loro.
                                


                                



