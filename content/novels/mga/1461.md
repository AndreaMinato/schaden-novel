---
weight: 14610
title: Capitolo 1461 – Minacce
pubDate: 2024-07-22T11:13:16.511Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


A parte la gente degli altri Sect, Chu Feng naturalmente notò anche i membri della montagna del Legno Turchese.


Osservò un uomo di mezz'età in particolare.


Il suo aspetto era mediocre. Non era molto alto e indossava un abito di cotone semplice e privo di decorazioni.


Tuttavia emanava un'aura maestosa. Sembrava un immortale. Con una sola occhiata si poteva capire che era una persona straordinaria.


L'uomo era di fronte alla gente della montagna del Legno Turchese. Il suo atteggiamento autoritario faceva provare paura ad una sola occhiata.


"Questo dovrebbe essere il capo della montagna del Legno Turchese, no?" Disse Sima Ying. Anche se la sua impressione della montagna del Legno Turchese era pessima, mostrò comunque rispetto quando vide quest'uomo.


In quel momento, Lin Yezhou disse: "Il capo della montagna del Legno Turchese è conosciuto come Daoista Dugu ed è una leggenda vivente. Mentre tutti i capi delle nove organizzazioni sono Semi Martial Emperor al picco del loro stadio, lui comunque sarebbe il numero uno in quanto a forza."


L'arrogante e orgoglioso Lin Yezhou stava mostrando così tanto rispetto nei confronti di Dugu Xingfeng. In effetti, aveva anche ammesso che era più forte del capo dell'Alleanza degli Sciamani.


Chu Feng aveva già intuito che quest'uomo di mezz'età fosse il direttore. Dopo aver sentito le parole di Lin Yezhou, ne divenne ancora più certo.


Non si aspettava però che fosse così famoso. Era così potente che perfino i discepoli dell'Alleanza degli Sciamani l'avrebbero rispettato.


Accanto a lui c'erano due figure familiari, uno era Bai Yuan, mentre l'altro era l'uomo che Chu Feng odiava fino all'osso, il Folle Assassino Tuoba.


Scimmia Bianca aveva lo stesso aspetto di prima, mentre sembrava molto maestoso, aveva anche un'aria amichevole.


Anche il Folle Assassino Tuoba era rimasto uguale. Non solo il suo aspetto era estremamente feroce, ma emanava un fortissimo intento omicida.


Quando però Chu Feng lo rivide, non provò più la stessa paura di prima.


Dato quanto era diventato potente il suo Potere Spirit, le coltivazioni dei due non erano più così misteriose come prima.


Anche se i due stavano nascondendo la loro coltivazione, riuscì a determinare il loro livello con una sola occhiata.


Erano entrambi Semi Martial Emperor di settimo livello. Anche se erano molto forti, erano ben lontani dal raggiungere il picco dello stadio.


Pensando a come gli esperti che erano apparsi di fronte a lui non potevano più nascondere le loro coltivazioni, Chu Feng capì di essere cresciuto molto nonostante avesse lasciato da poco tempo la montagna del Legno Turchese.


"Direttori, sono passati tre anni, da quanto tempo non ci vediamo."


La nave da guerra era atterrata. Il capo dell'Alleanza degli Sciamani guidò Miao Renlong e gli altri Anziani e volò giù dall'imbarcazione. Si girarono verso i vari direttori e iniziarono a porgere i loro saluti.


Per quanto riguardava i discepoli, li seguirono e rimasero in silenzio. Dopotutto non avevano il diritto di parlare in questo tipo di occasioni.


Nonostante non potessero esprimersi, questo non impedì loro di guardarsi attorno. Tutti volevano vedere esattamente a che livello erano i loro avversari.


"Guardate, quell'uomo, perché sta indossando la divisa della montagna del Legno Turchese?"


All'improvviso risuonarono delle grida sorprese dai discepoli.


Chu Feng indossava una divisa diversa nonostante fosse tra i discepoli dell'Alleanza degli Sciamani. Naturalmente avrebbe attirato l'attenzione.


"Chu Feng, perché è con la gente dell'Alleanza degli Sciamani?" Esclamò un discepolo della montagna del Legno Turchese, incapace di contenersi.


"Mn?" Sentendo queste parole, anche i superiori che stavano discutendo l'uno con l'altro spostarono gli sguardi su Chu Feng e mostrarono espressioni sorprese.


"Direttore Dugu, ho una questione di cui la devo informare oggi. L'amico Chu Feng ha davvero un talento eccezionale. L'ho già invitato ad unirsi alla nostra Alleanza degli Sciamani. Adesso è un discepolo nominale della nostra Alleanza degli Sciamani." Vedendo le loro reazioni sorprese, il maestro dell'alleanza intervenne.


"Cosa?"


Tutti i discepoli rimasero scioccati. I discepoli nominali dell'Alleanza degli Sciamani erano diversi dai normali discepoli nominali. Non era una posizione accessibile a chiunque.


I loro discepoli nominali potevano continuare ad appartenere all'organizzazione da cui provenivano. Eppure, allo stesso tempo, potevano occupare posizioni importanti nell'Alleanza degli Sciamani. Mentre i discepoli nominali potevano continuare a vivere nelle loro organizzazioni, l'Alleanza degli Sciamani avrebbe fornito aiuto nel caso fosse successo qualcosa al discepolo.


Si poteva perfino dire che fosse un tipo d'onore occupare una posizione del genere, significava essere uno Sciamano di massimo livello.


Così, Chu Feng naturalmente diventò oggetto di invidia tra i suoi coetanei.


Tuttavia gli altri provarono anche dello scetticismo. Chu Feng non aveva nascosto la sua coltivazione. Era un mero Martial King di sesto livello, la folla non riusciva a capire cosa ci fosse di così speciale in lui tanto da ricevere un onore del genere.


Quando perfino gli estranei provavano così tanta invidia per Chu Feng, i discepoli della montagna del Legno Turchese naturalmente si irritarono.


In particolare Bai Yunxiao, Qi Yanyu, Zhao Jinggang e gli altri. Erano tutte persone già ostili nei confronti di Chu Feng, non volevano che diventasse una figura sempre più importante.


"È vero?" Dugu Xingfeng mostrò un'espressione un po' scontenta.


"Direttore Dugu, è accaduto un po' all'improvviso. Spero che non mi biasimerà per non averla informata prima." Il capo dell'Alleanza degli Sciamani notò la reazione insolita di Dugu Xingfeng. Così si spiegò immediatamente.


"Naturalmente no." Dugu Xingfeng sorrise lievemente. Poi disse: "Beh allora, dato che tutti i direttori sono presenti, andiamo. Non ci vediamo da così tanto tempo, è solo appropriato ritrovarsi a bere insieme."


Dugu Xingfeng prese l'iniziativa e si diresse in un posto diverso. In risposta, anche gli altri direttori e Anziani lo seguirono.


I discepoli delle nove organizzazioni non rimasero a chiacchierare, iniziarono a ritornare nelle loro residenze.


Proprio quando i discepoli della montagna del Legno Turchese furono sul punto di andarsene, Sima Ying all'improvviso esclamò: "Vi ricordate ancora di me, vero?"


"Naturalmente." Bai Yunxiao e gli altri iniziarono a ridere. Anche se erano sorpresi che Sima Ying fosse qui, non avevano paura di lei. Dopotutto questo era il loro territorio.


"Informate quella donna di cognome Tao. Ditele di fare attenzione nella caccia." Minacciò con tono freddo Sima Ying.


In passato, era venuta nella montagna del Legno Turchese come ospite, ma era stata picchiata pubblicamente da Tao Xiangyu.


"Umpf. Non preoccuparti, informerò sicuramente junior Tao. Tuttavia ti dirò questo per conto di junior Tao. Sei tu che devi stare attenta, non lei." Ribatté Bai Yunxiao.


"Tu..." Sima Ying mostrò uno sguardo arrabbiato e fu sul punto di insultarlo.


"Junior Ying'er, non c'è bisogno di sprecare fiato con loro. Quando arriverà il momento, mi assicurerò che si inginocchino di fronte a te ed implorino perdono." Lin Yezhou la interruppe.


Sentendo queste parole, Bai Yunxiao divenne estremamente scontento, ma alla fine ricacciò in gola ciò che aveva da dire. Non era allo stesso livello di Lin Yezhou. Anche se questo era il loro territorio, non sarebbe stato troppo impudente nei suoi confronti.


Dopotutto Lin Yezhou e Fu Feiteng erano Martial King di nono livello. Nella montagna del Legno Turchese, solo Qin Wentian e Qin Lingyun potevano contendere con loro due.


Dopo essere stato spaventato da Lin Yezhou, Bai Yunxiao rivolse lo sguardo verso Chu Feng. Disse: "Sei scappato via per così tanto tempo. E io che pensavo che non avresti osato tornare. Chi si sarebbe immaginato che saresti andato ad implorare aiuto all'Alleanza degli Sciamani. Che gran coraggio che hai."


"Tuttavia faresti meglio a non pensare che l'Alleanza degli Sciamani potrà proteggerti. Senior Qin ha detto che, finché rimarrà nella montagna del Legno Turchese, non potrai mettere piede qui. Farai meglio a prepararti."


"Eheh..." Chu Feng rise con sdegno di fronte alla provocazione. Poi disse: "Un sottoposto sconfitto osa comunque fare minacce?"
                                


                                



