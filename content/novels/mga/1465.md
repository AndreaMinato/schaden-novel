---
weight: 1465
title: Capitolo 1465 – I rappresentanti
pubDate: 2024-07-22T15:13:16.512Z
tags:
    - mga
---


<em>Capitolo regolare,
0 capitoli in coda,
0/3 -Schadenfreude</em>


Dopo aver sentito le parole di Lin Yezhou, Chu Feng provò un nuovo livello di rispetto per queste due donne.


Qin Wentian era il numero uno nella lista di successione. Anche se si vociferava che fosse potente quanto Qin Lingyun, ci doveva essere un motivo per cui occupava il primo posto in classifica.


Tuttavia una delle due splendide sorelle era riuscita a costringere Qin Wentian ad entrare in isolamento per tre anni e ancora non ne era uscito. Era evidente che il discepolo avesse subìto una grande umiliazione tre anni fa.


"Woosh!"


All'improvviso, due sguardi gelidi puntarono su Chu Feng. Emanavano un'aura di ghiaccio e nascondevano intento omicida.


Erano il paio di sorelle Nie Wan'er e Nie Xi'er. Le due diedero solo un'occhiata a Chu Feng per poi ritirare i loro sguardi.


Era accaduto tutto in un attimo di secondo. A parte Chu Feng, praticamente nessun altro lo aveva notato. Quelle occhiate erano un avvertimento, stavano intimando a Chu Feng di non fissarle.


Il motivo per cui l'avevano fatto era molto semplice. Pensavano che il giovane non fosse degno nemmeno di vedere il loro splendido aspetto.


Anche se erano entrambe arroganti e tiranniche, avevano i requisiti per comportarsi in questo modo. Si poteva dire che ragazze del genere sembrassero fate celesti agli occhi dei mortali. Erano creature superiori alla norma. Naturalmente avrebbero sdegnato la gente comune. Inoltre dal loro punto di vista Chu Feng non era nessuno, solo una persona come un'altra.


"Eheh..." Chu Feng rise. Le due donne si erano sbagliate, non stava ammirando la loro bellezza. Dopotutto, ogni sua amata era molto più splendida di loro. Figuriamoci Zi Ling, perfino il dolce aspetto di Su Mei le superava entrambe.


Tuttavia, anche se si erano sbagliate e lo avevano perfino minacciato, Chu Feng non si arrabbiò. Dopotutto non era il tipo da prendersela per dei battibecchi con delle donne.


"Amici, è ancora una volta arrivato il momento della caccia delle Nove Organizzazioni che si tiene ogni tre anni."


"Stavolta la sede è nell'area proibita della nostra montagna del Legno Turchese, nei resti dell'Antica Era."


"Come implica il nome, è un territorio che proviene dall'Antica Era."


"Non solo contiene molti edifici che non avete mai visto, ci sono anche piante che vi saranno sconosciute. In effetti perfino l'aria lì possiede un aroma speciale. La sua energia naturale è diversa e straordinaria."


"Naturalmente, in un posto del genere si trovano molti pericoli."


"Tuttavia, ho scelto l'area più sicura. Finché seguirete la mappa e vi sposterete nel raggio indicato, non incontrerete nessun pericolo."


"Naturalmente ci sono sempre eccezioni. Se incontrerete davvero dei pericoli che non potrete gestire, dei pericoli che potrebbero uccidervi, potete rompere il talismano di teletrasporto che ho preparato apposta per tutti voi."


"I talismani possono teletrasportarvi per una breve distanza. Finché lo romperete, sarete teletrasportati in una regione sicura protetta dagli Anziani."


"Naturalmente, se lo farete, sarà considerata una resa e perderete il diritto di continuare a partecipare alla caccia."


"Ci sono alcune cose di cui dovreste prendere nota dopo essere entrati. Per quanto riguarda le regole stavolta, sono molto semplici."


"Ci sarà solo un vincitore. E per vincere bisognerà trovare le chiavi nell'area designata. Chiunque otterrà le nove chiavi potrà ascendere nella piattaforma dello stendardo."


"Dopo essere ascesi, potrete ottenere lo stendardo. Chiunque potrà ottenere lo stendardo e riportarlo indietro sarà il vincitore, che verrà ricompensato con questa Lama dell'Infinito."


Mentre parlava, Dugu Xingfeng tirò fuori un'arma lunga due metri. La lama era completamente nera e brillante. Aveva un aspetto davvero maestosa ed era almeno diverse volte superiore agli Armamenti Reali.


"Lama dell'Infinito? Non è paragonabile ad un Armamento Imperiale Incompleto? Non c'è da meravigliarsi che la sua aura sia così forte!"


"Non è l'arma del Venerato Lord Raffinatore della villa della Forgia della Spada? Perché è apparsa qui?"


"Ci state rimuginando su troppo. Non sapete che sorta di individuo è il Venerato Lord Raffinatore? Non solo è un Martial Emperor, è anche uno degli Sciamani più potenti nella Terra Sacra delle Arti Marziali. Nessuno oserebbe definirsi superiore a lui."


"Ho sentito che il Venerato Lord Raffinatore ha studiato la sua Lama dell'Infinito da anni, così da poter creare molte copie e venderle ad alto prezzo ad altre organizzazioni."


"Ha un rapporto amichevole con il direttore Dugu. Gli ha promesso che se avesse potuto creare delle copie della sua Lama dell'Infinito, avrebbe venduto la prima copia alla montagna del Legno Turchese."


"Sospetto che la Lama dell'Infinito nelle mani del direttore Dugu sia una copia. Ed è anche la prima."


I capi di varie organizzazioni iniziarono a discutere animatamente. Erano molto più informati rispetto ai discepoli.


"Avete tutti ragione direttori. Questa Lama dell'Infinito è una copia creata dal Venerato Lord Raffinatore."


"Tuttavia, anche se è una copia, è anche estremamente preziosa e non è affatto debole."


"Non sarebbe esagerato dire che il suo livello non sia di molto inferiore all'originale."


"E questo l'ha detto il Venerato Lord Raffinatore in persona." Mentre parlava, Dugu Xingfeng guardò il direttore della villa della forgia della spada.


"Ciò che ha detto il direttore Dugu è la verità. È stato il nostro Venerato Lord Raffinatore a dichiararlo." Confermò il capo della villa della forgia delle spade.


"Wooow!" La folla ne fu allarmata. In particolare gli sguardi dei discepoli iniziarono a brillare.


Gli Armamenti Imperiali Incompleti erano tesori inestimabili. Anche se era solo una copia, era comunque un tesoro che si poteva ottenere solo con un colpo di fortuna. E naturalmente erano incredibilmente contenti di avere l'occasione di ottenerlo.


"Ho detto tutto ciò che dovevo dire. Ora, direttori, annunciate per favore chi sarà a tenere i vostri stendardi." Dopo aver fatto questa dichiarazione, Dugu Xingfeng si risedette.


"Saranno Nie Wan'er e Nie Xi'er a tenere gli stendardi per il nostro Sect." Il capo del giardino dei Diecimila Fiori fu la prima a parlare. Come previsto, aveva dichiarato che sarebbero state le due splendide gemelle a rappresentarli.


"Saranno Su Mei e Lin Yezhou a tenere i nostri stendardi." Annunciò il maestro dell'Alleanza degli Sciamani.


"Su Mei, è quella giovane dall'aspetto dolce e splendido?"


"È stata scelta ad una così giovane età? Come mai non l'ho mai vista prima? Che sia la discepola di un senior della Sacra Assemblea?"


Ci fu un certo trambusto dopo l'annuncio. Dopotutto Su Mei era una nuova arrivata, inoltre era molto potente. Era solo naturale che attirasse l'attenzione.


Dopodiché le altre organizzazioni annunciarono i loro rispettivi rappresentanti. La maggior parte di essi avevano scelto gli stessi discepoli delle competizioni precedenti. Anche se avessero cambiato combinazione, il risultato non sarebbe stato molto differente rispetto a prima.


Tutti i discepoli scelti erano i talenti più eccellenti tra le nove organizzazioni. Praticamente tutti li conoscevano. Fu solo quando il direttore Dugu Xingfeng intervenne che la folla rimase sbalordita.


"I rappresentanti della montagna del Legno Turchese saranno Chu Feng e Qin Lingyun."
                                


                                



