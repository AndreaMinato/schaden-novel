---
weight: 14700
title: Capitolo 1470 – Sigillarvi
pubDate: 2024-07-22T20:13:16.513Z
tags:
    - mga
---


<em>Capitolo sponsorizzato, ringraziamo Edoardo!
9 capitoli in coda, 0/3
-Schadenfreude</em>


"Chu Feng!!!"


Gli altri si riempirono di preoccupazione e spavento, in particolare Su Mei. Era impaurita e arrabbiata. In un solo istante, le lacrime iniziarono a rigarle le guance e si precipitò nella formazione di Chu Feng, voleva vendicarlo, era piena di intento omicida.


"Puu!!"


All'improvviso però Nie Wan'er iniziò a sputare una boccata di sangue e chinò un ginocchio di fronte a Chu Feng.


"Sorella!!!"


Nie Xi'er rimase sbigottita e subito accorse da lei.


La sua espressione cambiò drasticamente. Si era accorta che non solo l'aura di Nie Wan'er era estremamente caotica, le sue mani erano mutilate.


"Cosa... cos'è successo?"


Non Non solo Lin Yezhou e gli altri rimasero sbalorditi, perfino Su Mei si fermò sul posto come se fosse stata pietrificata.


"Buzz!!"


Proprio in un quel momento, un lampo di luce dorata brillò sull'abito di Chu Feng.


Shock e terrore trasparirono dagli sguardi di Lin Yezhou e degli altri. Erano tutti Sciamani e potevano percepire quanto era terrificante l'energia che copriva Chu Feng. Non era potere Spirit ordinario.


"Hai solo vomitato sangue dopo aver ricevuto danni a causa della mia formazione invisibile del riflesso, il tuo fisico è molto resistente." Disse Chu Feng.


Queste parole chiarirono il mistero.


A quanto pareva Chu Feng non aveva ricevuto l'attacco senza schivare, né era stato intimorito dal potere delle otto mani del drago senza riuscire a contrattaccare. Chu Feng aveva creato fin dall'inizio una potente formazione misteriosa.


Come implicava il nome della barriera, era impercettibile e poteva riflettere i danni su chi attaccava.


Chu Feng l'aveva fatto deliberatamente. Aveva aspettato che Nie Wan'er lo attaccasse. Era riuscito a batterla rimanendo immobile.


Naturalmente questa formazione formidabile proveniva dal Divino Diagramma dei Nove Spiriti. In passato non aveva mai avuto l'occasione di usarla, ma ora era l'opportunità perfetta per farlo. Inoltre Chu Feng era molto soddisfatto degli effetti di questa barriera.


"Spregevole basta**o! Hai pianificato tutto questo in anticipo. Te la farò pagare!!!"


Ringhiò Nie Wan'er all'improvviso. I suoi lunghi capelli iniziarono a fluttuare mentre una scia di fiamme uscì dal suo corpo. Questo fuoco era così potente che perfino Chu Feng fu costretto a ritirarsi ripetutamente


Poi Nie Wan'er iniziò ad emanare ondate di energia che iniziarono ad avvolgere l'ambiente attorno.


"Rumble!!"


Colpita dall'energia, la formazione di Chu Feng iniziò a tremare incessantemente. Era un potere formidabile. Chu Feng però pensava che non fosse stata Nie Wan'er a controllare deliberatamente il suo potere per scontrarsi con la formazione Spirit, invece si stava espandendo incontrollabilmente.


Era un potere formidabile, qualcosa che non apparteneva ai mortali.


"Un Corpo Divino!!!" Lo sguardo di Chu Feng si accese. Era riuscito a capire perché questa energia era così forte: Nie Wan'er aveva un Corpo Divino.


"Sorella, lascia che ti aiuti." Anche Nie Xi'er iniziò ad emanare un potere simile.


"Hanno entrambi un Corpo Divino?!!" Perfino Chu Feng ne fu scioccato.


Alla fine le energie senza forma iniziarono a condensarsi, trasformandosi in una fiamma rossa. Anche se era cremisi, era così nebulosa da assomigliare ad una nuvola.


Sia Nie Wan'er che Nie Xi'er erano scomparse.


I loro Corpi Divini sembravano di qualità superiore, erano riuscite a fondersi con i loro poteri.


Anche se i loro corpi mortali erano scomparsi, si erano trasformate in due enormi uccelli fiammeggianti.


Nonostante i loro becchi affilati, i loro contorni erano indistinti. Tuttavia erano estremamente potenti e aveva un potere divino distruttivo.


"Si sono trasformate! Questo paio di splendide sorelle hanno usato il loro asso nella manica, si sono fuse con il loro potere divino."


"Tre anni fa, è stata proprio questa mossa che ha permesso loro di sconfiggere tutti gli altri discepoli delle Nove Organizzazioni. È stata questa mossa che le ha fatte vincere alla caccia."


Lin Yezhou, Fu Feiteng e gli altri si innervosirono. Sapevano tutti quanto era potente questa mossa. Il potere combattivo di Nie Wan'er e Nie Xi'er era aumentato di un altro livello. Come Chu Feng, avrebbero potuto combattere contro Semi Martial Emperor di quarto livello.


"Chu Feng, se ammetterai la sconfitta, per questa volta ti risparmieremo." Dissero simultaneamente Nie Wan'er e Nie Xi'er. Dopo la loro trasformazione, anche le loro voci erano cambiate. Anche se erano ancora femminili, ora il loro tono era condizionato dalla ferocia di una bestia selvaggia dall'aura divina.


"Ammettere la sconfitta? Temo di non poterlo fare." Chu Feng sorrise lievemente.


"Quando ci trasformiamo, non sappiamo più come trattenerci. Se non ammetterai la sconfitta, temo che potremmo ucciderti." Dissero di nuovo Nie Wan'er e Nie Xi'er.


"Non sapete come trattenervi? Questo significa che il vostro controllo è insufficiente. E se non potete farlo, vuol dire che la vostra forza è carente. Volete che ammetta la sconfitta di fronte a degli incompetenti? Non lo trovate divertente?" Chiese con un sorriso raggiante Chu Feng.


"Sei davvero arrogante. Preparati a pagarne il prezzo." Nie Wan'er e Nie Xi'er si infuriarono. Così iniziarono a caricare verso l'avversario con grande slancio.


"Eheh..." Chu Feng ridacchiò. Si spostò lievemente all'indietro e uscì dalla formazione.


"Booom!!!"


Nie Wan'er e Nie Xi'er lo seguirono e si scontrarono direttamente con la barriera. Questo enorme potere riempì di fessure la formazione, ma non riuscirono a trapassarla.


"Chu Feng, non puoi scappare. Non riuscirai a fermarci in questa forma." Le due sorelle ringhiarono. La formazione non poteva contenere le loro voci e così Chu Feng le sentì.


Allo stesso tempo, dai corpi delle due donne si sollevarono delle nuvole fiammeggianti. Mentre battevano le ali, iniziarono a sollevare raffiche e a creare nuvole nere.


L'interno della formazione di Chu Feng ora era pieno di fulmini. C'erano increspature di energia ovunque. Sembrava un clima apocalittico.


Quando la folla vide questo potere spaventoso, anche qualcuno di presuntuoso come Lin Yezhou iniziò ad accigliarsi e ad arretrare ripetutamente.


Questo perché sapeva che le due sorelle si erano arrabbiate e sapeva quanto erano spaventose in questo stato.


Temeva che le due donne avrebbero finito con il massacrare tutti una volta che avessero infranto la formazione. In tal caso, nemmeno loro sarebbero riusciti a scappare.


"Non importa quanto siete potenti, siete solo due uccellini. I vostri Corpi Divini sono piuttosto inutili. Ecco, lasciate che vi sigilli."


Chu Feng scoppiò a ridere e iniziò a creare rapidamente dei sigilli. Poi, numerosi strati di energia Spirit iniziarono a percorrere la formazione che stava bloccando le due sorelle.


Non solo le fessure della barriera iniziarono a sparire, la formazione stessa iniziò a brillare. Chiaramente si stava rafforzando sempre di più.


All'improvviso Chu Feng stese una mano e fece il gesto di afferrare qualcosa. Gridò: "Sigilla!!!"


La formazione iniziò a rimpicciolirsi rapidamente, così come le due sorelle, che furono costrette a tornare umane.


Senza i loro corpi da uccello divino, anche il loro potere sparì. Non solo il loro potere combattivo diminuì drasticamente, ma le loro aure diminuirono di livello. Sembrava che i due uccellini feroci fossero stati intrappolati in una gabbia impenetrabile.
                                


                                



