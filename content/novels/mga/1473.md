---
weight: 14730
title: Capitolo 1473 – Demone
pubDate: 2024-07-22T23:13:16.513Z
tags:
    - mga
---


<em>Capitolo sponsorizzato, ringraziamo Edoardo!
6 capitoli in coda, 0/3
-Schadenfreude</em>


"Sarai tu a morire!"


Un discepolo del Sect della Terra Maledetta attaccò. I suoi movimenti erano peculiari, sembrava un ghepardo. Le sue mani erano molto forti, come gli artigli di una tigre. Per quanto riguardava il suo corpo, aveva una posizione simile a quella di una gru. Era una tecnica marziale almeno di ottavo livello.


Sfortunatamente per lui, anche se aveva padroneggiato questa abilità e aveva la stessa coltivazione di Chu Feng, la differenza tra di loro era troppo enorme.


"Bang!!"


Chu Feng non contrattaccò. Si limitò a battere un piede a terra, sollevò un'ondata d'aria e travolse il discepolo del Sect della Terra Maledetta.


"Crackle crackle..."


In un istante, risuonarono dei crepitii. Quando cadde a terra, il giovane non solo stava sanguinando dagli orifizi del viso, ma le sue vene e i suoi meridiani erano stati spezzati. Adesso era ricoperto completamente di sangue.


"Bastardo!"


Un altro discepolo iniziò ad attaccare. Questo era al settimo livello del Martial King realm ed era assolutamente certo di poter sconfiggere il nemico.


Usando una tecnica marziale di movimento, il discepolo arrivò di fronte a Chu Feng in un istante. Strinse il pugno stendendo solo il dito medio. Questa era una tecnica marziale che concentrava tutta la sua forza nel suo dito medio. Se uno fosse stato colpito da questa tecnica marziale, anche se non fosse morto, sarebbe rimasto mutilato.


Inoltre, per aumentare l'energia di questo attacco, il discepolo del Sect della Terra Maledetta stava usando un talismano, il modo per aumentare il suo potere combattivo caratteristico della sua organizzazione.


Questo discepolo del Sect della Terra Maledetta stava puntando verso il dantian di Chu Feng. Aveva intenzione di distruggere la sua coltivazione. Bisognava ammettere che era estremamente spietato.


"Puttchh!!"


"Ahhh!!"


Tuttavia, prima di colpire Chu Feng, urlò. A quanto pareva il suo dantian era stato trafitto. La mano di Chu Feng non solo aveva trapassato la sua pancia, ma non aveva nemmeno fatto schizzare sangue. Sembrava che il corpo di Chu Feng fosse un tesoro che non poteva essere macchiato.


"Paaa!"


Dopo aver mutilato un altro discepolo, Chu Feng lo scaraventò via con uno schiaffo. Il discepolo si schiantò contro un grosso albero per poi cadere a terra come un sacco di patate, dove poi perse conoscenza.


"Il prossimo!" Disse Chu Feng. Il suo tono era pieno di disprezzo. Sembrava che i discepoli del Sect della Terra Maledetta di fronte a lui non fossero persone, ma maiali, pecore e anatre, solo del bestiame in attesa di andare al macello. Poteva ucciderli facilmente.


"Tu..."


Il resto dei discepoli del Sect della Terra Maledetta strinse i denti per la rabbia. Volevano precipitarsi su Chu Feng tutti insieme e ucciderlo.


"Fermi." Risuonò un grido, era stato Yang Gui.


"Ti ho sottovalutato."


"Non sei il primo a dirlo." Disse con un lieve sorriso Chu Feng.


"Anche se hai un potere combattivo capace di sovrastare tre livelli, sei comunque un Martial King di sesto livello. Al massimo puoi contendere con Martial King di nono livello."


"E nel nostro gruppo ci sono molte persone capaci di contendere con Semi Martial Emperor. Credi davvero di poter vincere contro di noi?" Disse Yan Gui.


"Se ti dicessi che non potreste competere con me nemmeno se attaccaste tutti insieme, ci crederesti?" Chiese Chu Feng.


"Ahahahah..." Una volta che Chu Feng disse queste parole, Yan Gui e gli altri discepoli scoppiarono a ridere. Chu Feng stava facendo una battuta.


Era come una scimmia che stava dicendo ad un branco di lupi che li avrebbe potuti mangiare tutti. Era estremamente irrealistico e abbastanza ridicolo da farli morire dalle risate.


"Woosh!!"


Proprio in quel momento, arrivò un raggio di luce.


I discepoli del Sect della Terra Maledetta sussultarono. Era Chu Feng e il giovane sorrideva in modo strano.


"A terra, tutti voi."


All'improvviso, Chu Feng alzò la mano e una luce dorata sfrecciò nel cielo, trasformandosi in una nuvola gialla.


La nube splendeva ed era piena di rune e sigilli. Mentre si abbatteva sulla folla, emanò un'enorme pressione.


"Booom!"


In un istante, tutti i discepoli del Sect della Terra Maledetta, incluso Yan Gui, caddero a terra come cani morenti. Non riuscivano più a muoversi.


"Tu, sei un mostro?" Uno dei discepoli del Sect della Terra Maledetta si spaventò. Anche il tono della sua voce era cambiato. Non avrebbe mai pensato che Chu Feng sarebbe stato così potente.


Tuttavia era chiaro che la sua coltivazione fosse solo al sesto livello. A parte quel mostro, il discepolo del Sect della Terra Maledetta non avrebbe mai pensato che qualcuno fosse capace di mostrare una potenza del genere al sesto livello del Martial King realm.


"Buzz!"


Chu Feng fece il gesto di afferrare qualcosa con una mano e fece apparire una spada fatta di potere marziale. Spietatamente infilzò la spalla sinistra del discepolo. "Puu"


"Farò domande e voi mi risponderete. Non biasimatemi se sarò spietato nel caso parlerete di cose che non c'entrano." Il tono di Chu Feng era gelido e pieno di intento omicida. Non stava scherzando.


I discepoli del Sect della Terra Maledetta capirono quanto era serio. Il suo intento omicida era evidente e chiaramente era stato temprato attraverso innumerevoli massacri. Sicuramente non era falso. Inoltre, dato che anche loro stavano percorrendo la via del massacro, erano ancora più consapevoli di quanto era serio il suo intento omicida.


Così i discepoli del Sect della Terra Maledetta potevano immaginarsi quanto era spaventoso e che le sue mani dovevano essere state macchiate dal sangue di innumerevoli persone. Era un mostro che aveva ucciso innumerevoli volte senza battere ciglio. Era un assassino a sangue freddo.


Nemmeno Yan Gui osò ribattere. Tremavano come uccelli spaventati.


"Chi tra di voi fa parte dei sette della Terra Maledetta?" Chiese Chu Feng.


"Cosa..." Queste parole sorpresero i discepoli, sopratutto Yan Gui, che mostrò un'espressione innaturale. Tuttavia nessuno rispose.


"Woosh!"


Chu Feng mosse il braccio. La spada nel discepolo iniziò a scorrere fino all'area del suo dantian, che fu fatto a pezzi completamente.


"Ahhhhh!!" Il discepolo urlò miserabilmente, non per il dolore, ma perché la coltivazione che aveva allenato per molti anni stava evaporando. All'improvviso ebbe la sensazione che sarebbe stato meglio morire.


Dopodiché Chu Feng puntò verso un altro discepolo e lo infilzò. Poi lo minacciò: "Dimmelo, altrimenti finirai come lui."


"Ti prego no, non distruggere la mia coltivazione. Te lo dirò, te lo dirò..." Il discepolo non osò resistere. Guardò gli altri tre e iniziò a gridare di dolore.


Le tre persone che stava osservando, nonostante non fossero i più forti, erano le persone più influenti.


Tra di loro, uno era il discepolo più forte del Sect della Terra Maledetta, Yan Gui, un Martial King di nono livello.


Chu Feng non sapeva il nome degli altri due, ma uno era all'ottavo e l'altro al settimo livello.


Dopo aver visto questi tre, Chu Feng iniziò a sorridere... Allo stesso tempo chiuse anche gli occhi. Ripensò a quattro volti.


Jiang Qisha, Wu Kunlun, Zhao Yuetian e Kuang Bainian.


Queste quattro persone avevano causato un enorme sconvolgimento nella Regione del Mare Orientale ed erano diventati le nemesi di Chu Feng.


In passato, gli erano sembrati quattro mura insormontabili e si sentiva così sotto pressione da avere difficoltà perfino a respirare.


I quattro facevano parte dei discepoli personali del direttore del Sect della Terra Maledetta. In generale erano conosciuti come i sette della Terra Maledetta.


Allora, se non fosse stato per la signorina Piaomiao, sarebbe stato impossibile per Chu Feng sconfiggerli. Allora era stato così piccolo e debole.


All'improvviso, Chu Feng aprì gli occhi e guardò di nuovo Yan Gui e gli altri due. In quel momento il suo sorriso si allargò.


Anche queste tre persone facevano parte dei sette della Terra Maledetta. Ognuno di loro era più forte di Jiang Qisha e degli altri tre, ma ora giacevano ai piedi di Chu Feng come cani morenti. Se avesse voluto ucciderli, avrebbe potuto schiacciarli facilmente come formiche.


Aspetto più importante, stavolta Chu Feng non aveva preso in prestito la forza di qualcun altro. Aveva contato... solo su sé stesso.


"Yan Gui, sembrerebbe che tu sia il capo dei sette, vero?" Chiese Chu Feng avvicinandosi.


"Non sono stato io a volerti attaccare, è stato Qin Lingyun a chiederci di catturati."


"Giusto, nel mio Sacchetto Cosmo ci sono le risorse che ci ha dato Qin Lingyun. Puoi prenderle. No, prendi tutto quello che c'è nel mio Sacchetto Cosmo. Per favore, lasciaci andare." Yan Gui non osò rispondere alla domanda di Chu Feng, invece iniziò ad implorare perdono.


Non era così pavido normalmente, ma aveva proprio paura ed era pieno di rimpianto.


Prima aveva pensato che Chu Feng fosse una pecorella facile da catturare. Tuttavia ora aveva scoperto che il suo obiettivo invece era una tigre feroce. Anche se erano lupi affamati, erano comunque molto piccoli e deboli di fronte a Chu Feng. E ora erano diventati tutti un pasto per lui.


Chu Feng tornò a sorridere. Si era già immaginato che Yan Gui e gli altri discepoli lo avessero attaccato a causa di Qin Lingyun. Tuttavia non si sarebbe mai aspettato che fosse così.


Chu Feng stese il braccio e fece il gesto di afferrare qualcosa. Tutti i loro Sacchetti Cosmo furono risucchiati dalla sua mano. Dopodiché li ripose nel suo Sacchetto Cosmo senza provare il minimo senso di colpa. Sembrava che fossero stati suoi fin dall'inizio.


Tuttavia Chu Feng non aveva intenzione di lasciarli andare così. Aprì il palmo e attirò Yan Gui.


Chu Feng lo prese per il collo e poi formò una spada con l'altra mano. Infilzò la lama a soli diversi centimetri dal suo dantian.


"Farò una domanda e tu risponderai. Se oserai esitare o mentire, distruggerò la coltivazione che hai trascorso trentadue anni a creare."


"È meglio che tu dica la verità. Dovresti sapere che posso capire se stai mentendo." Fulmini brillarono negli occhi di Chu Feng, sembrava un demone vivente che poteva distinguere la verità dalla menzogna.
                                


                                



