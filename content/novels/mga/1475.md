---
weight: 1475
title: Capitolo 1475 – Rovine dell'Antica Era
pubDate: 2024-07-23T01:13:16.513Z
tags:
    - mga
---


<em>Capitolo sponsorizzato, ringraziamo Edoardo!
4 capitoli in coda, 0/3
-Schadenfreude</em>


Al di fuori delle rovine, i direttori e i vari Anziani non si erano dispersi, stavano chiacchierando tra di loro.


"Mi chiedo stavolta se ci saranno dei discepoli che useranno i loro talismani per sfuggire ai pericoli?" Disse con un sorriso il capo delle otto catene montuose desolate.


"Sicuramente. Anche se è molto umiliazione, ci sarà sempre chi si ritirerà di fronte alla minaccia di morte. È accaduto in ogni caccia, come può esserci un'eccezione quest'anno?" Disse il vecchio daoista Wuliang.


"In tal caso, mi chiedo chi sarà il primo ad usare il suo talismano." Disse con un sorriso il capo della città dell'Armatura Dorata.


Tutti si ammutolirono. Sarebbe stata un'umiliazione per il discepolo, ma anche per il suo Sect. Nessuno desiderava che accadesse ai membri della sua organizzazione.


"Credo che lo farà sicuramente quel Chu Feng." Disse il capo del Sect della Terra Maledetta.


Dugu Xingfeng strinse lievemente gli occhi e un lampo freddo trapelò dal suo sguardo. Tuttavia non disse nulla.


"Perché dice così?" Chiese con curiosità il maestro dell'Alleanza degli Sciamani.


"Non è abbastanza forte, ma ha ricevuto sei puntate. Questo inevitabilmente lo farà diventare presuntuoso."


"Bisogna essere forti per essere presuntuosi. La sua forza è insufficiente. È inevitabile che imboccherà la via sbagliata o provocherà persone che non dovrebbe offendere. Questo gli farà incontrare dei pericoli e se non potrà resistere, potrà solo usare il talismano di teletrasporto." Analizzò in modo razionale il capo del Sect della Terra Maledetta.


"Anche se ciò che ha detto è un po' parziale, ha un suo fondamento." Molti annuirono.


Dugu Xingfeng rimase ancora in silenzio, mentre il capo dell'Alleanza degli Sciamani, Miao Renlong e il vecchio daoista Wuliang iniziarono a sorridere.


"Lord direttore, qualcuno ha usato il suo talismano." All'improvviso dalle rovine uscirono due Anziani della montagna del Legno Turchese.


"Oh? Così presto? Chi è stato?" I molti direttori presenti ne furono sorpresi.


Generalmente i discepoli avrebbero usato i talismani dopo un po' di tempo, era estremamente raro che ne uscissero quasi subito.


Se utilizzare il talismano era un'umiliazione, allora usarlo così velocemente sarebbe stata una disgrazia.


Dopo un momento di sorpresa, la folla rivolse lo sguardo verso i resti dell'Antica Era. Desideravano tutti sapere chi erano i discepoli che avevano usato così velocemente i talismani.


Arrivarono Yan Gui e gli altri diciannove membri del Sect della Terra Maledetta guidati da diversi Anziani della montagna del Legno Turchese.


"Yan Gui? Perché siete usciti tutti quanti?" La gente del Sect della Terra Maledetta si alzò all'improvviso. Erano agitati e le loro espressioni erano scioccate.


Non avrebbero mai pensato che sarebbero stati i loro geni ad usare per primi i talismani, e tutti e venti.


"Maestro, è colpa nostra." Yan Gui e gli altri sapevano che abbaglio avevano preso.


Dopo un momento di sorpresa, la folla si girò verso le rovine dell'Antica Era. Il gruppo si inginocchiò e iniziò ad implorare perdono.


"Cos'è successo esattamente? Chi vi ha ferito?" Chiese con rabbia il capo del Sect della Terra Maledetta.


Il direttore aveva notato che alcuni avevano anche perso la loro coltivazione. Sicuramente erano stati attaccati, altrimenti non sarebbero finiti in queste condizioni.


"È stato Chu Feng, è il discepolo della montagna del Legno Turchese Chu Feng." Yan Gui non lo nascose.


"Cosa? Chu Feng?" Tutti i presenti rimasero scioccati. Perfino Dugu Xingfeng, Miao Renlong e gli altri ne furono sorpresi.


Anche se sapevano che Chu Feng era molto potente, non si aspettavano che avrebbe eliminato così velocemente i membri del Sect della Terra Maledetta. Perché lo avrebbe fatto?


"Chu Feng della montagna del Legno Turchese? Chi altri a parte lui? Perché vi ha attaccato?" Continuò a chiedere il capo del Sect della Terra Maledetta.


"È solo lui. Il motivo per cui ci ha attaccato è per dei disaccordi nati tra di noi. Non potevamo competere con lui, così non abbiamo avuto altra scelta se non scappare." Yan Gui mentì. Come poteva dire di essere stato pagato da Qin Lingyun per attaccare Chu Feng, solo per essere costretto ad uscire dalla caccia? Sarebbe stato fin troppo umiliante confessarlo.


"Questo..." Tutti rimasero senza parole. Chu Feng, da solo, aveva costretto tutti e venti i discepoli del Sect della Terra Maledetta ad usare immediatamente i loro talismani. Questo già faceva capire la situazione.


Anche se la folla lo trovava incredibile e anche difficile da accettare, non avevano altra scelta che credere alla realtà dei fatti.


"Chu Feng è davvero immaturo. Perché avrebbe costretto gli altri ad usare i loro talismani e far sprecare loro questa occasione a causa di una lite?"


"Direttore, che ne dice di fare così, dato che la caccia è appena iniziata, che ne dice di dare un'altra occasione ai talenti del Sect della Terra Maledetta? Lasciamo che tornino nelle Rovine dell'Antica Era. Cosa ne pensate?" Disse Dugu Xingfeng con un sorriso radioso.


Umiliazione, un'umiliazione assoluta. Stava semplicemente schiaffeggiando il capo del Sect della Terra Maledetta di fronte a tutti.


Dugu Xingfeng stava sottintendendo che i discepoli del Sect della Terra Maledetta fossero inferiori ai membri della sua montagna, e stava dando loro un'altra possibilità mosso dalla compassione.


"Non c'è bisogno. Andiamo." Il capo del Sect della Terra Maledetta strinse i denti per la rabbia. In quel momento non mostrava più il portamento di un grande direttore. Si alzò e si preparò ad andarsene.


"Bai Yuan, Folle Assassino Tuoba, presto, andate a guarire i talenti del Sect della Terra Maledetta." Disse Dugu Xingfeng.


"Non c'è bisogno. Il nostro Sect non è così debole da non poter guarire le proprie ferite. Addio." Il capo del Sect della Terra Maledetta non mostrò nessuna gratitudine e se ne andò con i suoi uomini.


 "Congratulazioni fratello Dugu. Sembra che sia apparso un talento incredibile nella tua montagna del Legno Turchese." Il capo delle otto catene montuose desolate lo lodò.


"Giusto. Quel ragazzo ha proprio nascosto bene la sua forza. Ha sconfitto da solo venti persone. Non può essere sottovalutato. Temo che Nie Wan'er e Nie Xi'er avranno un rivale in questa caccia." Anche gli altri capi iniziarono a complimentarsi in successione.


Dugu Xingfeng rispose con un sorriso. Era evidente che fosse molto contento. Sapeva già che Chu Feng era un talento eccellente, ma non si aspettava che i suoi progressi sarebbero stati ancora più rapidi di quanto immaginasse. Stavolta era davvero soddisfatto.


Tuttavia il capo del giardino dei diecimila fiori rimase impassibile, era estremamente avvilita. Sapeva già che i suoi due talenti non potevano rivaleggiare con Chu Feng.


Finché non ci fossero stati imprevisti, Chu Feng sarebbe stato il vincitore di questo evento.


Nel frattempo, nelle rovine dell'Antica Era, Chu Feng non sapeva cos'era successo fuori. Stava seguendo la mappa e stava cercando il tesoro.


Chu Feng aveva da tempo superato il confine della zona riservata ai discepoli, era entrato in una regione desolata e inquietante.


Era un posto ricoperto da foschia gialla. Nemmeno gli Occhi Celesti di Chu Feng potevano vedere lontano. Inoltre, risuonavano degli strani ruggiti, sembravano ululati di lupi, ringhi di tigri, grida di uccelli e ronzii di insetti.


La zona era permeata da un'aura molto pericolosa, pareva piena di pericoli in agguato. Queste... erano le vere rovine dell'Antica Era.
                                


                                



