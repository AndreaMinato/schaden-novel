---
weight: 1476
title: Capitolo 1476 – Intrufolarsi in una zona proibita
pubDate: 2024-07-23T02:13:16.513Z
tags:
    - mga
---


<em>Capitolo sponsorizzato, ringraziamo Edoardo!
3 capitoli in coda, 0/3
-Schadenfreude</em>


Una persona ordinaria avrebbe dovuto fare davvero attenzione qui. Doveva concentrarsi come non mai. Altrimenti, se avesse abbassato la guardia, avrebbe finito con il perdere la vita.


Tuttavia Chu Feng mostrò un'espressione molto calma. Come prima, stava ancora procedendo rapidamente.


Il motivo per cui non era affatto preoccupato era perché... c'era una mappa nella sua mente.


Quando era arrivato nella Terra Sacra delle Arti Marziali, Chu Feng aveva incontrato un certo nonno Luo, un vecchio dalla coltivazione non troppo elevata che aveva girovagato per molti posti nella Terra Sacra delle Arti Marziali.


Dopo molti anni i viaggio, non era rimasto a mani vuote. Aveva ottenuto una scatola di tesori nella regione occidentale della Terra Sacra delle Arti Marziali.


C'erano tre tesori nella scatola, il primo era un frutto che conteneva energia naturale, il secondo era un oggetto dorato che sembrava un pugnale o un bastone. E infine una mappa.


La mappa non solo registrava i tesori contenuti nelle rovine dell'Antica Era, ma anche la posizione dei pericoli e delle trappole.


Chu Feng aveva capito subito quanto era preziosa, così ne aveva memorizzato il contenuto e poi aveva distrutto la mappa.


Ora richiamò alla mente tutti i dettagli. Anche se c'erano pericoli in agguato, sapeva bene dove dirigersi.


"Tap!"


Tuttavia, all'improvviso le pupille di Chu Feng si contrassero e iniziò a tremare. Cambiò perfino un po' colorito.


<em>Oh no!</em>


Anche se la mappa nella sua mente mostrava le formazioni, le varie trappole e le posizioni dove le bestie dell'Antica Era avrebbero riposato di frequente, non aveva registrato la situazione che Chu Feng aveva appena incontrato.


C'era una formazione qui. Copriva una regione molto vasta ed era ben nascosta. Sicuramente non era qualcosa che poteva essere creato da uno Sciamano ordinario. Altrimenti Chu Feng l'avrebbe scoperta prima.


Questa formazione era il capolavoro di uno Sciamano almeno dal Mantello Reale del Marchio del Serpente. Inoltre doveva essere opera della montagna del Legno Turchese. Questo perché Chu Feng aveva percepito che questa formazione era stata creata almeno diversi millenni fa, un periodo ancora relativamente recente rispetto all'Antica Era.


Inoltre Chu Feng aveva notato che non era una formazione assassina, serviva soltanto ad individuare gli intrusi. Ora la montagna del Legno Turchese l'aveva individuato.


E non era una normale formazione di rilevamento, localizzava le persone usando l'anima. Ora che Chu Feng aveva attivato la barriera, che volasse o rimanesse a terra, sarebbe stato individuato dai membri della montagna del Legno Turchese.


Tutte le azioni seguenti di Chu Feng sarebbero state sotto lo scrutinio della montagna del Legno Turchese. A meno che... a meno che Chu Feng non fosse capace di sciogliere la formazione di tracciamento nascosta nel suo corpo.


"Woosh, woosh, woosh!"


Chu Feng non continuò ad avanzare. Invece si sedette a gambe incrociate a mezz'aria e iniziò a formare sigilli con la mano. Strati di potere Spirit cominciarono a fuoriuscire dal suo corpo, voleva distruggere la formazione dentro il suo corpo.


.....


Allo stesso tempo. Nel posto più misterioso della montagna del Legno Turchese. C'erano molte antiche pagode lì e in una di esse c'era una formazione dorata che stava scintillando.


In essa scorrevano marchi del serpente. Un vago profilo iniziò ad apparire al suo interno, diventando sempre più distinto.


Attorno a questa formazione c'erano otto figure, uomini e donne, ma erano tutti vecchi dai capelli bianchi. A giudicare dai lineamenti dei loro visi, dovevano essere vissuti per innumerevoli anni.


Aspetto più importante, le loro aure erano tutte al picco del Semi Martial Emperor. Ognuna di loro non era inferiore a quella dei capi delle nove organizzazioni ed erano tutti Sciamani dal Mantello Reale.


"Woosh!!"


All'improvviso uno degli otto vecchi aprì gli occhi e rivelò uno sguardo tagliente simile a quello di un'aquila. Quando vide il profilo nella formazione, si infuriò: "Maledizione, qualcuno si è introdotto nell'area proibita."


"Chi è così audace?" Anche gli altri sette aprirono gli occhi. Quando videro il profilo nella formazione, i loro sguardi cominciarono a rivelare intento omicida.


"Dovrebbe esserci la caccia al momento. Immagino che sia stato uno dei discepoli che non ha capito le regole e si è introdotto lì."


"Non importa. Lasciamolo fare. Non è un posto dove può introdursi come desidera. Se continuerà a procedere, lo aspetterà solo la morte. Nessuno potrà salvarlo." Disse una vecchia.


"No, non possiamo farlo. Le regole sono le regole. Quella è l'area proibita. Non possiamo permettere a nessuno di entrare. Figuriamoci discepoli delle altre organizzazioni, anche un membro della montagna del Legno Turchese, è ancora un delitto capitale."


"È stato il maestro della Sacra Assemblea ad ordinarci di sorvegliare questo posto, è una nostra responsabilità. Come possiamo permettere all'intruso di fare come desidera solo perché è piccolo e debole?" Disse il vecchio di prima con fare rigido.


"Questo..." L'anziana rimase senza parole. In effetti dovevano ubbidire in maniera incondizionata al Lord del Maestro dell'Assemblea. Altrimenti, perché otto grandi anziani della Sacra Assemblea del Legno Turchese avrebbero sorvegliato questo posto invece che allenarsi.


"L'Anziano Xue ha ragione. Andrò a catturare quella piccola peste ignorante." La vecchia si alzò e si preparò ad andarsene.


"Non c'è bisogno di catturarlo. Il maestro della Sacra Assemblea ha ordinato di uccidere ogni intruso. Devi solo ucciderlo sul posto." Disse l'Anziano Xue.


"E se fosse un nostro discepolo?" Chiese la vecchia.


"Non fa differenza, uccidilo." Disse con tono gelido l'Anziano Xue.


"Ricevuto." La signora rivelò uno sguardo freddo e assassino.


Il maestro della Sacra Assemblea era il vero signore della montagna del Legno Turchese. Nessuno avrebbe osato opporsi agli ordini.


"Bang!"


Tuttavia, proprio in quel momento, risuonò un forte rumore. L'antica pagoda iniziò a tremare violentemente e l'entrata serrata era stata distrutta.


"Ji ji ji ji..."


Risuonarono degli strani rumori. Presto, una grande scia di fiamme viola gassose si riversarono dall'ingresso, bloccandolo completamente.


Non solo le fiamme erano piene di vita, ma possedevano un'aura spaventosa capace di divorare ogni cosa. Perfino gli otto grandi Anziani della Sacra Assemblea, tutti al picco del Semi Martial Emperor, si accigliarono lievemente e tremarono di paura quando videro questo fuoco.


Prima erano tutti estremamente retti e impavidi, ora mostravano espressioni spaventate come persone ordinarie.


"Non avete il permesso di interferire."


Tra le fiamme risuonarono queste parole gelide e spietate. Era un ordine assoluto.
                                


                                



