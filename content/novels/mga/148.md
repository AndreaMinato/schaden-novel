---
weight: 1480
title: Capitolo 148 - Massacro con Decisione
pubDate: 2024-05-28T18:13:16.352Z
tags:
    - mga
---


CAPITOLO SPONSORIZZATO ringraziamo Roberto S.
7 Capitoli in coda
-Schadenfreude


Si era formato un muro invisibile di fronte a loro. Era come un forte trasparente che proteggeva Chu Feng e Murong Xinyu.


Nonostante li bombardassero in continuazione, le tecniche marziali non avevano alcun modo di penetrare la barriera.


"È una Formazione Spirit?"


Murong Xinyu era sbalordita. Nonostante non potesse coltivare, dopotutto era la signorina della Villa della Tigre Bianca, quindi aveva un'ampia conoscenza. Naturalmente avrebbe sentito parlare degli Sciamani, sapeva anche che le Tecniche delle Formazioni Spirit erano i metodi difensivi più potenti al mondo.


Comunque non si sarebbe mai immaginata che un ragazzo che era così giovane sarebbe stato uno Sciamano dalla coltivazione così potente.


Non c'era nessuno con quel tipo di forza e della sua età nella villa. Murong Xinyu non poté trattenersi dal guardare Chu Feng sotto un'altra luce pensando:"Che all'esterno della Villa della Tigre Bianca ci siano innumerevoli geni?"


"Dannazione. Che strano metodo sta usando questo ragazzo? Come fanno i miei attacchi a non raggiungerlo?" Di fronte a questa situazione, gli assassini si sentirono impotenti.


"Impossibile, è uno Sciamano? Uno Sciamano così giovane... Da dove viene?" Perfino il capo degli uomini vestiti di nero si accigliò e pensò che Chu Feng fosse troppo difficile da battere.


"Cosa? Avete finito? Se avete finito allora è il mio turno!"


Chu Feng mosse la manica e la Formazione Spirit si contrasse velocemente. Da un forte grande come una casa, divenne estremamente piccolo, capace di contenere solo lui e Murong Xinyun.


Poi fece un passo avanti. Uscì dalla sua formazione e nella sua mano sinistra si condensò un arco lungo dorato. Apparì anche una freccia e la incoccò.


Da quel momento Chu Feng scagliò ripetutamente diversi dardi. Risuonarono diversi sibili. Una pioggia di frecce dorate volarono nel cielo, ognuna di esse fece scorrere del sangue e nessuna mancò il bersaglio.


Sotto questa raffica, ben presto oltre la metà dei cento assassini morì o fu ferita. Quasi nessuno riusciva a schivare i dardi di Chu Feng perché sembrava che fossero incantati. Volevano schivare, eppure non potevano farlo. Cercavano di difendersi, eppure non ci riuscivano.


"Ritiratevi!"


Vedendo le frecce trapassare un corpo dopo l'altro, perfino il capo fu colto dal panico. Gridò e iniziò a fuggire.


"Umpf, credi di potermi sfuggire?"


Chu Feng sbuffò freddamente. Puntò verso il capo vestito di nero e scagliò un colpo, ovunque andasse, nulla poteva fermare il lampo di luce. Trapassò diversi enormi alberi i cui rami sembravano toccare il cielo. Solo quando colpì e fece esplodere la testa del capo del gruppo il bagliore si dissipò.


Questo era il metodo più approfondito dell'Arco dalle Cento Trasformazioni. Ogni freccia uccideva una persona, non ne veniva sprecata nemmeno una. A meno che la forza dei bersagli non fosse superiore a quella di Chu Feng, nessuno poteva scappare dal massacro dell'Arco dalle Cento Trasformazioni.


In un batter d'occhio, non rimase alcun sopravvissuto. Erano tutti morti a causa dell'arco di Chu feng. Se non fossero stati colpiti al petto, i dardi sarebbero comunque esplosi. Tutti i bersagli morirono con un solo colpo e in maniera piuttosto efficiente.


"Questo..."


Guardando la scena sanguinosa di fronte a lei, Murong Xinyu si accigliò. Non era la prima volta che assisteva ad uno spettacolo del genere, ma era rimasta scioccata dal fatto che fosse stato un ragazzo ancora più giovane di lei ad aver fatto questo massacro.


Non era solo un problema di coltivazione, ma anche mentale. Se fosse stato un adulto, sarebbe stato plausibile, ma era semplicemente troppo raro che un giovane uccidesse senza pietà. Se Chu Feng non la stesse proteggendo, avrebbe davvero sospettato che fosse un mostro spietato.


"Direttore Zhang, ha qualcosa da dire?"


Chu Feng vide che il vecchio non era ancora morto e che sembrava avesse intenzione di parlargli. Così si avvicinò. Dopotutto, senza quel vecchio, Chu Feng non avrebbe potuto introdursi nella Villa della Tigre Bianca così facilmente.


"Non mi importa del tuo obiettivo, ma vorrei che non ferissi la mia signorina. Al momento, se ci sono persone della Villa della Tigre Bianca che osano assassinare la signorina così apertamente, dev'essere successo qualcosa nella villa."


"Spero che tu possa proteggerla. Se rimarrà illesa, il capo della mia villa ti ricompenserà sicuramente." Pregò il direttore Zhang con voce debole. Era evidente che fosse davvero preoccupato per Murong Xinyu.


"Direttore Zhang." In quel momento anche Murong Xinyu si avvicinò velocemente. Quando vide che stava morendo, iniziò a piangere, era chiaro che avessero un buon rapporto tra di loro.


Chu Feng guardò in silenzio i due. Quando il direttore Zhang chiuse gli occhi, diede un colpetto sulle spalle di Murong Xinyu e disse:"È mancato. Il direttore Zhang è mancato."


Murong Xinyu non era una persona ostinata, così si alzò, si asciugò le lacrime e disse al ragazzo:"Quindi chi sei?"


"Non importa chi sono. Devi solo sapere che sono una persona che può proteggerti." Rispose con tranquillità Chu Feng.


"Proteggermi? Sei una spia che si è intrufolata nella Villa della Tigre Bianca con degli intenti malvagi. Come potrei sapere se mi stai proteggendo con un doppio fine?"


"Intenti malvagi? Sei senza coltivazione, che intenti malvagi avrei nei tuoi confronti? Ho solo visto che eri in una brutta situazioni, così ti ho aiutato. Se volessi ucciderti non avrei bisogno nemmeno di muovere un dito."


"Ho degli obiettivi in effetti, ma certamente non ti riguardano. Va bene anche se non mi credi, non hai altra scelta. Se non mi seguirai, non avrai alcun modo di sopravvivere e tornare nella Villa della Tigre Bianca."


Chu Feng era troppo pigro per spiegarsi. Si avvicinò ad una carrozza vicina, tagliò le corde e salì direttamente su un cavallo.


Era proprio come aveva detto il direttore Zhang. Se la gente della villa aveva osato assassinare Murong Xinyu, molto probabilmente doveva essere accaduto qualcosa. Chu Feng sperava che fossero dei combattimenti intestini, così la Villa della Tigre Bianca sarebbe stata nel caos. Sarebbe stato più conveniente per Chu Feng entrare nelle aree più interne, usare il suo Potere Spirit e indagare sui segreti della Villa della Tigre Bianca.


Per quanto riguarda Murong Xinyu, Chu Feng l'aveva davvero aiutata per un impulso di gentilezza. Quella ragazza era inutile, inoltre non temeva di dirle che era una spia che si era introdotta nella Villa della Tigre Bianca. Se era davvero avvenuto un grande cambiamento, Murong Xinyu non avrebbe avuto modo nemmeno di tornare nella Villa della Tigre Bianca, quindi come avrebbe potuto diffondere il suo segreto?


Pensando a questo, Chu Feng non esitò a dare un colpo di tallone al cavallo su cui montava e si preparò a tornare alla villa. In quel momento risuonò una voce piena di panico.


"Non lasciarmi indietro!"


Girandosi a guardare, vide Murong Xinyu correre verso di lui con un'espressione impaurita. Era evidente che fosse davvero spaventata all'idea che Chu Feng l'abbandonasse.


"Cosa, non temevi che avessi delle intenzioni malvagie?" Disse con un sorriso scontento Chu Feng.


"Indipendentemente dal tuo obiettivo, mi hai appena salvato. Se mi proteggerai, sicuramente non ti tratterò ingiustamente." Disse a bassa voce Murong Xinyun, era ovvio che si fosse arresa.


"Vieni su."


Chu Feng sorrise lievemente e fece salire Murong Xinyu sul dorso del cavallo. Nonostante la ragazza fosse un peso, nei momenti cruciali sarebbe potuta essere un'ancora di salvezza. Poteva portarla con sé o abbandonarla. Chu Feng aveva scelto di nuovo di proteggerla.





