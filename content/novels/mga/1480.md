---
weight: 14800
title: Capitolo 1480 – Tesori proprio davanti agli occhi
pubDate: 2024-07-23T06:13:16.515Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Più Chu Feng si avvicinava al vortice, più ne sentiva l'aura pericolosa. Sembrava che una pressione enorme quanto una montagna lo stesse schiacciando incessantemente. Era difficile non averne paura.


Tuttavia Chu Feng continuò ad avanzare senza timore...


Questa formazione offensiva dell'Antica Era sarebbe dovuta essere la prova più ardua qui. Innumerevoli grandi pericoli si celavano in questa barriera. Tuttavia era anche l'ostacolo che Chu Feng temeva di meno.


La sua sicurezza non era infondata. La mappa che si ricordava gli indicava chiaramente come distruggere questa formazione.


In effetti, non doveva romperla, solo camminare e sarebbe riuscito a superare la formazione che aveva divorato innumerevoli esperti.


"Ji ji ji ji!"


Risuonarono strani suoni. Una figura apparì accanto a Chu Feng. Era Yao'er.


"Perché sei venuta qui anche tu?" Chu Feng ne fu sorpreso.


"Anche se non posso farti cambiare idea, posso cambiare idea io. Ti accompagnerò." Mentre parlava, cercò di andare davanti a lui. Voleva spianargli la strada.


"Pat!"


Chu Feng però la afferrò per il polso.


Yao'er era una Martial Emperor. Se una persona ordinaria l'avesse stretta così, avrebbe potuto dissolverla in polvere con un mero pensiero. Nessuno poteva permettersi di toccare con tale noncuranza un coltivatore del genere.


Tuttavia era stato Chu Feng a bloccarla. Così non cercò di resistere e controllò deliberatamente il suo istinto di respingerlo. Con un'espressione confusa, guardò Chu Feng e chiese: "Cosa c'è?"


"Lascia che sia io a fare strada." Chu Feng sorrise lievemente e poi camminò di fronte a lei.


Vedendolo così determinato, Yao'er decise di seguirlo da vicino. Era pronta a salvarlo non appena fosse apparso un pericolo.


Tuttavia rimase scioccata nello scoprire di aver sottovalutato questo giovane.


Incontrarono innumerevoli trappole e meccanismi. C'erano delle falci invisibili, spade nascoste e anche tempeste, fulmini, fiamme e ogni genere di pericoli straordinari. Figuriamoci Chu Feng, perfino lei sarebbe rimasta gravemente ferita, se non fosse stata uccisa da questi attacchi.


Tuttavia riuscì ad evitare ogni pericolo. Era qualcosa che nemmeno lei poteva fare.


Se fosse stata lei a fare strada, avrebbe usato il suo potere assoluto per farsi strada. Questo sarebbe stato il metodo più diretto e semplice, ma avrebbe anche esaurito molta della sua forza ed energia.


Tuttavia Chu Feng era diverso. Non si disturbò nemmeno ad usare tecniche Spirit. Con sicurezza e facilità, evitò miracolosamente ogni pericolo. Sembrava che stesse facendo una passeggiata tranquilla.


Sconvolgente!


Le trappole e i pericoli di questo posto avevano ucciso innumerevoli esperti. In effetti erano anche morti dei Martial Emperor qui. Eppure Chu Feng riusciva ad attraversare facilmente la formazione.


Se i guerrieri morti qui fossero risorti e l'avessero scoperto, si sarebbero infuriati così tanto da vomitare sangue e morire di nuovo per la rabbia.


Questo divario era davvero troppo enorme!!!


Alla fine, Yao'er non poté contenersi e chiese: "Come conosci così bene questa formazione?" Era sicura che, nonostante Chu Feng avesse una percezione acuta, sicuramente ci era riuscito perché sapeva qualcosa. Altrimenti sarebbe stato impossibile per lui evitare tutti i pericoli con precisione.


Chu Feng non le nascose nulla. Si indicò la testa e disse con un sorriso: "Ho ottenuto una mappa per pura coincidenza. Quella mappa registrava tutte le trappole, i meccanismi e i pericoli di questo posto. Così, anche se non fossi uno Sciamano, finché presterò attenzione, potrò superare in tutta sicurezza la formazione."


"Non c'è da meravigliarsi che eri così sicuro di te." Yao'er confermò la sua ipotesi, ma continuò ad ammirare Chu Feng.


Se avesse fatto un solo passo falso, Chu Feng sarebbe stato spacciato, eppure continuava ad avanzare. Anche se ci era riuscito per via della mappa, la sua memoria, la sua percezione e la sua intuizione erano estremamente importanti. Era qualcosa che una persona ordinaria non sarebbe riuscita a fare.


Così, anche se era una Martial Emperor, non aveva altra scelta se non ammirare Chu Feng. Sapeva molto bene che se non fosse stato per lui, non sarebbe mai riuscita ad arrivare a questo punto, nemmeno caricando contro la formazione.


Sotto la guida di Chu Feng, i due evitarono sani e salvi gli innumerevoli pericoli e poi si ritrovarono di fronte ad una barriera inevitabile.


Era un portale formato da materiali speciali che contenevano dei marchi di formazione.


Si poteva vedere con una sola occhiata quanto era fermo, sembrava una barriera insormontabile.


"Credo che sia il momento di usarla." Chu Feng tirò fuori un oggetto da un Sacchetto Cosmo. Era quello strano bastone che aveva trovato nello scrigno insieme alla mappa e al frutto.


Chu Feng aveva cercato di capire quale fosse la sua funzione, ma si era reso conto che non era un'arma, ma una chiave.


E ora che aveva trovato questa porta, ormai era certo che fosse per questa porta.


"Clank..."


Tuttavia, Yao'er attaccò all'improvviso. Colpì con un pugno la porta, creando delle increspature di energia e facendolo tremare violentemente. Era apparso un grosso buco e innumerevoli fenditure si stavano diffondendo dal foro, aumentando di dimensioni.


"Clank!"


Prima che Chu Feng potesse dire altro, Yao'er lanciò un altro pugno. La porta iniziò a tremare ancora più violentemente e le fessure si allargarono.


Quando vide questa scena, Chu Feng guardò la chiave che aveva in mano e iniziò a sorridere.


Pensò che non c'era più bisogno di usarla, il potere di un Martial Emperor era sconvolgente.


Yao'er aveva solo bisogno dei suoi pugni per distruggere la porta.


"Boom!!"


Stavolta la porta che sembrava indistruttibile fu distrutta completamente dal potere assoluto della donna.


"Andiamo."


Yao'er afferrò Chu Feng e balzò velocemente.


Il giovane all'inizio fu confuso dall'azione di Yao'er. Tuttavia, dopo che sentì uno strano rumore dietro di lui, si girò e capì.


La porta si stava riparando. In un istante, si riformò, sembrava che non fosse mai stata distrutta.


"Questa formazione è davvero miracolosa. Mi chiedo davvero che sorta di persona l'abbia creata." Chu Feng sussultò con ammirazione.


"Chu Feng, guarda." Gridò allarmata Yao'er.


Chu Feng si girò e il suo sguardo iniziò a brillare. Incapace di contenersi, iniziò a sorridere.


Ad una distanza di novemila metri, c'era un enorme albero alto cento metri. I suoi rami assomigliavano a corna di drago e il suo tronco era pieno di scaglie blu.


Era pieno di frutti delle dimensioni di noci che emanavano un lieve colore blu, ognuno di essi emetteva una fortissima energia naturale.


Erano la stessa risorsa di coltivazione che Chu Feng aveva trovato nello scrigno. Questo enorme albero era lo stesso raffigurato sulla mappa.


"Questo significa che dovrebbe esserci un'arma e anche uno scrigno qui."


Chu Feng spostò lo sguardo verso le radici e in effetti vide un'arma infilzata nel terreno.


Accanto c'era un enorme scrigno che scintillava, dall'aspetto straordinario.


I tesori erano proprio di fronte ai suoi occhi.
                                


                                



