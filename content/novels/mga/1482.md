---
weight: 1482
title: Capitolo 1482 – Seminare Dissenso
pubDate: 2024-07-23T08:13:16.515Z
tags:
    - mga
---


Capitolo regolare,
0 capitoli in coda 0/5,
-Schadenfreude


"Aspetta un momento." All'improvviso risuonò di nuovo la voce di Long Lin.


"Ha bisogno di qualcosa?" Chiese Chu Feng.


"Hai detto che tornerai. Senza prendere in considerazione se hai detto la verità o meno, se tu fallissi nel diventare Semi Martial Emperor entro due anni, sarebbe inutile per te tornare. Non temi che ti ucciderò dopo che tornerai?" Chiese Long Lin.


"Non so che utilità avrei per lei se diventassi un Semi Martial Emperor. Ma credo che se fallissi... mi ucciderebbe molto probabilmente."


"Tuttavia... anche se è così, devo comunque tornare. Tornerò solo per usare la mia vita per scambiarla per la sua." Disse Chu Feng indicando Yao'er. "Sono io ad aver deciso di venire qui. Lei ha solo scelto di aiutarmi e accompagnarmi."


"Così... non posso lasciarla morire qui. Se deve morire qualcuno, dovrei essere io." Chu Feng guardò Yao'er con gentilezza, ma anche con senso di colpa e preoccupazione.


"Chu Feng, tu..." L'espressione di Yao'er si irrigidì e il suo battito cardiaco accelerò. Sopraffatta dalle emozioni, rimase senza parole.


"Non temi la morte?" Chiese Lin Long.


"Sì, ma non posso lasciarla morire a causa mia." Rispose Chu Feng.


"Molto bene. Non mi sarei mai aspettato che un giovane come te avrebbe avuto una personalità così determinata. Sei più forte perfino di quei vecchi che sono vissuti diverse migliaia o decine di migliaia di anni."


"Considerando questo, ti prometterò che se fallirai, non la ucciderò. Finché tornerai, ti darò la possibilità di usare la tua vita per scambiarla per la sua." Disse Long Lin.


"In tal caso, la ringrazio senior Long Lin." Chu Feng porse i suoi rispetti. Aveva la sensazione che la persona di fronte a lui non fosse così irragionevole e che possedesse un po' di umanità.


"Non chiamarmi senior. La cortesia è inutile. Se non sarai diventato un Semi Martial Emperor al tuo ritorno, anche se la libererò, ti ucciderò comunque."


"Se non tornerai, manterrò la mia promessa e la farò morire soffrendo." Disse Long Lin.


"Ho sempre mantenuto la parola, ma prima che me ne vada, vorrei fare una richiesta."


"Che richiesta?"


"Spero che la tratterà bene."


"Non preoccuparti, garantirò la sicurezza durante questi due anni." Promise Long Lin.


"La ringrazio." Disse Chu Feng senza più esitare. Si girò e iniziò ad andarsene.


Subito dopo, Chu Feng superò la formazione offensiva dell'Antica Era, Long Lin smise di usare il suo potere per bloccare la porta e in un batter d'occhio l'ingresso iniziò a riformarsi, sigillando tutto.


Chu Feng non si voltò. Sapeva che sarebbe stato inutile. Doveva diventare un Semi Martial Emperor entro due anni e salvare Yao'er.


Anche se si erano solo incontrati un paio di volte, Yao'er lo aveva accompagnato in un posto così pericoloso per proteggerlo. Non poteva non salvarla.


Chu Feng si diresse velocemente verso la formazione. Non si rallentò, alla fine ritornò nell'area proibita e tornò nel luogo della caccia delle Nove Organizzazioni.


Chu Feng non esitò e cominciò a cercare le chiavi degli stendardi...


Doveva diventare un Semi Martial Emperor entro due anni, non poteva lasciarsi sfuggire l'occasione di diventare più potente.


In realtà non era interessato al titolo di numero uno della caccia, ma desiderava ottenere la Lama dell'Infinito.


.....


La piattaforma dello stendardo era solo un palco costruito temporaneamente per questo evento. Era stata creata usando formazioni spirituali e acciaio speciale.


Su di essa c'era un solo stendardo. Finché uno fosse riuscito ad ottenerlo e a portarlo fuori dalle rovine dell'Antica Era senza usare talismani, sarebbe diventato il vincitore, il discepolo numero uno della caccia.


Tuttavia se uno avesse voluto ottenerlo, sarebbe dovuto salirci sopra e aprire le barriere attorno usando nove chiavi. Non c'erano alternative.


In quel momento, l'esterno della piattaforma era piena di buchi e crateri, completamente avvolto dalle fiamme della guerra. Evidentemente c'era stato un grosso conflitto qui.


Praticamente tutti i discepoli del giardino dei Diecimila Fiori, la villa della forgia delle spade, l’Alleanza degli Sciamani, la montagna del Legno Turchese, la città dell’Armatura Dorata, le otto Catene Montuose Desolate, la sala della Pioggia di Fuoco e il tempio dell’Acqua di Giada erano radunati qui.


Erano stati loro a seminare questa distruzione. Erano rimasti nelle rovine per molto tempo e ognuno di loro era riuscito ad ottenere il suo bottino. Così nessuno aveva ancora ottenuto tutte le chiavi.


Perciò, dopo aver discusso della questione, avevano deciso che sarebbe dovuto essere il più forte a conquistare tutte le chiavi.


La battaglia tra i discepoli delle otto organizzazioni era finita. Era stato il giardino dei Diecimila Fiori a vincere, guidato dalle due gemelle Nie Wan'er e Nie Xi'er.


"Perché ci sono solo otto chiavi? Dov'è l'ultima?" Nie Wan'er guardò le otto chiavi e puntò il suo sguardo gelido e minaccioso verso la folla.


"Guardatela. Si considera proprio la numero uno. Se Chu Feng fosse qui, come oserebbe comportarsi in modo così arrogante?" Mormorò piano Sima Ying.


"Ehi, da ciò che hai detto pensi che Chu Feng sia più forte di Nie Wan'er e Nie Xi'er?" Qin Lingyun che era molto vicino era riuscito a sentirla.


"Esattamente. Quando Chu Feng arriverà, capirai qual è il tuo posto." Rispose Sima Ying.


"Cosa? Stai dicendo che della spazzatura si occuperà di me?"


"Ahah, ahahahah. Ridicolo! Davvero troppo ridicolo!" Qin Lingyun scoppiò a ridere.


Molti dei presenti furono stupiti dalla sua reazione e lo guardarono con confusione.


"Questa ragazza dell'Alleanza degli Sciamani dice che Chu Feng della nostra montagna del Legno Turchese è più forte sia di Nie Wan'er che di Nie Xi'er. Ditemi, non lo trovate ridicolo?" Gridò Qin Lingyun. Lo stava annunciando alla folla cercando di farlo sentire alle due gemelle, in modo da spingerle a dare una lezione a Sima Ying e gli altri.


"Cosa? Quel Martial King di sesto livello della montagna del Legno Turchese? È più forte di Nie Wan'er e Nie Xi'er?"


"Ahahah, davvero ridicolo. È l'assurdità più esagerata che abbia mai sentito!"


La folla scoppiò a ridere. Per loro Nie Wan'er e Nie Xi'er non avevano pari nella loro generazione.


E Chu Feng chi diavolo era? Era un mero Martial King di sesto livello. Uno qualunque di loro sarebbe riuscito a schiacciarlo.


Non avrebbero mai creduto che fosse più forte delle due gemelle, nemmeno se fossero stati picchiati a morte. Così lo trovarono incredibilmente divertente.


Tuttavia, mentre la folla stava ridendo fragorosamente, Nie Wan'er e Nie Xi'er rimasero in silenzio e mostrarono espressioni scontente.


Non erano così spavalde, dopotutto sapevano di non poter competere con Chu Feng. Ma erano anche molto arrabbiate per il fatto che Sima Ying l'avesse menzionato. Era stata una questione davvero umiliante per loro.


Così, sopraffatta dalla rabbia, Nie Wan'er rivolse uno sguardo gelido e feroce verso Sima Ying. La stava avvertendo di non dire altre assurdità.


"Non guardare noi. Guardate i membri dell'Alleanza degli Sciamani. Noi altri della montagna del Legno Turchese e anche il tempio dell’Acqua di Giada, la città dell’Armatura Dorata, le otto Catene Montuose Desolate, la sala della Pioggia di Fuoco e  la villa della Forgia della Spada vi abbiamo consegnato una chiave."


"E voi siete riuscite ad ottenere due chiavi. Così ne avete otto, no?"


"L'Alleanza degli Sciamani però non l'hanno fatto. Staranno nascondendo la loro chiave e non vorranno darvela." Qin Lingyun provò subito a seminare dissenso, così che Nie Wan'er e Nie Xi'er prendessero di mira i suoi nemici.
                                


                                



