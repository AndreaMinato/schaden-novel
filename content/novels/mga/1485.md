---
weight: 1485
title: Capitolo 1485 – Cercare Guai
pubDate: 2024-07-23T11:13:16.515Z
tags:
    - mga
---


Capitolo regolare,
0 capitoli in coda 0/3,
-Schadenfreude


I vari capi del Sect erano rimasti in attesa all'uscita delle Rovine dell'Antica Era. Desideravano vedere tutti di persona chi sarebbe riuscito ad ottenere lo stendardo.


Alla fine Chu Feng e gli altri arrivarono con fare maestoso. Quando i vari direttori e Anziani videro lo stendardo nelle mani del giovane, ne furono un po' sorpresi.


Dopotutto non avevano visto con i loro occhi Chu Feng sconfiggere i venti discepoli del Sect della Terra Maledetta e naturalmente sarebbero stati un po' scettici.


Eppure in quel momento Chu Feng era tornato vittorioso e i discepoli delle varie altre organizzazioni lo stavano seguendo e così potevano solo accettare la realtà.


Aspetto più importante, Chu Feng emanava un'aura imponente come quella di un sovrano, pareva che nessun altro potesse competere con lui.


I discepoli delle altre organizzazioni avevano accettato questa situazione e gli esperti capi e Anziani capirono cosa riflettevano le loro espressioni: resa. Avevano tutti scelto di cedere, nessuno aveva osato opporsi a Chu Feng.


In effetti, perfino le sorelle del giardino dei Diecimila Fiori avevano un'espressione simile.


Cosa significava? Che Chu Feng aveva ottenuto la posizione di numero uno in questa caccia usando la sua forza, un potere assoluto. Altrimenti sarebbe stato impossibile per questo gruppo arrendersi così.


Dopotutto, questi erano i discepoli più arroganti e orgogliosi dei loro Sect.


"Congratulazioni fratello Dugu. È apparso un genio nella tua montagna del Legno Turchese, è un evento degno di celebrazione."


"Chu Feng è davvero sorprendente. Non mi sarei mai immaginato che avrebbe sconfitto anche le sorelle Nie. Non c'è da meravigliarsi che il fratello Dugu fosse così fiducioso. Non avrei mai pensato che questo giovane sarebbe stato così forte."


Vari Anziani iniziarono a lodare incessantemente Chu Feng.


Lo stavano facendo perché volevano attirarne il favore, anche se il giovane poteva sembrare immaturo e debole al momento, era un grande genio, un drago tra gli uomini.


I direttori erano tutti individui esperti e astuti. Potevano intuire quanto fosse illimitato il potenziale di Chu Feng.


Anche se il giovane era solo un piccolo Martial King al momento, in futuro forse sarebbe riuscito perfino a diventare un Martial Emperor.


Nonostante il loro atteggiamento fosse un po' inadatto per la loro età, stavano pensando a che vantaggi avrebbero potuto ottenere nel lungo termine coltivando un buon rapporto con un futuro Martial Emperor.


Anche se non erano certi che ci sarebbe riuscito, non volevano perdersi questa possibilità.


I complimenti dei vari capi e Anziani non cambiò il sorriso di Dugu Xingfeng. Accanto a lui, anche il semi Martial Emperor Bai Yuan sembrava contento.


Non si erano sbagliati su Chu Feng, né avevano sprecato le loro energie. Alla fine erano riusciti ad ottenere ciò che volevano. In effetti il guadagno ottenuto era ancora superiore rispetto al previsto.


La crescita e il risultato di Chu Feng avevano superato le loro aspettative. Questo discepolo aveva migliorato la loro reputazione ed era diventato la futura speranza della montagna del Legno Turchese.


Invece il Folle Assassino Tuoba stava mostrando un'espressione davvero scontenta. Tra i molti presenti, era la persona che non si augurava assolutamente che Chu Feng avesse successo.


"Lord diretto, Chu Feng ha ucciso senior Qin." All'improvviso Bai Yunxiao, Tao Xiangyu e gli altri discepoli si precipitarono in avanti.


"Thump."


Si inginocchiarono tutti di fronte a Dugu Xingfeng e iniziarono a piangere come dei mocciosi.


"Cos'avete detto? Chu Feng ha ucciso chi?" La persona più scioccata era il Folle Assassino Tuoba.


"Lord Anziano del dipartimento punitivo, Chu Feng ha ucciso senior Qin, Qin Lingyun." Bai Yunxiao sapeva che l'esperto apprezzava molto Qin Lingyun, così andò subito a protestare da lui. Stava cercando deliberatamente di fare intervenire il Folle Assassino Tuoba.


"Chu Feng ha ucciso Lingyun?" Il Folle Assassino Tuoba indietreggiò di tre passi e impallidì. Pareva che avesse ricevuto un enorme shock.


Il Semi Martial Emperor Scimmia Bianca e gli altri Anziani della montagna del Legno Turchese, così come gli altri Anziani, cominciarono ad accigliarsi.


Dopotutto uccidere un compagno era una violazione punibile con la morte. Inoltre Qin Lingyun era un genio. Nessun Sect o scuola sarebbe riuscita a tollerarlo.


Dugu Xingfeng però rimase impassibile, in effetti nemmeno gli altri direttori mostrarono una grande reazione.


"Lord direttore, il comportamento di Chu Feng è stato davvero privo di scrupoli. Non solo ha ucciso senior Qin, ci ha anche costretto ad inginocchiarci e implorare perdono. Non considera minimamente le leggi e la moralità!" Bai Yunxiao e gli altri iniziarono ad aggiungere dettagli alla loro storia.


All'improvviso il Folle Assassino Tuoba gridò con rabbia: "Chu Feng, sei davvero spudorato. Hai ucciso un tuo compagno e il tuo crimine dovrebbe essere punito con la morte. Uomini! Uccidete questo Chu Feng!" La sua rabbia era evidente. Se non ci fossero state troppe persone presenti, sicuramente avrebbe ucciso Chu Feng sul posto.


Vari Anziani del dipartimento punitivo si fecero avanti e arrivarono di fronte a Chu Feng. Volevano arrestarlo.


All'improvviso Dugu Xingfeng gridò: "Fermi!" Il suo grido era ancora più tonante di un fulmine. Non solo il suolo tremò, gli Anziani che volevano arrestare Chu Feng furono scaraventati via.


Dugu Xingfeng non sarebbe rimasto fermo a guardare.


"Lord direttore, uccidere un discepolo è una violazione punibile con la morte. È una regola che ha stabilito il nostro fondatore, non può permettergli di passarla liscia." Il Folle Assassino Tuoba si inginocchiò subito.


"Le regole possono essere adattate alle circostanze, sei tu il direttore? Da quando ho bisogno che tu mi insegni come comportarmi?" Lo sguardo di Dugu Xingfeng era gelido e il suo tono molto freddo.


"Non oserei, non oserei signore." Il Folle Assassino Tuoba fu spaventato dallo sguardo di Dugu Xingfeng. Aveva percepito la sua rabbia e non osò aggiungere altro.


"Il direttore Dugu ha ragione. Anche se secondo le regole uccidere dei compagni è una violazione punibile con la morte, non bisogna dimenticarsi il perché è stata stabilita questa regola, per gli interessi del Sect o della scuola. Dopotutto la morte di un discepolo è una perdita per tutti noi."


"Però le regole possono essere adattate alle circostanze, se applicarle alla lettera danneggiasse gli interessi del Sect, allora sarebbero inutili."


"Ad esempio, se un drago uccidesse un insetto del suo stesso Sect, secondo le regole dovrebbe essere condannato a morte, ma sarebbe davvero una grande perdita, una follia ucciderlo per una figura insignificante. Chiunque davvero intelligente non l'applicherebbe in questo contesto."


"Così suggerirei al direttore Dugu di non uccidere un vero genio per una mera regola."


"L'amico Chu Feng è un raro genio che capita ogni diecimila anni. Così... non dovrebbe morire. No, non può morire." Sollecitò il vecchio daoista Wuliang della villa della Forgia della Spada.


"Senior Wuliang ha proprio ragione. Anche se l'amico Chu Feng in effetti si è sbagliato, dovrebbe ricevere una punizione minore. Non bisogna aggrapparsi ostinatamente alle regole. Dopotutto sarebbe un'enorme perdita per la montagna del Legno Turchese." Anche gli altri direttori sconsigliarono di ucciderlo.


Sapevano tutti da che parte stava Dugu Xingfeng. Dopotutto anche loro, se fossero stati al suo posto, non avrebbero ucciso così il loro genio.


Così cercarono tutti di ottenerne il favore dando dei motivi per non condannare a morte Chu Feng, e allo stesso tempo stavano cercando di impressionare favorevolmente questo talento.


Perché non avrebbero dovuto tentare di cogliere due piccioni con una fava?


"La penso esattamente come voi." Dugu Xingfeng annuì con un sorriso.


Le espressioni di Bai Yunxiao e degli altri discepoli divennero davvero scontente, sembrava che avessero mangiato dello sterco.


Il direttore non aveva intenzione di uccidere Chu Feng. Allora accusare questo talento non era come cercare guai?
                                


                                



