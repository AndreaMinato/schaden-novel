---
weight: 149
title: Capitolo 149 - Vena Vitale
pubDate: 2024-05-28T19:13:16.353Z
tags:
    - mga
---


CAPITOLO SPONSORIZZATO ringraziamo Roberto S.
6 Capitoli in coda
-Schadenfreude


Chu Feng riportò Murong Xinyu nella Villa della Tigre Bianca. Sulla strada incontrarono altri assassini, alcuni a volto coperto, altri indossavano vestiti normali e perfino la donna li riconobbe.


Quando la videro, attaccarono direttamente cercando di uccidere Murong Xinyu. Fortunatamente Chu Feng la scortava e, visto che non c'erano guerrieri potenti, il loro viaggio filò liscio senza alcuna ostruzione. Nessuno riuscì a fermare Chu Feng.


Comunque, questo rese Murong Xinyu molto inquieta e ansiosa. Sentiva che doveva essere accaduto qualcosa nella Villa della Tigre Bianca. Chu Feng invece era molto più contento perché sperava che ci fossero dei conflitti interni, solo così avrebbe potuto cogliere l'opportunità di esplorare la Villa della Tigre Bianca.


Quando i due arrivarono in città, scoprirono che molti esperti si stavano uccidendo al di fuori della villa. Risuonavano grida e rimbombi continui.


"Oh cielo, perché sta accadendo questo?"


Ribellione. Qualcuno aveva dato inizio ad una ribellione. Murong Xinyu impallidì guardando le persone della villa, che in passato erano come una famiglia, uccidersi tra di loro. I suoi bellissimi occhi iniziarono ad inumidirsi e la donna provò un'emozione inesprimibile.


Era evidente che fosse molto nervosa e agitata. Non sapeva cosa fare. Voleva fermare tutto questo, ma era impotente. Tutto ciò che era accaduto oggi er inimmaginabile e imprevedibile.


"Sembra che tu sia una ragazza davvero ignorante." Chu Feng sorrise vedendo l'espressione della donna.


"Cosa intendi dire?" Domandò freddamente Murong Xinyu.


Nonostante non fosse capace di coltivare, era intelligente. Così suo padre l'aveva incaricata di occuparsi di molti degli affari della villa. Nonostante questo al momento era stata derisa da un ragazzo molto più giovane di lei. Questo l'aveva resa molto scontenta.


"Chiaramente questo movimento interno su larga scala era già stata pianificato da tempo. La tua Villa della Tigre Bianca si era già divisa in due fazioni."


"E tu, nonostante fossi la figlia del capo della villa, non hai notato nulla di tutto questo e stai anche mostrando un'espressione sconcertata. Stai dicendo che non sei ignorante?" Sogghignò Chu Feng.


"Tu..." Murong Xinyu all'inizio voleva controbattere, ma non riuscì a trovare alcuna base su cui farlo perché Chu Feng aveva ragione. Nonostante fosse molto intelligente, non era molto sospettosa. Aveva solo visto l'armonia in superficie, ma non sapeva dei pericoli nascosti sotto la superficie.


Si odiava. Suo padre di solito rimaneva in isolamento, così lei e suo zio si occupavano di molte delle questioni della Villa della Tigre Bianca. Tuttavia non sapeva nulla di questi problemi, non avrebbe potuto guardare in faccia suo padre.


"Lascia che ti faccia una domanda. Non sai ancora chi ha organizzato questa ribellione?" Chiese Chu Feng.


"Io..." Murong Xinyu era disorientata.


"Sigh, sembra che abituarsi ad una vita pacifica instupidisca." Chu Feng scosse la testa e disse per ricordarle:"Pensaci. Se questa non è opera di un estraneo, chi ha un potere così forte nella tua famiglia? Così potente che molti sono disposti a servirlo e anche di non esitare a tradire la sua famiglia per ribellarsi?"


"Questo... è lui?" Murong Xinyu all'improvviso ebbe una rivelazione, ma non osò crederci.


"Chi?" Domandò Chu Feng.


"Io..." Murong Xinyu aveva difficoltà ad esprimere i suoi sospetti.


"Non dirmi che vuoi ancora mantenere dei segreti con me? Sono l'unica persona che può aiutarti." Disse Chu Feng.


Guardando il ragazzo che sembrava volesse davvero aiutarla e, dopo aver ripensato al viaggio di ritorno durante il quale sarebbe stata già uccisa se Chu Feng non le avesse fatto da scorta, Murong Xinyu disse lentamente:


"Mio zio, Murong Yanguan, è la sola persona a parte mio padre ad avere un potere del genere, ma nel periodo in cui mio padre era in isolamento, molte delle questioni della villa sono state gestite da me."


"Tuttavia io gestisco solo questioni insignificanti, è mio zio ad occuparsi degli affari importanti della villa. Ripensandoci, negli anni in cui mio padre era in isolamento, era mio zio a controllare la Villa della Tigre Bianca."


Solo allora Murong Xinyu capì la serietà della situazione, eppure non poteva accettare la verità, perché non poteva immaginare il motivo per cui suo zio avrebbe fatto una cosa del genere.


"Non puoi biasimare te stessa. Alla fine non hai molta esperienza. Se dovessi biasimare qualcuno, puoi solo biasimare tuo padre per essersi fidato troppo di tuo zio."


"Vedendo cosa sta succedendo oggi, tuo zio deve averci pensato da molto tempo. Dato che si sta impadronendo del potere, la prima persona che cercherà di uccidere sarà sicuramente tuo padre, qual è il luogo in cui trascorre i suoi isolamenti?"


Chu Feng sembrava preoccupato, ma in realtà stava cercando di ottenere informazioni. Nonostante molti non conoscessero i segreti della Villa della Tigre Bianca, il ragazzo pensava che fosse impossibile che il capo della villa non ne sapesse nulla.


Sicuramente il luogo in cui non sarebbe stato così semplice. Chu Feng voleva introdursi nella villa e Murong Xinyu poteva aiutarlo. Nonostante la ragazza fosse intelligente, non era molto scaltra e, per questo, poteva essere sfruttata facilmente.


"Oh no! Mio zio ha la chiave per entrare nella Vena Vitale, se lui..." Sentendo queste parole, l'espressione di Murong Xinyu cambiò grandemente e, senza dire altro, corse verso la Villa della Tigre Bianca.


Chu Feng rimase in silenzio e la seguì. Dopo un po' Murong Xinyu condusse il ragazzo vicino ad una rupe al di fuori della Villa della Tigre Bianca.


Poteva essere definita una foresta di rocce e la loro disposizione era troppo caotica. Doveva essere stata creata da ciò che era rimasto di una montagna. Chu Feng sondò il luogo con il suo Potere Spirit, ma non riuscì a sentire nulla di diverso. Quelle pietre sembravano normali rocce di montagna.


Tuttavia, vedendo Murong Xinyu guardarsi attorno, era evidente che stesse cercando qualcosa.


Proprio in quel momento, Murong Xinyu trovò un'enorme roccia e sospirò di sollievo. Quando prese la collana di giada sul suo collo e la premette nella rientranza di una roccia, le pietre iniziarono a spostarsi e, ben presto, apparve un tunnel profondo.


Dopo che si aprì l'ingresso, Murong Xinyu vi entrò subito di corsa. Chu Feng la seguì e subito dopo l'entrata si chiuse automaticamente.


Era uno spettacolo stupefacente. C'erano innumerevoli murali sulle pareti ed erano estremamente raffinati. C'erano delle rocce brillanti sul soffitto e la caverna era perfettamente illuminata. Un odore stantio travolse Chu Feng, doveva essere un luogo antico di almeno diverse centinaia di anni.


"Sembra che la Vena Vitale sia il posto che voglio trovare." Il ragazzo sorrise lievemente. L'area era troppo nascosta. Anche il suo Potere Spirit non riusciva a sentire alcuna differenza. Se Murong Xinyu non l'avesse portato qui, probabilmente Chu Feng non l'avrebbe trovato nemmeno se avesse cercato per tutta la vita.





