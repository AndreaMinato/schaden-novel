---
weight: 1496
title: Capitolo 1496 – Chiedere aiuto al direttore
pubDate: 2024-07-23T22:13:16.517Z
tags:
    - mga
---


<em>Capitolo sponsorizzato, ringraziamo Federico!
8 capitoli in coda, 0/3
-Schadenfreude</em>


Chu Feng stavolta aveva esaurito molta energia. Ci mise quattro ore per recuperare la maggior parte del suo potere.


Tuttavia, prima di riprendersi completamente, si alzò frettolosamente. Una persona importante era arrivata nel suo palazzo. Il direttore della montagna del Legno Turchese in persona.


Una visita dal capo del Sect era il più grande onore per un discepolo e per Chu Feng era un'ottima opportunità per chiedergli aiuto.


Chu Feng lasciò la sua camera e si diresse verso la sala degli ospiti. Dugu Xingfeng era già seduto, ma in uno dei posti laterali e non a capotavola. Stava tenendo una tazza di tè e stava arricciando piano le labbra per bere.


Sembrava davvero a sua agio, come se fosse a casa sua. Non mostrava nessuna traccia di serietà, né l'aura maestosa di un direttore. Pareva una persona davvero amichevole e ordinaria.


"Il discepolo Chu Feng porge i suoi rispetti al Lord direttore." Dopo che arrivò, il giovane si inchinò rispettosamente di fronte a Dugu Xingfeng.


"Ci siamo solo noi qui, non c'è bisogno di queste cortesie. Vieni, siediti laggiù." Dugu Xingfeng fece un cenno noncurante mentre sorrideva.


Sembrava una persona completamente diversa in questo momento. Se prima sembrava davvero maestoso, ora pareva più un parente. Il suo atteggiamento amichevole era estremamente sincero.


Così Chu Feng non mostrò modestia, non ce n'era bisogno. Così si avvicinò a Dugu Xingfeng e si sedette accanto a lui.


"Chu Feng, in passato ero in isolamento e non sono riuscito ad occuparmi della situazione nella montagna del Legno Turchese. Questo ti ha causato molte sofferenze, provi qualche rancore nei miei confronti?" Chiese con un sorriso Dugu Xingfeng. Nel suo sguardo c'era un po' di preoccupazione però. Temeva che Chu Feng avesse avuto una cattiva impressione di lui.


"In effetti sono stato maltrattato e umiliato in passato, ma non serverò rancore. Allora ero troppo debole, così potevo solo biasimare me stesso."


"Lord direttore, è una persona capace di distinguere il giusto dallo sbagliato. Ha gestito con correttezza la situazione, è un buon capo. Provo solo profondo rispetto per lei e non serbo rancore nei suoi confronti." Disse Chu Feng.


"Bene, ottimo." Dugu Xingfeng sorrise sollevato. "In realtà non ero a favore della decisione dell'Alleanza degli Sciamani di farti diventare un loro discepolo nominale, ma visto che era già avvenuto, ho dovuto solo accettarlo."


"Allora la mia reazione è stata un po' drastica, ma è perché ti davo molto valore. Quindi spero che non te la sia presa." Disse Dugu Xingfeng.


"Hanno tutti una certa dose di egoismo, il Lord direttore non è un'eccezione. Posso capirlo. Tuttavia l'Alleanza degli Sciamani mi ha trattato molto bene e mi ha aiutato molte volte. Spero che i rapporti tra voi non peggiorino a causa mia." Chu Feng desiderava che la montagna del Legno Turchese e l'Alleanza degli Sciamani coesistessero pacificamente.


"Ahah, non preoccuparti. Senza menzionare che siamo stati loro alleati per tutto questo tempo, anche se non fossimo in buoni rapporti, non diventerei nemico dell'Alleanza degli Sciamani solo per te."


"Inoltre, arrivati a questo punto, credo che potrai diventare un ponte per le due organizzazioni. Forse potremmo diventare veri alleati che condividono onori e disgrazie e avanzano insieme." Disse Dugu Xingfeng.


"Se desidera farlo, sono disposto a rischiare la vita per aiutarla." Disse Chu Feng.


"Ahah, bene. Non mi sono sbagliato su di te. Non solo il tuo talento è eccezionale, anche il tuo senso di lealtà e giustizia è superbo. Solo un discepolo come te è degno di ricevere ogni risorsa possibile dalla nostra montagna del Legno Turchese." Dugu Xingfeng ammirava e apprezzava proprio Chu Feng.


Ogni parola, ogni azione del giovane gli dava moltissima soddisfazione.


Dopodiché Chu Feng e Dugu Xingfeng chiacchierarono per molto tempo, il giovane poteva percepire la premura del direttore nei suoi confronti.


Sfortunatamente era ad un livello completamente diverso rispetto a prima, ora, se avesse voluto avanzare di livello, le risorse di coltivazione ordinarie non sarebbero riuscite a saziarlo. Solo Stranezze Naturale o altre rare risorse potevano soddisfarlo.


Anche se doveva aumentare urgentemente la sua coltivazione, non voleva che gli altri ottenessero risorse per lui.


Dopotutto bisognava superare difficoltà per crescere, altrimenti sarebbe stato come una tigre in gabbia.


La tigre cresciuta in cattività sarebbe vissuta in buone condizioni e avrebbe mangiato abbondantemente. Così sarebbe cresciuta bene e in superficie sarebbe sembrata potente.


La tigre selvaggia invece, senza abbastanza risorse, sarebbe stata magra e debole. Ad una sola occhiata avrebbe dato l'illusione di essere inferiore all'altra.


Tuttavia, se le due tigri avessero combattuto, sarebbe stata quella selvatica a vincere.


In un ambiente naturale, la tigre avrebbe dovuto imparare ad uccidere per sopravvivere, doveva affrontare innumerevoli rivali per difendere il suo territorio e solo grazie alle sue abilità avrebbe avuto la meglio.


La tigre in gabbia sarebbe stata completamente diversa. Anche se fosse stata robusta, contava sul fatto che il suo padrone le avrebbe dato da mangiare. Non avrebbe mai cacciato un altro animale, perdendo così la sua natura selvaggia.


Non sarebbe riuscita a sfruttare la robustezza del suo corpo, né avrebbe voluto rischiare la vita per affrontare il suo nemico. Come poteva prevalere contro un avversario del genere?


Lo stesso valeva per i coltivatori, dovevano affrontare prove e tribolazioni, rischiare la vita per maturare e trasformarsi davvero.


Così Chu Feng non avrebbe chiesto risorse di coltivazione a Dugu Xingfeng, ma, non avendo altra scelta, avrebbe cercato il suo aiuto per salvare Tantai Xue.


Avrebbe potuto occuparsene da solo, ma sarebbe stato estremamente pericoloso e avrebbe rischiato l'incolumità di Tantai Xue.


Non voleva farla morire per la sua imprudenza, così doveva cercare aiuto. Dugu Xingfeng era un ottimo candidato per farlo.


Alla fine Chu Feng disse: "Avrei una questione per cui avrei bisogno del suo aiuto. Sarebbe disposto ad aiutarmi?"


"Che questione? Chiedi pure." Disse con un sorriso Dugu Xingfeng.


"Vorrei chiederle di aiutarmi a salvare una persona."


"Dove?" Dugu Xingfeng non si disturbò a chiedere l'identità di chi voleva salvare, passò subito alla sua posizione.


Chu Feng fu un po' sorpreso dalla reazione di Dugu Xingfeng. "Il Sect della Terra Maledetta."


"Oh, il Sect della Terra Maledetta?" Il direttore non sembrava molto stupito, con la stessa calma, chiese: "Chi è questa persona per te? Devi salvarla assolutamente?"


"È una mia amica, devo salvarla." Chu Feng annuì.


"Molto bene, ti aiuterò. Tuttavia la caccia delle Nove Organizzazioni è appena finita, così ci sono molte questioni di cui occuparmi. Non posso partire subito per salvarla."


"Inoltre dovremo farlo in segreto. Così non possiamo partire insieme."


"Che ne dici di fare così, tra due giorni partirai per primo dalla montagna del Legno Turchese e troverai un posto dove aspettarmi."


In un istante era apparso il profilo di una mappa, il punto di partenza era la montagna del Legno Turchese, e la destinazione era la taverna di un villaggio.


"Capisco. La ringrazio per l'aiuto." Chu Feng provava una profonda gratitudine.


La reazione di Dugu Xingfeng finora era stata estremamente calma, come se la richiesta del giovane non fosse stata affatto sorprendente. A quanto pareva rientrava nelle sue possibilità.


 Aspetto più importante, Dugu Xingfeng aveva fatto solo un paio di semplici domande, non aveva nemmeno chiesto chi aveva intenzione di salvare o che tipo di ostilità quella persona avesse nei confronti del Sect della Terra Maledetta. Da questo si poteva capire quanta fiducia provasse per Chu Feng.


"Non c'è bisogno di essere così cortesi. Ricordati, sono il tuo direttore e anche la tua famiglia. La montagna del Legno Turchese è la tua casa. Quando un membro della famiglia ha bisogno d'aiuto, come potrei ignorarlo?"


"Ora è abbastanza tardi e sei anche molto stanco per lo scontro. Dovresti riposare. Ci incontreremo di nuovo tra tre giorni." Dugu Xingfeng diede una pacca sulle spalle di Chu Feng mentre sorrideva. Poi lasciò la residenza.


Chu Feng sorrise lievemente.


Casa? Dugu Xingfeng aveva detto delle parole simili a quelle del capo dell'Alleanza degli Sciamani.


E ora in effetti erano come una famiglia, gli stavano offrendo aiuto e protezione.


Era una sensazione davvero soddisfacente, Chu Feng sapeva che al momento non era più nelle stesse condizioni di un tempo.


La Terra Sacra delle Arti Marziali era piena di esperti e pericoli, ma ora non era più solo. Aveva due famiglie a sostenerlo e amici che lo trattavano con sincerità.
                                


                                



