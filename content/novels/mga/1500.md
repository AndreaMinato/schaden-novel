---
weight: 15000
title: Capitolo 1500 – Tra Geni ci si Intende
pubDate: 2024-07-24T02:13:16.517Z
tags:
    - mga
---


<em>Capitolo sponsorizzato, ringraziamo Federico!
4 capitoli in coda, 0/3
-Schadenfreude</em>


Non era un calcio ordinario, era anche un avvertimento e ricordava a Chu Feng che aveva intenzione di sostenerlo.


"Lord direttore, io... io..." Il Folle Assassino Tuoba si rese conto che la situazione era volta al peggio. Tuttavia non scappò invece accorse da lui e si inginocchiò.


Sapeva di non poter scappare. Allo stesso tempo sapeva che Dugu Xingfeng era infuriato. Ora poteva solo implorare perdono.


"Ti stimavo e ti ho aiutato a crescere, eppure mi consideri uno sciocco. Non hai reso inutili tutti questi anni di educazione che ti ho offerto?" Lo sguardo di Dugu Xingfeng era simile ad un lampo. Il suo corpo emanava un'aura intimidatoria. Sembrava una persona completamente diversa e traboccava di intento omicida. Era estremamente spaventoso.


"Lord direttore, non la considero uno sciocco, come potrei osare farlo? Non oserei mai." Il Folle Assassino Tuoba continuò ad implorare perdono.


"Osi continuare a mentire? Ho visto tutto ciò che è accaduto prima, mi hai proprio deluso. Ti ho già perdonato prima perché mi hai seguito per così tanto tempo. Eppure oggi, per un tuo impulso egoistico, volevi uccidere la speranza della nostra montagna del Legno Turchese. È imperdonabile."


Dugu Xingfeng puntò il dito verso il dantian del Folle Assassino Tuoba. Ci fu un bagliore di luce e risuonò un tonfo, la pancia dell'uomo era stata trapassata.


Il Folle Assassino Tuoba rimase pietrificato mentre sentiva la sua energia che trapelava dal suo dantian.


Dopo un momento, iniziò a gridare con amarezza: "Lord direttore, sta ignorando i miei secoli di servizio per quel Chu Feng e ha distrutto la mia coltivazione?"


"Se avessi ignorato i tuoi secoli di servizio ti avrei già ucciso diverse volte. Credevi davvero che non sapessi delle tue mire malvagie?"


"In passato, le tue infrazioni erano nel mio raggio di tolleranza. Chu Feng però è diverso. Per me è come la speranza della montagna del Legno Turchese. Eppure hai osato provare ad ucciderlo. Hai passato il limite, mi devo sbarazzare di te."


L'espressione di Dugu Xingfeng era gelida e priva di emozione. Non sembrava che si sentisse in colpa. In effetti al momento non provava la minima compassione per il Folle Assassino Tuoba. Pareva che nessuno potesse impedirgli di uccidere il suo sottoposto.


"Ma Lord direttore, la scorsa notte... che abbia... deliberatamente?" Il Folle Assassino Tuoba ripensò a cosa gli aveva detto Dugu Xingfeng quella notte. Poi si rese conto di essere stato ingannato.


"Esatto, sapevo che avevi l'intenzione di uccidere Chu Feng. Per questo ti ho detto quelle cose. L'ho fatto per rinsaldare la tua sicurezza e spingerti ad attaccare Chu Feng."


"In altre parole, ho usato un'esca. Dopotutto, se non avessi attaccato Chu Feng, non avrei avuto la giustificazione per liberarmi di te. Ora però non ho più remore ad ucciderti." Dugu Xingfeng non nascose nulla.


"Eheh... ah... ahahahahah..." Il Folle Assassino Tuoba scoppiò a ridere come uno sciocco. In quel momento si sentiva proprio uno stupido.


"Dugu Xingfeng, hai un cuore di pietra! Sono stato leale e devoto per così tanti anni invano! Ti ho seguito non molto tempo dopo essere entrato nella montagna del Legno Turchese e ho continuato a farlo per centinaia di anni! Eppure tu... hai intenzione di eliminarmi per un piccolo bastardo! Mi sono proprio sbagliato su di te!"


Il Folle Assassino Tuoba ruggì per la rabbia. Voleva che il mondo intero lo sentisse. Sapeva di essere spacciato, così non aveva più nessuna preoccupazione e aveva deciso di esprimere tutto ciò che aveva da dire.


"Ahah..." Dugu Xingfeng rise freddamente.


.....


Il Folle Assassino Tuoba cambiò di nuovo espressione. Anche se sapeva di essere destinato a morire, ora provò paura.


Temeva Dugu Xingfeng dal profondo del cuore.


"Ti ho dato molte occasioni, ma ti sei rifiutato di coglierle. Non sono io ad essere spietato, sei tu che meriti di morire."


Dugu Xingfeng ridusse l'uomo in polvere con un cenno. Anche se il suo sottoposto non avesse urlato di dolore prima della morte, era sprofondato in una disperazione incredibile.


"L'ultima cosa che posso fare per lui è lasciarlo morire senza provare dolore. Una persona come lui non merita di essere sepolta nella montagna del Legno Turchese. Così ho deciso di non lasciare intatto il suo corpo." Disse Dugu Xingfeng chiudendo gli occhi e mostrando un'espressione lievemente innaturale.


Sia Chu Feng che Hong Qiang potevano capire le sue difficoltà. Anche Dugu Xingfeng era umano. Non importava quante malvagità poteva avere commesso il Folle Assassino Tuoba, il direttore provava comunque un profondo affetto per lui. Dopotutto i cuori degli uomini non erano fatti d'acciaio.


In quel momento Chu Feng vide un altro lato del vecchio. In quanto direttore di una grande organizzazione, era una figura onnipotente. Raramente avrebbe mostrato un po' di debolezza, una parte sentimentale.


Tuttavia proprio per questo lato che Chu Feng ebbe un'impressione ancora migliore di lui. Allo stesso tempo, ripose ancora più fiducia in lui.


All'improvviso Hong Qiang disse: "Sembrerebbe che ci abbia seguito fin dall'inizio direttore Dugu."


"Ahah... naturalmente posso fare le vostre stesse previsioni. Temeva per la sicurezza di Chu Feng e ovviamente anche io lo faccio."


"In effetti non ero assolutamente certo che il Folle Assassino Tuoba avrebbe cercato di attaccarlo. Se non avesse più tentato di fargli del male, gli avrei dato un'occasione per continuare a vivere. Ma ahimè..." Dugu Xingfeng sorrise. Dopo un momento di sentimentalismo, sembrava sollevato.


Anche se era ancora umano, era superiore alle persone ordinarie e le sue capacità di adattamento erano formidabili.


Chu Feng si avvicinò e chiese: "Lord direttore, l'impronta sul dantian del Folle Assassino Tuoba era un falso?" La sua percezione era molto acuta. Aveva scoperto che il marchio non aveva mandato nessun segnale al momento della sua morte. Questo significava che molto probabilmente era un falso. Solo che Chu Feng non si era aspettato che fosse camuffato così bene, al punto che nemmeno lui e Hong Qiang se n'erano accorti.


"Sì era un falso. È interessante. Allora ho visto due marchi del genere in una rovina. Anche se sapevo che erano dei falsi, erano impronte antiche e così il Folle Assassino e Bai Yuan hanno voluto provarle. Così ho finito per marchiarli."


"Non mi sarei mai aspettato che sarebbe sembrato vero. Come previsto dalle eredità antiche lasciate da esperti. Sono davvero straordinari." Disse Dugu Xingfeng.


"In effetti sembrava proprio genuino." Sia Chu Feng che Hong Qiang annuirono.


All'improvviso Dugu Xingfeng disse: "Potete uscire allo scoperto."


Chu Feng e Hong Qiang sussultarono. Prestò però, lo spazio non troppo lontano da loro iniziò a contorcersi.


Apparirono due figure familiari di fronte a loro.


Erano il maestro dell'Alleanza degli Sciamani e Miao Renlong.


"Ahah, la percezione del direttore Dugu è acuta come sempre. È davvero uno spreco che non si concentri ad allenare le tecniche Spirit." Disse il capo dell'alleanza con una risata.


"Non ho usato tecniche Spirit per notarvi, ma sul mio intuito da coltivatore."


Il maestro dell'Alleanza degli Sciamani e Miao Renlong si scambiarono un'occhiata e poi chiesero insieme: "Intuito?"


"Come si dice, tra geni ci si intende. Credo che noi tre e il fratello Hong Qiang, dovremmo aver pensato la stessa cosa."


"Sia io che il fratello Hong Qiang temevamo per la sicurezza di Chu Feng. Naturalmente anche voi dovevate essere preoccupati. Sapevo che avreste deciso di proteggere Chu Feng di nascosto." Disse con un sorriso Dugu Xingfeng.


"Ahah..." In quel momento iniziarono tutti a ridere. Il direttore aveva ragione.


Anche Chu Feng sorrise, era rincuorato dalla premura di questi quattro Senior. Tuttavia, anche se provava gratitudine, non lo menzionò. Chu Feng pensava che sarebbe stato meglio e più pratico ripagarli con i fatti.


