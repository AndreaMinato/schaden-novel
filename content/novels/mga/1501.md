---
weight: 1501
title: Capitolo 1501 – Richiesta ad un Martial Emperor
pubDate: 2024-07-24T03:13:16.517Z
tags:
    - mga
---


<em>Capitolo sponsorizzato, ringraziamo Federico!
3 capitoli in coda, 0/3
-Schadenfreude</em>


"Dato che siamo tutti qui, partiamo direttamente. Il Sect della Terra Maledetta è feroce e spietato, se arriveremo troppo tardi, temo che potrebbe accadere qualcosa all'amica di Chu Feng." Disse Miao Renlong.


"No, dobbiamo radunarci nel luogo prefissato prima." Disse Dugu Xingfeng.


"Bisogna ancora andare in quel villaggio?" Chiese con fare confuso il capo dell'Alleanza degli Sciamani.


"Non è un ordinario villaggio." Spiegò Dugu Xingfeng.


"Direttore Dugu, anche se non so perché dobbiamo recarci lì, ci siamo radunati tutti per aiutare Chu Feng a salvare la sua amica. Da come la vedo, non dovremmo partire il più presto possibile? Non può rimandare la questione?" Chiese Hong Qiang.


Anche se non era il capo di un Sect, Hong Qiang possedeva una forza paragonabile alla loro. Così poteva parlare senza riserve e non temeva nemmeno Dugu Xingfeng. Aveva un atteggiamento molto rilassato.


"Fratello Hong Qiang, capisco ciò che intendi, ma voglio andarci proprio per salvare l'amica di Chu Feng."


"Oh?" Gli altri iniziarono ad esitare. Non capivano che sorta di rapporto ci fosse tra il Sect della Terra Maledetta e l'antico villaggio.


"Potete non saperlo, ma io... sì."


"Il Sect della Terra Maledetta pratica tecniche corrotte. I metodi di coltivazione che allena sono estremamente nefandi."


"Ci sono molte faccende vergognose che non possono essere portate alla luce nel Sect della Terra Maledetta. Più sono abiette e più le nascondono. Così, il Sect della Terra Maledetta è il posto più sorvegliato tra le nove organizzazioni e possiede anche le formazioni protettive più formidabili."


Il capo dell'Alleanza lo interruppe: "Lo sappiamo anche noi."


"Non ho finito. So che ne siete a conoscenza, ma sicuramente non saprete ciò che sto per dire."


"Nella loro Sacra Assemblea c'è l'Imperatore Malvagio, lo sapete no?" Chiese Dugu Xingfeng.


"Naturalmente, è uno dei grandi Martial Emperor del Sect della Terra Maledetta. Si dice che l'Imperatore Malvagio sia il più feroce e spietato, farebbe di tutto per raggiungere i suoi obiettivi. La sua infamia è ben nota, lo conoscono tutti." Disse il maestro dell'Alleanza degli Sciamani.


"In tal caso, sapete chi è suo figlio?".


"Questo..." Il capo dell'Alleanza guardò Hong Qiang e Miao Renlong, ma nemmeno loro riuscirono a rispondere. Evidentemente non lo sapevano.


"Suo figlio è l'attuale capo del Sect della Terra Maledetta, Sang Kun." Disse Dugu Xingfeng.


"È davvero lui? È davvero il figlio dell'Imperatore Malvagio?" Miao Renlong e gli altri ne furono sorpresi.


"L'Imperatore Malvagio ha avuto diverse centinaia di figli. Ma visto che secondo i suoi criteri non avevano abbastanza talento marziale, sono stati strangolati o allenati fino alla morte da lui."


"Alla fine è rimasto solo Sang Kun. Così l'Imperatore Malvagio dà molto valore a Sang Kun e lo ha nominato suo successore."


"Ora l'Imperatore Malvagio non si sta allenando nella Sacra Assemblea, ma nel Sect. Il motivo per cui lo fa è per aiutare suo figlio a proteggere il Sect."


"Anche se andremo solo a salvare un membro della giovane generazione, le nostre posizioni sono tutte un po' speciali. Credo che nessuno di voi vorrebbe esporre la propria identità e vogliamo che questa missione abbia successo."


"Altrimenti, se scoprissero la nostra identità, non solo finiremmo nei guai noi, ma implicheremmo sia la montagna del Legno Turchese che l'Alleanza degli Sciamani."


"Il Sect della Terra Maledetta non è mai stato in buoni rapporti con noi. Se ci scoprissero, causerebbe una guerra. Innumerevoli Anziani e discepoli morirebbero per questo. E noi, noi diventeremmo la causa principale di questo disastro. Saremmo tutti colpevoli."


"Per questo non possiamo permetterci di fare il minimo errore. Dobbiamo escogitare un ottimo piano e andare in quel villaggio potrebbe aiutarci." Disse Dugu Xingfeng.


"Ve lo dirò direttamente, mi recherei lì per chiedere ad un Martial Emperor di aiutarci." Disse Dugu Xingfeng.


"Che? Martial Emperor?" Miao Renlong e gli altri ne furono sorpresi e al tempo stesso si entusiasmarono.


Anche se organizzazioni colossali come i loro Sect avevano dei Martial Emperor a proteggerli, erano comunque figure di massimo livello nella Terra Sacra delle Arti Marziali.


Erano esistenze superiori rispetto al resto del mondo, simili a degli dei perfino per molti coltivatori. Come poteva essere facile chiedere il loro aiuto?


Così era inevitabile che Miao Renlong e gli altri ne fossero entusiasmati.


Poter combattere a fianco di un Martial Emperor era una fortuna. Inoltre, se avessero potuto ottenere l'aiuto di una figura del genere, allora la loro missione avrebbe avuto molte più possibilità di successo.


"Che ci sia un membro della vecchia generazione della Sacra Assemblea del Legno Turchese in quel villaggio?" Chiese Hong Qiang.


"No, non è possibile. I membri della vecchia generazione della Sacra Assemblea non si immischierebbero in una questione del genere. Anche se il fratello Dugu è un direttore, la Sacra Assemblea non lo aiuterebbe, anzi, forse gli impedirebbe di interferire considerando la situazione."


"Il fratello Miao ha ragione. I senior della Sacra Assemblea danno la priorità al bene comune, non parteciperebbero ad una missione così pericolosa." Dugu Xingfeng annuì.


"Allora non è un esperto di qualche organizzazione?" Miao Renlong e gli altri si incuriosirono ancora di più, anche Chu Feng.


Nella Terra Sacra delle Arti Marziali, si diceva che i tre palazzi, i quattro clan e le nove organizzazioni fossero i più potenti ed erano anche strutture colossali. Erano tutti capeggiati da Martial Emperor e, nei tre palazzi e nei quattro clan, c'erano ancora più esperti.


Tuttavia esistevano molti guerrieri che non facevano parte di questi Sect e la maggior parte di loro aveva una caratteristica in comune, erano tutti molto misteriosi.


Erano misteriosi perché mantenevano un basso profilo. Tuttavia destavano anche più curiosità e così avrebbero attirato ancora di più l'attenzione.


"Quali sono le sue origini?" Chiese il capo dell'Alleanza degli Sciamani. Ora il vecchio era entusiasta e aveva perso la calma che avrebbe dovuto avere il maestro di un'organizzazione.


"Credo che abbiate sentito parlare tutti dell'Imperatore della Fiamma, vero?" Chiese Dugu Xingfeng.


"L'Imperatore della Fiamma? Naturalmente. È la persona che ha rivaleggiato con l'Imperatore Qing diecimila anni fa."


"Anche se alla fine è stato sconfitto, la sua fama non è immeritata. Una volta per la rabbia ha bruciato diverse decine di migliaia di miglia e ha prosciugato un grosso mare con le sue fiamme, trasformandolo in un oceano di fuoco."


"Anche se sono passati diecimila anni, il mare di fiamme sta ancora bruciando. È un'area proibita in cui nessuno di noi osa entrare." Disse il maestro dell'Alleanza degli Sciamani.


"Diversi Martial Emperor sospettavano che l'Imperatore della Fiamma avesse lasciato dei tesori nel mare di fiamme e hanno deciso di esplorarlo. Tuttavia, una volta entrati, non sono più tornati. Hanno tutti perso la vita in quel mare di fuoco."


"Così quella vasta zona è stata chiamata il Mare di Fiamme del Purgatorio. È una delle aree misteriose relativamente famose nella nostra Terra Sacra delle Arti Marziali, un posto in cui nemmeno i Martial Emperor osano entrare imprudentemente." Aggiunse Miao Renlong.


"Ci sono molte aree proibite nella Terra Sacra delle Arti Marziali. Tuttavia, la maggior parte di esse sono state create durante l'Antica Era. Quelle formate dagli esperti della nostra epoca sono poche, ma il Purgatorio del Mare di Fiamme ne è un esempio."


"Non possiamo competere con la potenza dell'Imperatore della Fiamma." Aggiunse Hong Qiang, anche lui era molto informato al riguardo.


Per Chu Feng invece era la prima volta che ne sentiva parlare. Tuttavia a giudicare dal tono dei Senior, era evidente che ammirassero e venerassero questo esperto. Di sicuro questo Imperatore della Fiamma non era da sottovalutare.


Se era riuscito a confrontarsi con l'Imperatore Qing, doveva essere stato formidabile.


"Ma l'imperatore Yan non è morto da tempo?" Chiesero simultaneamente il capo dell'Alleanza, Hong Qiang e Miao Renlong.
                                


                                



