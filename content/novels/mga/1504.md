---
weight: 15040
title: Capitolo 1504 – Pensando ad Ovetto
pubDate: 2024-07-24T06:13:16.518Z
tags:
    - mga
---


<em>Capitolo sponsorizzato, ringraziamo Federico!
0 capitoli in coda, 0/3
-Schadenfreude</em>


Dietro il villaggio c'era una grossa montagna piena uccelli, splendi fiori, erba verde e animali selvatici. Anche se non era un vero e proprio paradiso, aveva comunque il suo fascino.


Chu Feng non notò nulla di anormale in questa zona, ma il suo intuito gli suggeriva che avesse origini straordinarie. Così osservò la montagna con gli Occhi Celesti.


Fu allora che scoprì che in realtà era una formazione protettiva dalle capacità difensive e di occultamento.


Usando gli Occhi Celesti, vide sempre più chiaramente attraverso la montagna. Gradualmente intravide una città.


Era una città un po' particolare, i suoi mattoni erano gialli e sulle pareti erano stati posti dei totem rossi come il fuoco. Ad una prima occhiata, l'intera città sembrava formata da fiamme impetuose. Nonostante la combinazione di colori comunque non era abbagliante, anzi, più la guardava, più Chu Feng si sentiva a suo agio. Sembrava che i due colori fossero perfettamente adatti l'uno all'altro.


La città era molto grande, ma non camminavano molte persone per strada. Molte vie erano pattugliate da guardie estremamente potenti.


Questa dimostrazione di forza faceva sembrare fuori dal comune questa città, sembrava più la residenza di un'organizzazione straordinaria. Doveva essere la vera dimora dei membri del clan Yan.


Dugu Xingfeng iniziò a dirigersi verso l'entrata. Aveva la chiave per entrare e aprì direttamente un Portale Spirit.


Il gruppo ci passò attraverso e Chu Feng riuscì a vedere chiaramente la gente del clan Yan. Non sembravano avere caratteristiche distintive, ognuno di loro pareva un normale umano.


Le guardie invece non furono molto sorprese nel vedere Chu Feng e gli altri. In effetti annuirono perfino per esprimere la loro benevolenza, avevano un atteggiamento estremamente amichevole.


Chu Feng intuì che questa accoglienza fosse dovuta per lo più a Dugu Xingfeng. Se fossero entrati senza di lui, la situazione sarebbe stata ben diversa.


Dopotutto gli Armamenti Reali appesi alle loro vite non erano solo decorazioni. Queste guardie erano qui per proteggere questa città.


Inoltre nessuno dei sorveglianti era giovane, erano vecchi che erano vissuti per centinaia di anni, nessuno di loro era debole; erano tutti Semi Martial Emperor.


Da questo si poteva capire quanto fossero sbalorditive le guardie del villaggio Yan.


Se non altro, nemmeno le Nove Organizzazioni si sarebbero potute permettere di tenere delle guardie così potenti.


Il capo delle guardie si avvicinò e disse come se avesse visto un vecchio amico: "Direttore Dugu, è arrivato."


"Il capoclan è presente?" Chiese Dugu Xingfeng.


"Sì, il direttore Dugu ha una questione di cui parlare con il Lord capoclan?"


"Esatto." Rispose Dugu Xingfeng.


"Mi segua per favore." Il capo delle guardie iniziò a guidare il gruppo.


Non volò, né uso tecniche di movimento marziali. Invece cominciò a camminare con andatura molto salda e lenta. Tuttavia questo ritmo era perfetto per godersi il paesaggio.


Più si avventuravano nella città, più Chu Feng divenne sorpreso. Spesso avrebbe visto gruppi di bambini che giocavano per strada e occasionalmente avrebbe visto giovani della sua stessa età.


Tuttavia possedevano tutti delle coltivazioni straordinarie e avevano un grande talento.


La maggior parte della gente però erano esperti della generazione più grande. I più deboli erano Martial King e la maggior parte erano Semi Martial Emperor.


Era uno schieramento superiore perfino a quello della montagna del Legno Turchese. In effetti avevano delle origini davvero illustri, anche se il clan Yan era molto più debole in confronto al passato, era ancora molto forte.


Naturalmente sarebbero stati comunque più deboli in confronto alle Nove Organizzazioni vista la presenza dei vecchi mostri delle Sacre Assemblee.


Ma questo clan Yan era diverso. I loro esperti della vecchia generazione non si nascondevano, vivevano tra i più giovani nella stessa città. Questo era il motivo per cui sembrava molto più potente.


Sotto la guida del capo delle guardie, Chu Feng e gli altri arrivarono in una sala di palazzo davvero maestosa. Al loro arrivo non trovarono nessuno e fu detto loro di aspettare.


Non molto tempo dopo comunque arrivò un uomo alto e robusto con un abito rosso seguito dal capo delle guardie.


Era un Semi Martial Emperor al picco del suo stadio. La sua aura era alla pari con quella di Dugu Xingfeng e degli altri. Doveva essere il capo del clan Yan.


"Fratello Dugu, è passato molto tempo dall'ultima volta che ci siamo incontrati. Come sta?"


"Non mi sarei mai aspettato che sarebbero venuti anche il maestro dell'Alleanza degli Sciamani e il fratello Miao. È davvero un piacere incontrarvi tutti."


Il capoclan era molto entusiasta e riconobbe il capo dell'alleanza e Miao Renlong, che invece non lo avevano riconosciuto.


"E questo signore?" Il capoclan non era riuscito a determinare chi fosse Hong Qiang.


In quel momento Chu Feng capì. Il clan Yan si era nascosto qui e così naturalmente Miao Renlong e gli altri non avrebbero potuto sapere che aspetto aveva il loro capo. Miao Renlong e il maestro dell'Alleanza degli Sciamani invece erano molto famosi e sarebbe stato facile ottenere i loro ritratti. Per questo il capo del clan Yan era riuscito a riconoscerli.


Hong Qiang però si era isolato dal mondo per molto tempo e non era famoso. Così pochissime persone lo conoscevano, figuriamoci se avessero fatto ritratti di lui.


"Permettetemi di presentarvi. Questo è il capo del clan Yan, Yan Hong."


"Fratello Yan, questo è il direttore della Foresta di Bambù delle Foglie Cadute, Hong Qiang."


Dopo aver presentato Yan Hong, Dugu Xinfeng gli presentò Hong Qiang e poi Chu Feng.


"Davvero un giovane talento. È già all'ottavo livello del Martial King realm ad una così giovane età."


"Fratello Dugu, è apparso un altro raro genio nella montagna del Legno Turchese dopo Qin Wentian e Qin Lingyun." Iniziò a lodare il capoclan.


"Come possono quei due paragonarsi a Chu Feng? Non ne sono degni." Hong Qiang roteò gli occhi.


"Eh..." Il capo del clan Yan rimase senza parole, non sapeva come rispondere. Era evidente però che Hong Qiang avesse detto qualcosa di strano e inappropriato, così il capoclan iniziò a provare disagio.


"Fratello Yan, sono venuto qui per porgere visita al suo antenato. Avrei una questione per cui avrei bisogno della sua consulenza. Fratello Yan, sarebbe possibile vedere il suo antenato?" Disse frettolosamente Dugu Xingfeng per rimediare all'atmosfera imbarazzante.


"Oh, desidera vedere l'antenato? Non c'è problema. Lasci che provveda subito." Il capoclan gettò un'occhiata alla guardia, che partì subito.


Non molto tempo dopo, il capo delle guardie tornò e disse: "Lord capoclan, l'antenato sta ancora riposando. Al momento non è molto conveniente incontrare delle persone per lui."


"Potrei sapere per quanto tempo ha riposato finora?" Chiese Dugu Xingfeng.


"Dieci giorni ormai." Rispose il capo delle guardie.


"Va bene, possiamo aspettare."


Dugu Xingfeng sapeva cosa significava. Era un metodo che l'Antenato del clan Yan usava per allenarsi. Avrebbe chiuso gli occhi e meditato.


Questa sorta di riposo sarebbe stato molto più lungo di un periodo di sonno. Ma visto che erano passati dieci giorni, ormai si avvicinava il momento in cui si sarebbe svegliato. Dugu Xingfeng era certo che si sarebbe ridestato in meno di un giorno. Così decise di attendere.


Il capo del clan Yan allora decise di intrattenere i suoi ospiti. Non lasciò che rimanessero seduti ad aspettare, invece ordinò frettolosamente ai suoi uomini di preparare cibi e bevande, accompagnati da del buon vino. Solo dopo iniziò a discutere di coltivazione con Dugu Xingfeng e gli altri.


Erano tutti Semi Martial Emperor di massimo livello. Erano ad un passo dal diventare Martial Emperor, ma quest'ultima fase aveva bloccato innumerevoli persone.


Alcune persone talentuose sarebbero potute diventare Semi Martial Emperor prima di raggiungere i cent'anni d'età. Tuttavia, dopo essere vissuti per migliaia di anni, sarebbero rimasti solo al picco del Semi Martial Emperor. Non sarebbero riusciti ad avanzare allo stadio successivo per il resto della vita.


Così il loro desiderio più grande sarebbe stato superare questo ostacolo. Inoltre si sarebbero scambiati informazioni su ciò che avevano compreso con i loro conoscenti nella speranza di poter fare progressi.


Chu Feng non era interessato all'argomento. Dopotutto per lui avanzare di livello non era così difficile. Le sue capacità di comprensione era troppo potente, superava completamente quella delle persone ordinarie. Raramente avrebbe incontrato degli ostacoli nella sua coltivazione. Anche se lo avesse fatto, Chu Feng sarebbe riuscito a risolvere il problema in breve tempo.


Tuttavia non sarebbe stato appropriato andarsene. Dopotutto un ospite avrebbe dovuto accompagnare il padrone di casa, era solo cortese che rimanesse qui. Inoltre Chu Feng non aveva molta familiarità con questo luogo, non avrebbe avuto altri posti dove andare. Così aveva deciso di ascoltare la loro chiacchierata.


Sospirò. <em>'Se solo Ovetto fosse qui'</em>


Era annoiato. Allora, quando aveva ottenuto il potere del Divino Diagramma dei Nove Spiriti, anche lei ne aveva ricevuto grande beneficio. Solo che avrebbe dovuto  assimilare con calma quell'energia ed era rimasta a dormire per tutto questo tempo.


Anche se non era un grande problema, aveva fatto sentire molto più solo Chu Feng. In questa sorta di situazione ad esempio avrebbe potuto chiacchierare con lei.


Gli mancava proprio. Dopotutto quella ragazza lo aveva accompagnato per tutta la sua vita e lei stava dormendo da così tanto tempo. Chu Feng non ci era abituato molto.
                                


                                



