---
weight: 15060
title: Capitolo 1506 – Raduno della Giovane Generazione
pubDate: 2024-07-24T08:13:16.518Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Di chi stai parlando?"


"Si chiama Xian Kun."


"Xian Kun? È una bestia mostruosa?" Chiese Chu Feng.


"No, è molto più potente di una bestia mostruosa, è un elfo dell'Antica Era. E non è un membro ordinario della sua razza, proviene dal regno degli elfi."


"Inoltre ho sentito che un tempo ha attivato l'Ago Immortale nel suo regno. Può essere definito un raro genio tra gli elfi dell'Antica Era." Disse Yan Ru.


"In tal caso, le sue origini sono davvero straordinarie." Chu Feng naturalmente sapeva degli elfi dell'Antica Era. Erano creature antiche e il potere più misterioso nell'intera Terra Sacra delle Arti Marziali. Perfino i Tre Palazzi, i Quattro Clan e le Nove Organizzazioni non avrebbero voluto provocare gli elfi dell'Antica Era.


Gli elfi dell'Antica Era erano disseminati in tutta la Terra Sacra delle Arti Marziali. C'erano tracce di loro praticamente in ogni dominio. E il loro quartier generale era il regno degli elfi, un posto simile alla Sacra Assemblea della montagna del Legno Turchese, un posto dove si radunavano gli esperti più formidabili.


Gli elfi di quel regno, sia vecchi che giovani, erano tutti straordinari. Figuriamoci il loro talento, le loro posizioni già erano superiori a quelle di tutti gli altri membri della loro razza.


E Xian Kun non solo proveniva dal regno degli elfi, aveva anche attivato l'Ago Immortale. Doveva essere una figura straordinaria.


Chu Feng aveva sentito che l'Ago Immortale del regno degli elfi era completamente diverso dai due che aveva attivato. Si diceva che ci fossero molti Aghi Immortali nel regno degli elfi e che ognuno di essi fosse molto più arduo da attivare in confronto a quelli ordinari all'esterno.


"Tuttavia non mi piace molto. È estremamente arrogante, non considera nessuno. Sembra che si senta il numero uno in assoluto e quando incontra membri della vecchia generazione è estremamente scortese. Non rispetta affatto gli anziani."


"Inoltre ho sentito che è stato cacciato via dal regno degli elfi perché ha commesso un grave errore. Per questo sta nella Pozza Immortale dell'Antica Era nel dominio del Legno Turchese."


"Mi rende scontenta anche solo pensare a quel tipo arrogante e presuntuoso. Dopotutto è di gran lunga inferiore al mio fratellone Yan Xie." Disse Yan Ru.


"Yan Xie, sarà presente anche lui a questo raduno?" Chiese Chu Feng. In confronto a Xian Kun, Chu Feng era più interessato a lui. Dopotutto era venuto qui per sfidarlo.


"Conosci il mio fratellone Yan Xie?" Yan Ru ne fu un po' sorpresa.


"Ho sentito parlare di lui dal Lord Direttore. Mi è stato detto che è un raro genio della coltivazione." Disse Chu Feng.


"Giusto. Il fratellone Yan Xie è estremamente potente. È la persona più formidabile della nostra generazione. Ho la sensazione che sia un po' diverso da noi. Come si dice...? Oh giusto, un drago tra gli uomini. Il fratellone Yan Xie è un drago tra gli uomini." Disse Yan Ru.


"In tal caso sarà presente anche lui? Mi piacerebbe incontrarlo." Disse Chu Feng.


"Il mio fratellone Yan Xie in effetti è nel nostro clan, ma sfortunatamente è completamente impegnato a coltivare. Anche se ha un'età simile alla mia, non gli piace partecipare a raduni come questi. Temo che non potrai incontrarlo."


"Va bene. Se il fato lo permetterà, ci incontreremo sicuramente." Chu Feng sorrise. Era sicuro che si sarebbe incontrato sicuramente con Yan Xie, così non mostrò impazienza.


Dopodiché, guidato da Yan Ru, Chu Feng arrivò nel giardino. Questo giardino era molto grande e bello. Cresceva ogni genere di erba e di fiore raro e insolito che attiravano molte farfalle. Il profumo che aleggiava in questo luogo avrebbe rilassato e rinvigorito lo spirito. Era questo giardino il luogo del raduno.


Prima ancora di entrare, Chu Feng aveva già percepito molte aure, un totale di ventuno persone.


Inoltre, non tutte erano umane; c'erano bestie mostruose ed elfi dell'Antica Era. Ognuno di loro apparteneva alla giovane generazione ed era molto potente.


In effetti la Terra Sacra delle Arti Marziali era un posto pieno di grandi talenti, anche tra i discepoli di esperti nascosti c'erano geni straordinari. In effetti alcuni di loro potevano competere con i migliori geni delle più grandi organizzazioni.


Insieme a Yan Ru, Chu Feng attirò l'attenzione della folla.


Molti giovani lo guardarono in modo diverso per via della sua divisa da discepolo principale della montagna del Legno Turchese. Avevano riconosciuto tutti questo abito, dopotutto la montagna del Legno Turchese era la sovrana di questo dominio.


Così la maggior parte di loro mostrò sguardi amichevoli. Dopotutto, anche senza contare la reputazione della montagna del Legno Turchese, Chu Feng era abbastanza forte e così era degno del loro rispetto.


Inevitabilmente però ci sarebbero state delle eccezioni. Mentre alcuni mostravano cordialità e altri rivelarono sguardi ammirati, Chu Feng sentì quattro sguardi ostili.


Tre di questi provenivano dagli elfi dell'Antica Era e l'ultimo da un umano.


"Xiao Ru, chi è?" Un uomo sui trent'anni si avvicinò. Era al nono livello del Martial King realm.


Quest'uomo assomigliava al capoclan, Chu Feng intuì all'istante che doveva essere il ventiquattresimo fratello di Yan Ru.


"Permettetemi di presentarvi. Questo è Chu Feng della montagna del Legno Turchese."


"Mentre questo è il mio ventiquattresimo fratello, Yan Lei."


"Ahah, così è il fratello Chu Feng della montagna del Legno Turchese. Benvenuto, benvenuto." Yan Lei fu molto amichevole. Anche se sembrava molto orgoglioso, mantenne il sorriso. Chu Feng capì subito dalla sua espressione che era una persona molto franca e onesta.


"Xiao Ru'er, dovresti presentare anche me." Un uomo alto si avvicinò.


Aveva un aspetto molto affascinante, era il tipico giovane di bell'aspetto, ma la sua coltivazione era mediocre, era solo un Martial King di quinto livello. In confronto agli altri, si poteva dire che fosse il più debole.


Tuttavia il suo sguardo conteneva una grande arroganza e indossava un mantello da Sciamano color oro.


"Chu Feng, permettimi di presentarvi. Questa persona si chiama Tian Liang. È uno Sciamano come te."


"Il suo maestro è davvero sbalorditivo, è uno Sciamano dal Mantello Reale. Si dice che la tua montagna del Legno Turchese ha invitato molte volte il maestro di Tian Lang per offrirgli la carica di Anziano nominale."


"Sfortunatamente, Tian Liang ha rifiutato ogni invito, eheh..." Yan Ru li presentò.


"Oh, anche il fratello Chu Feng è uno Sciamano? È davvero un piacere incontrarti."


Tian Lang sorrise lievemente. Anche se sembrava amichevole, Chu Feng sapeva che le sue intenzioni erano ben diverse, già da prima era stato uno dei quattro che lo aveva guardato con ostilità prima a parte i tre elfi dell'Antica Era.


"La montagna del Legno Turchese non è un posto che si specializza nelle tecniche Spirit. Fratello Chu Feng, dove hai studiato? Qual è il livello delle tue tecniche?" Chiese Tian Liang.


"Le ho solo studiate un po'. È meglio non menzionarle." Chu Feng non voleva disturbarsi a perdere troppo tempo con un tipo così ipocrita.


"Fratello Chu Feng, non c'è bisogno di essere così cortesi. È il fato ad averci fatto incontrare tutti quanti."


"Se c'è qualcosa delle tecniche Spirit che ti confonde, puoi cercarmi. Ti insegnerò tutto ciò che so. E se c'è qualcosa che non capirai, ti aiuterò a chiarire i tuoi dubbi."


"Anche se sono solo uno Sciamano dal Mantello d'Oro, il mio potere Spirit è molto potente. Il mio maestro ha detto che in meno di dieci anni potrò diventare uno Sciamano dal Mantello Reale."


Tian Liang gettò un'occhiata verso Yan Ru. Era evidente che non avesse detto questo per Chu Feng, ma per Yan Ru.


Sicuramente sapeva che Yan Ru adorava gli Sciamani. Così aveva mostrato indirettamente quanto era talentuoso per entrare nelle sue grazie. Allo stesso tempo stava sminuendo Chu Feng in modo da poter dimostrare di essere superiore a lui.
                                


                                



