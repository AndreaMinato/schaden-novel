---
weight: 1509
title: Capitolo 1509 – Una Richiesta Scortese
pubDate: 2024-07-24T11:13:16.518Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"La montagna del Legno Turchese in effetti non può competere con gli elfi dell'Antica Era, ma è la sovrana di questo dominio. È un'organizzazione che nemmeno voi che vivete qui osate provocare." Continuò Chu Feng.


Xian Kun indicò il simbolo sul suo petto e gridò: "Sei davvero arrogante. Tanto vale che ti dica questo. Non faccio parte della comunità di elfi di questo territorio, provengo dal regno degli elfi! Guarda bene, che ca**o credi che sia questo?! Riconosci questo simbolo?!"


Sembrava che temesse che gli altri non sapessero delle sue origini.


"Oh, così provieni dal regno degli elfi. Non c'è da meravigliarsi che tu sia così arrogante. Tuttavia vorrei chiederti una cosa. Come mai invece di rimanere nel tuo regno sei venuto qui? Che tu abbia commesso qualche errore e sia stato cacciato?" Chu Feng sogghignò.


"Tu..." Xian Kun si infuriò. Quasi gli si mozzò il fiato e morì per la rabbia.


Chu Feng aveva proprio messo il dito nella piaga, era vero che era stato cacciato via.


Allora, dopo che Xian Kun aveva attivato con successo l'Ago Immortale nel suo regno, aveva ottenuto una gloria senza pari. Era stato definito un genio e aveva seguito la principessa degli elfi ovunque per cercare il Fiore Immortale dell'Antica Era.


Allora, quando era arrivato nella Pozza Immortale del dominio del Legno Turchese, perfino il Lord meridionale al comando di quella regione lo aveva trattato con il massimo rispetto. In effetti gli aveva anche chiesto di attivare l'Ago Immortale dell'area.


Tuttavia Xian Kun aveva fallito. Non solo non era riuscito a compiere la missione, ma l'Ago Immortale era stato attivato da un umano.


Era stata un'enorme umiliazione per gli elfi. Dopo che i sovrani del regno erano venuti a sapere cos'era successo, lo avevano esiliato. Sarebbe rimasto nel dominio del Legno Turchese per il resto della vita.


In seguito Xian Kun aveva scoperto che lo aveva fatto fallire era entrata nella montagna del Legno Turchese. Per questo odiava così tanto questo Sect.


Chissà che espressione avrebbe fatto se avesse scoperto che era proprio la persona che aveva davanti ad aver attivato l'Ago Immortale del Legno Turchese e che aveva rovinato il suo futuro. Probabilmente avrebbe cercato immediatamente di uccidere Chu Feng.


"Signori, per favore mi fate il favore di smettere di litigare?" Disse Yan Lei. Dato che aveva organizzato il raduno, naturalmente non voleva che ci fossero conflitti.


Inoltre pensava che se avessero combattuto, Chu Feng non sarebbe riuscito affatto a competere con Xian Kun. Così le sue intenzioni erano chiare; stava cercando di proteggere Chu Feng e voleva che l'elfo si trattenesse.


Xian Kun era proprio infuriato, ma visto dove si trovava non poteva che mostrare rispetto a Yan Lei. Così fece un cenno e tornò al suo posto.


"Fratello Chu Feng, prima che Xian Kun venisse qui, mi aveva chiesto se avessi invitato i discepoli della montagna del Legno Turchese. Gli ho detto che non l'avrei fatto perché non conoscevo nessuno del tuo Sect."


"Ma non avevo intenzione di sottovalutare la montagna del Legno Turchese, spero che il fratello Chu Feng non se la sia presa per questo." Yan Lei temeva di aver fatto una brutta impressione e così iniziò a spiegarsi.


"Va bene, capisco." Chu Feng sorrise. Era evidente che Yan Lei non provasse nessuna ostilità nei suoi confronti, così come nemmeno la maggior parte dei presenti.


Solo quattro persone non tolleravano la sua presenza, i tre elfi e Tian Liang.


"Il fratello Chu Feng è proprio una persona di sani princìpi. Ora divertiamoci. Prima permettimi di presentarti i miei amici." Yan Lei sorrise e iniziò a fare da anfitrione.


Quando Chu Feng si avvicinò, queste persone iniziarono a presentarsi ancora prima che potesse farlo Yan Lei.


Possedevano tutti potenti coltivazioni. La maggior parte di loro era tra il sesto e l'ottavo livello del Martial King realm; erano più forti di Tian Liang.


Tuttavia erano ben disposti nei confronti di Chu Feng. Non solo non erano presuntuosi, ma provavano un po' di venerazione nei suoi confronti.


Questo sia perché Chu Feng era un discepolo della montagna del Legno Turchese e Dugu Xingfeng al momento era ospite del clan Yan, sia perché Chu Feng non era affatto debole.


Mentre questo evento era definito un raduno, in realtà era più un'occasione per chiacchierare.


Alcuni sapevano che la caccia delle nove organizzazioni era appena finita. Così erano venuti a chiedere a Chu Feng chi avesse ottenuto il primo posto.


Inoltre alcuni sapevano della potenza delle sorelle Nie del giardino dei Diecimila Fiori e domandarono se fossero state le due giovani a conquistare lo stendardo.


Chu Feng iniziò ad evitare con maestria questo tipo di domande.


Avrebbe voluto rispondere, ma sarebbe stato imbarazzante dire che era stato lui ad ottenere il primo posto. Se l'avesse fatto, sarebbe stata davvero una vanteria. Chu Feng non era come Tian Liang; non gli piaceva pavoneggiarsi.


Se non fosse stato lui a conquistare il primo posto, Chu Feng avrebbe risposto alle domande senza la minima esitazione.


Comunque la discussione procedette senza intoppi. Inoltre, visto che il gruppo era molto interessato a chiacchierare con Chu Feng, i tre elfi finirono con l'essere isolati.


Dopo essere rimasto in silenzio per molto tempo: "Xian Kun disse: "Fratello Yan, ho sentito che il tuo clan ha un Tabù Terrestre che si chiama tecnica del Mare di Fuoco."


"È una tecnica che supera i normali Tabù Terrestri. Usandola si può trasformare una regione in un mare sconfinato di fiamme, può perfino bruciare le acque del mare. Allora, il Lord della Fiamma ha usato questa tecnica per creare il Purgatorio del Mare di Fuoco, quell'area proibita. Non ho mai visto questa tecnica, potresti mostrarcela?"


"Il Lord Imperatore della Fiamma non ha usato quella tecnica, ma quella del Cielo Ardente."


"Quel Tabù Terrestre è paragonabile a Tabù Celesti, è estremamente potente. Tuttavia, visto che è molto difficile da apprendere e può bruciare chi la utilizza se non si sta attenti, può essere praticata solo da chi diventa un Martial Emperor."


"Mentre non ho appreso la tecnica del Cielo Ardente, conosco quella del Mare di Fuoco di cui ha parlato il fratello Xian Kun. Se desideri vederla, posso mostrarvela." Disse Yan Lei.


"Grandioso, faccela vedere fratello Yan Lei." La folla iniziò ad applaudire.


Il clan Yan era rimasto nascosto per molto tempo e non era entrato in conflitto con gli altri. Così pochissimi avevano visto le loro tecniche e oggi Yan era disposto a mostrare le sue capacità. Naturalmente la folla sarebbe stata piena di entusiasmo.


Yan Lei non esitò. Si levò in volo e si fermò a mezz'aria. Stava per mostrare la tecnica del Mare di Fuoco.


Tuttavia proprio in quel momento, Xian Kun disse: "Aspetta."


"Fratello Xian Kun, hai bisogno di qualcos'altro?" Chiese Yan Lei.


"Mi hai frainteso. Con vedere non intendevo vederti usare la tecnica, ma esaminare il metodo di coltivazione." Disse con un sorriso raggiante Xian Kun.


"Cos'hai detto?" Le espressioni di Yan Lei e Yan Ru cambiarono drasticamente. Si stavano infuriando.


Xian Kun aveva fatto apposta una richiesta estremamente scortese.
                                


                                



