---
weight: 15100
title: Capitolo 1510 – Regno degli Dei
pubDate: 2024-07-24T12:13:16.519Z
tags:
    - mga
---


<em>Capitolo regolare (di giovedì, scusatemi),
0 capitoli in coda, 0/3
-Schadenfreude</em>


"Fratello Xian Kun, la tua battuta è un po' fuori luogo. Non è una tecnica che il nostro clan insegna agli estranei. Credi che ti permetteremmo di vederla?"


Yan Lei era proprio scontento, ma trattenne la rabbia. Anche se era il territorio del suo clan, sapeva che era meglio non provocare gli elfi dell'Antica Era.


"Non dovresti essere così inflessibile fratello Yan Lei, vorrei solo vederla. Non posso imparare la tecnica del Mare di Fuoco con una sola occhiata."


"Inoltre non voglio esaminarla senza dare nulla in cambio. Se sarai disposto a farmi dare un'occhiata, ti darò questo in cambio." Xian Kun tirò fuori una scatola dal suo Sacchetto Cosmo.


Era un cubo grande quanto due palmi. Non era abbellito da perle o altre gemme, ma era formato da un tipo speciale di pianta. Non solo brillava lievemente, ma emanava una debole fragranza. Sembrava impenetrabile, ma poteva anche isolare il potere spirituale. Aspetto più importante, questa scatola era viva.


Perfino gli occhi di Chu Feng cominciarono a brillare vedendola.


Era una pianta davvero interessante e resistente, nemmeno Semi Martial Emperor sarebbero riusciti a distruggerla.


Inoltre Chu Feng non riuscì a percepirne il contenuto nemmeno dopo aver usato di nascosto gli Occhi Celesti.


"Che sia la pianta leggendaria del regno degli elfi, il rampicante del deposito?" Esclamò qualcuno.


"Esatto. È la specialità del nostro regno, il rampicante del deposito." Disse compiaciuto Xian Kun.


Era un tipo di pianta speciale che cresceva solo nel regno degli elfi.


Il motivo per cui era stata chiamata così era per la sua funzione ovviamente, si potevano conservare degli oggetti al suo interno.


Aspetto più importante, prima di riporre un oggetto nel rampicante del deposito, si poteva stabilire un metodo speciale per sbloccarlo. E l'unico altro modo per aprire il contenitore sarebbe stato usando puro potere marziale.


Così il rampicante del deposito era un oggetto davvero miracoloso e utile.


"È soltanto un rampicante del deposito. Indipendentemente da quanto sia prezioso, sicuramente è inferiore al nostro Tabù Terrestre."


"Vuoi usarlo per ottenere la tecnica del Mare di Fuoco? Sei proprio un illuso." Yan Lei guardò di sbieco Xian Kun. Aveva la sensazione che l'elfo li stesse provocando deliberatamente e che stesse cercando di approfittarsi di loro.


"Chi ha detto che avevo intenzione di farvi vedere solo questo rampicante del deposito? È l'oggetto nascosto al suo interno che voglio farvi vedere." Disse Xian Kun.


"Dentro? Cosa c'è dentro?" Chiese Yan Ru.


"Conoscete tutto delle terre proibite della nostra Terra Sacra delle Arti Marziali?" Xian Kun fece il misterioso.


"Naturalmente. Sono posti in cui nemmeno i Martial Emperor osano mettere piede. La loro potenza ha sconvolto l'intera Terra Sacra delle Arti Marziali. Il Purgatorio del Mare di Fiamme lasciata dal nostro antenato ne è un esempio." Disse con molto orgoglio Yan Ru.


"Mn, la signorina Yan Ru ha ragione. Il Purgatorio del Mare di Fiamme è una delle aree proibite relativamente più famose, ma nessuno è mai riuscito ad entrarci prima."


"Per quanto ne so, il maestro del palazzo del Re Mortale una volta è entrato nel Purgatorio del Mare di Fiamme senza problemi e ne è uscito completamente illeso." Disse Xian Kun con un sorriso. Stava ridicolizzando indirettamente Yan Ru.


"Cosa vuoi dire esattamente?" Questionò Yan Lei. Mentre Xian Kun poteva ridicolizzare Yan Ru, non poteva ridicolizzare l'Imperatore della Fiamma.


"Intendo dire che ci sono innumerevoli zone proibite, ma solo tre fanno tremare di paura solo a menzionarle."


"Sono il Cimitero dell'Antica Era, il Labirinto della Luce Lunare e la Formazione Divorante."


"Il primo è ritenuto pubblicamente il più pericoloso e anche se una persona riesce ad uscirne viva, incontrerà una calamità dopo un mese e morirà."


"Il Cimitero proviene dall'Antica Era e chiunque osi entrarci sarà spacciato. Non ci sono eccezioni a questa regola." Disse Xian Kun.


Tutti i presenti mostrarono espressioni serie. Era evidente che la fama del Cimitero dell'Antica Era fosse proprio straordinaria.


"Tuttavia è pieno di tesori. Una pietra qualunque di quel luogo sarebbe un oggetto estremamente prezioso."


"Non vi terrò più all'oscuro. Nel mio rampicante del deposito c'è un tesoro del Cimitero dell'Antica Era." Disse Xian Kun.


"Stai dicendo la verità?" Gli occhi di tutti quanti iniziarono a brillare. Perfino Chu Feng si incuriosì.


"Che un fulmine divino possa colpirmi se mento. Dentro questo rampicante del deposito c'è un oggetto con cui il Lord re degli elfi mi ha ricompensato dopo che ho attivato l'Ago Immortale dell'Antica Era."


"Come il grande re degli elfi avermi dato un falso?" Disse Xian Kun.


"Allora cosa c'è esattamente dentro il rampicante del deposito?" Chiese qualcuno.


"Questo è un segreto. Potreste vederlo, ma dipenderà dal fratello Yan Lei." Xian Kun osservò Yan Lei.


"Come desideri fare lo scambio?" Yan Lei evidentemente ne era tentato. Un tesoro del Cimitero dell'Antica Era era troppo allettante. Figuriamoci lui, perfino suo padre avrebbe voluto dare un'occhiata.


Bisognava sapere che il Cimitero dell'Antica Era veniva considerato leggendario nella Terra Sacra delle Arti Marziali. Anche se era definito un cimitero, in realtà aveva un altro nome: Regno degli Dei.


Già dal nome si poteva capire che mortali come loro non avrebbero avuto il permesso di entrare.


Chi non avrebbe desiderato vedere un tesoro del Regno degli Dei?


"Fratello Yan Lei, non te lo nasconderò, ho già visto questo oggetto perché il re in persona l'ha riposto nel rampicante del deposito di fronte a me."


"Posso dirti con certezza che non è un comune pezzo di pietra, è un artefatto molto prezioso."


"Ma dovreste sapere tutti che bisogna usare un metodo speciale per aprire questo contenitore, vero? Il metodo è stato stabilito dal re. Ha detto che me l'avrebbe detto solo dopo che fossi diventato un Semi Martial Emperor. Così nemmeno io so come sbloccarlo." Disse Xian Kun.


"Hai detto tutto questo, ma alla fine non puoi aprirlo. Allora cosa vuoi che guardiamo esattamente? Non ti stai solo prendendo gioco di noi?" Yan Lei si accigliò, era evidente quanto fosse scontento.


"Fratello Yan Lei, devo ancora finire. Non essere così ansioso."


"Credo che ti interesserà la mia offerta."


"Ti darò un'occasione per aprire questo rampicante del deposito. Finché lo aprirai, non solo ti permetterò di vedere i tesori al suo interno, ma te lo regalerò."
                                


                                



