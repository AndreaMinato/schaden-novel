---
weight: 1522
title: Capitolo 1522 – Aspettare una Risposta
pubDate: 2024-07-25T00:13:16.520Z
tags:
    - mga
---


<em>Capitolo sponsorizzato, ringraziamo Federico!
0 (Federico) capitoli in coda, 0/3
-Schadenfreude</em>


"Boooom!!"


All'improvviso il mare di fiamme iniziò a sprofondare. Sembrava che un buco enorme lo stesse risucchiando.


Presto scomparì completamente e rivelò il fondo della gola.


Stranamente il fondo del burrone non era una terra desolata, né era bollente. Invece era coperto di vegetazione, ogni sorta di pianta esotica riempiva la regione sotto.


In mezzo a questo verde sedeva un vecchio.


Aveva i capelli ancora più bianchi della neve e il suo abito rosso brillava più del sole all'alba. La sua aura era profonda come un oceano.


Se il gruppo non l'avesse visto, non avrebbe nemmeno notato la sua presenza.


Naturalmente era l'antenato del clan Yan.


"Xingfeng, è passato molto tempo dall'ultima volta che ci siamo incontrati. Non mi sarei mai aspettato che ti saresti ricordato di me." Disse l'antenato del clan Yan con un sorriso raggiante.


"Senior, come potrei dimenticarmi di lei? È solo che era in isolamento e così non mi sembrava adatto disturbarla." Dugu Xingefeng scese subito giù e porse i suoi rispetti al vecchio.


"Junior Miao Renlong..."


"Junior Hong Qiang..."


"Junior Chu Feng..."


"...porge i suoi rispetti al senior."


Anche Chu Feng e gli altri atterrarono sul fondo. La prima cosa che fecero fu salutare rispettosamente questo antenato.


"Quel giovane è piuttosto abile. Ti chiamo Chu Feng, vero?" L'antenato esaminò il gruppo e alla fine il suo sguardo si fermò su Chu Feng.


"Sì senior." Rispose Chu Feng.


"Hai un discreto talento. In futuro diventerai proprio una persona capace." Valutò l'antenato.


"La ringrazio per il complimento senior."


"Xingefeng, assicurati di farlo crescere bene. In futuro la tua Sacra Assemblea avrà un altro Martial Emperor." Disse l'antenato.


"Non si preoccupi Senior. Adesso Chu Feng è il discepolo a cui tengo di più. Mi impegnerò con tutte le mie forze per farlo crescere bene." Dugu Xingfeng disse: "Senior, in realtà sono venuto qui per farle una richiesta."


"Xingfeng, non mi sarei nemmeno disturbato ad ascoltare la richiesta di qualcun altro e gli avrei già detto di andarsene via, ma dato che sei stato tu a farla, non ti rimprovererò. Ti farò solo una domanda, la questione per cui hai bisogno di aiuto mi porterebbe fuori dal clan Yan?" Chiese l'antenato.


"Temo che la porterebbe fuori da qui per un po' di tempo, Senior." Disse Dugu Xingfeng.


"In tal caso puoi scordartelo. Non me lo menzionare più, così non rovinerai il rapporto che c'è tra di noi." L'antenato del clan Yan rifiutò di netto. Sarebbe diventato scontento se il capo della montagna del Legno Turchese l'avesse menzionato di nuovo.


Dugu Xingfeng iniziò ad esitare. Nemmeno Hong Qiang e gli altri seppero come reagire. Non si sarebbero mai immaginati che l'antenato del clan Yan sarebbe stato così irragionevole.


Tuttavia, pensandoci, era normale. Arrivati al livello dell'antenato, si provava un forte desiderio di comprendere il Dao. Desideravano tutti superare i limiti di questo mondo mortale per arrivare ad un livello di coltivazione superiore.


Questo valeva in particolare per l'antenato che non si immischiava nemmeno nelle questioni del clan Yan. Così come si sarebbe preoccupato per le questioni di un estraneo? Era già umile da parte sua degnarsi di parlare a Dugu Xingfeng.


Dopo un momento di esitazione, Dugu Xingfeng decise di correre il rischio di irritarlo e continuò ad insistere. Stava rischiando la vita per Chu Feng. "Senior, per favore mi permetta di finire. Questa questione non riguarda me, ma Chu Feng."


"Chu Feng è il discepolo dal talento più sbalorditivo mai apparso nella nostra montagna del Legno Turchese. Non solo ha un potere combattivo sconvolgente, è anche riuscito a diventare uno Sciamano dal Mantello Reale ad una così giovane età."


"Pratica sia la coltivazione marziale che le tecniche Spirit. È estremamente rara una persona come lui."


"Ora ha una questione importante di cui occuparsi e mentre ho intenzione di aiutarlo, non sono assolutamente sicuro di poterci riuscire."


"Per questo sono venuto a chiederle aiuto."


"Dugu Xingfeng, di chi è discepolo?" Chiese l'antenato del clan Yan.


"Della montagna del Legno Turchese." Rispose Dugu Xingfeng.


"Che avrebbe a che fare con il nostro clan Yan allora? Perché dovrei aiutarlo?"


"Dovresti rivolgerti alla Sacra Assemblea del Legno Turchese, perché sei venuto da me invece?" L'antenato del clan Yan sembrava un po' scontento, ma non era arrabbiato.


"Senior, è una questione molto importante. I senior della nostra montagna del Legno Turchese non possono aiutarlo, così sono venuto da lei."


"Chu Feng è un raro genio, non sto esagerando. Ha il potenziale per diventare il signore di un'era." Disse Dugu Xingfeng.


"Il potenziale per diventare il signore di un'era? Ahah... Xingfeng, oh Xingfeng, sai cosa significa?"


"Posso ammettere che l'amico Chu Feng abbia un talento eccezionale, ma sai quante persone al suo livello ho incontrato durante i molti anni in cui ho esplorato la Terra Sacra delle Arti Marziali?"


"Se è davvero qualcuno con il potenziale per diventare il signore di un'era, per il futuro della razza umana, potrei considerare se aiutarlo o no."


"Ma non ha affatto questo potenziale. Eppure sei venuto a chiedere il mio aiuto usandolo come pretesto. Stai cercando di ingannarmi."


"Puoi andare Xingfeng. Non farti rivedere entro i prossimi cento anni." L'Antenato del clan Yan si era arrabbiato. Anche se non stava rivelando la sua irritazione, il suo tono era eloquente.


"Fratello Dugu, per favore." Il capo del clan Yan chiese a Dugu Xingfeng e agli altri di andarsene.


"Senior, non oserei mentirle. Può fare combattere Chu Feng contro Yan Xie. Potrà saperlo dopo averlo messo alla prova." Continuò ad insistere Dugu Xingfeng.


"Non c'è bisogno, non può competere con Yan Xie."


"Non ci si può dedicare a due ambiti alla volta. Allena sia la coltivazione che le tecniche Spirit. Così le sue future prospettive sono destinate ad essere limitate."


"Inoltre, anche se si dedicasse principalmente alle arti marziali, sarebbe impossibile per lui competere con Yan Xie. Yan Xie è un genio che sono riuscito a trovare dopo diversi millenni di ricerca. Nell'intera Terra Sacra delle Arti Marziali c'è solo un genio come lui."


Gli occhi dell'Antenato del clan Yan diventarono rossi. Iniziò ad emanare un'aura invisibile che iniziò ad avvolgere tutti.


Chu Feng si sentì sul punto di soffocare e si sentì estremamente fiacco. Perfino il suo potere marziale aveva smesso di scorrere.


Chu Feng si sentì perdere le forze, come se i suoi anni di coltivazione fossero stati inutili. Il suo avversario era così potente che avrebbe potuto farlo a pezzi con un pensiero, distruggendo le sue ossa ed estinguendo la sua coscienza.


Perfino Dugu Xingfeng non osò più dire nulla. Temeva che l'antenato del clan Yan lo avrebbe ucciso. Anche se il loro rapporto di amicizia era molto profondo, non osò continuare a provocarlo. Un Martial Emperor arrabbiato era estremamente spaventoso.


"Antenato, voglio fare un tentativo." Risuonò all'improvviso una voce. Sei persone atterrarono nel fondo del burrone.


Erano Yan Xie, Yan Lei, Yan Ru e gli altri.


L'antenato non prestò attenzione ai saluti cortesi dei nuovi arrivati, invece si rivolse verso Yan Xie e chiese: "Cos'hai detto?"


"Vorrei combattere contro questo Chu Feng." Disse Yan Xie.


"Perché? Vuoi aiutarlo?" Chiese l'antenato.


"No, voglio solo vedere se è degno di affrontarmi." Disse Yan Xie.


L'antenato del clan Yan chiuse gli occhi. Sembrava che si fosse addormentato. Non solo la sua aura spaventosa di prima era scomparsa, il gruppo non sentì nemmeno la sua presenza.


Se non stessero vedendo con i loro occhi il vecchio, nessuno avrebbe creduto che ci fosse una persona in questo posto.


L'area attorno divenne estremamente silenziosa. Non si poteva sentire nemmeno respirare. Dugu Xingfeng e gli altri fecero del loro meglio per mantenere la calma.


Sapevano cosa stava pensando l'Antenato del clan Yan. Ora dipendeva tutto dalla sua risposta.
                                


                                



