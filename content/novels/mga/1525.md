---
weight: 15250
title: Capitolo 1525 – Un colpo di spada, tre fendenti
pubDate: 2024-07-25T03:13:16.520Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Yan Xie aveva scagliato via il suo spadone e al momento stava tenendo una lancia.


Era una lancia infuocata su cui c'era incisa l'immagine di un drago. Quest'arma era molto più potente rispetto all'arma di prima.


Questa lancia non stava emanando l'aura di un re, ma di un imperatore. Era un Armamento Imperiale Incompleto.


Yan Xie fu velocissimo e arrivò di fronte a Chu Feng in un batter d'occhio. La sua lancia del drago di fuoco puntò dritta verso il suo cuore.


A quanto pare aveva pianificato tutto. L'Armamento Reale che aveva lanciato non era nient'altro che un diversivo.


Chu Feng aveva fatto un errore di valutazione e non ebbe altra scelta se non ammettere di essere stato imprudente.


Nel momento in cui scoprì di essersi sbagliato, cercò di schivare con tutte le sue forze. Yan Xie però non era un avversario qualunque, la sua velocità era pari alla sua. Così, passò un raggio di luce rossa e del sangue schizzò nell'aria.


Chu Feng era rimasto ferito. Anche se era riuscito a schivare la maggior parte dell'attacco, il suo braccio sinistro era stato graffiato dalla lancia. Anche se era una ferita superficiale e le sue ossa non erano state danneggiate, aveva tagliato gran parte dei muscoli del suo braccio. Così il sangue aveva iniziato a scorrere rapidamente.


"Chu Feng!!!"


Dugu Xingfeng e gli altri si innervosirono subito. Era la prima volta che avevano visto Chu Feng venire ferito da un avversario della sua stessa generazione. Si stava mettendo male.


"Come previsto dal fratello Yan Xie. Nessuno può competere con lui al suo stesso livello." Il terzo fratello del clan Yan sorrise.


"È solo naturale. Diventerà il signore di un'era. Uno come lui potrà sconfiggere tutti gli esperti di questo mondo. Anche se deve ancora crescere, è impossibile che un suo coetaneo possa competere con lui." Il quinto fratello sorrise nello stesso modo.


"Tuttavia bisogna ammettere che Chu Feng è un raro genio. Sfortunatamente il suo avversario è il fratello Yan Xie. Non sarebbe vergognoso se rimanesse sconfitto. Dopotutto è inevitabile." Disse la nona sorella del clan Yan.


Naturalmente desideravano che fosse Yan Xie a vincere, in particolare quei tre fratelli che lo consideravano la speranza del loro clan.


"Chu Feng, non dovresti distrarti mentre combatti contro di me, altrimenti la prossima volta potresti non essere così fortunato."


Yan Xie non continuò ad attaccare, invece ondeggiò la lancia e sorrise lievemente. Fin dall'inizio era stato messo in difficoltà da Chu Feng e ora era riuscito a recuperare un po' di vantaggio. Così era estremamente soddisfatto.


"Eheh..." Anche Chu Feng iniziò a sorridere. Anche se avrebbe potuto fermare l'emorragia, non lo fece. Lasciò che il suo sangue continuasse a scorrere.


Lo stava usando per ricordarsi delle conseguenze dell'essere imprudenti durante un combattimento.


Gli avversari che aveva incontrato in passato erano stati delle nullità in confronto a lui.


Così con il passare del tempo aveva iniziato a battere la fiacca e a diventare troppo sicuro di sé. Questo gli aveva fatto pensare che fosse tutto sotto il suo controllo.


Ora però Yan Xie gli aveva dato una lezione e gli aveva fatto capire quanto sarebbero state gravi le conseguenze nell'abbassare la guardia.


"Woosh!"


Chu Feng mosse il palmo e mise da parte la Spada Sigilla Demoni. Con un altro cenno, tirò fuori la Lama dell'Infinito.


Ora stava facendo sul serio, non avrebbe più permesso a Yan Xie di approfittarsi di una sua disattenzione.


Mentre la lancia infuocata di Yan Xie era un Armamento Imperiale Incompleto, Chu Feng intuì che anch'essa fosse una copia, proprio come la sua Lama dell'Infinito.


Così non era in svantaggio per quanto riguardava la qualità della sua arma. D'ora in poi sarebbe dipeso tutto dalle capacità dei due combattenti.


"Yan Xie, sei pronto?" Chiese Chu Feng.


"Sembra che tu abbia intenzione di fare sul serio. Molto bene, avanti. Voglio proprio un atteggiamento del genere da te." Yan Xie mostrò un sorriso provocatorio.


"Ahhhhh!!" Chu Feng gridò.


Dopo questo urlo, la sua aura cambiò completamente. Percorso da fulmini, il suo sguardo divenne ancora più tagliente. Un'aura indescrivibile iniziò a fuoriuscire dal suo corpo e avvolgere i dintorni.


Il cielo e la terra si incupirono. Nuvole nere iniziarono a riempirsi di fulmini e a tuonare.


L'ambiente attorno era stato trasformato dalla sua energia. Chu Feng non aveva forzato questa trasformazione, era solo una reazione della natura. Sembrava che il mondo avesse percepito quanto era spaventosa la sua aura e aveva iniziato ad averne paura.


"Questo tipo."


Anche Yan Xie ne fu intimorito. All'improvviso aveva iniziato a provare inquietudine.


Si sentiva sotto una pressione senza precedenti che avvolgeva tutto il suo corpo, una paura senza precedenti.


In quel momento iniziò a provare rimpianto. Stava rimpiangendo che il suo attacco di prima fosse riuscito a fare infuriare Chu Feng.


Paura e codardia? Anche lui poteva provarle?


Era la prima volta che si sentiva in questo modo.


"No, mi sto sbagliando. Come posso essere spaventato da un membro della mia stessa generazione?" Presto però Yan Xie scosse la testa e si riprese.


Dato che si considerava impareggiabile tra i suoi coetanei, Yan Xie non poteva accettare di venire spaventato da Chu Feng. Così strinse la lancia e prese l'iniziativa per attaccare.


Era estremamente forte in effetti enelle sue mani, la sua arma si trasformò in un drago infuocato.


Anzi, in molti draghi. In quel momento sembrava che molti draghi stessero spalancando le loro fauci per fare a pezzi Chu Feng.


"Tempismo perfetto."


Chu Feng sembrava aver aspettato proprio questo momento. La Lama dell'Infinito nelle sue mani tremò lievemente e poi irradiò la sua aura dominante.


Ogni fendente che scatenava conteneva un potere devastante. Chu Feng riuscì a bloccare ogni attacco.


Ma non si fermò immediatamente dopo aver parato i colpi, invece diventò sempre più coraggioso via via che combatteva. La Lama dell'Infinito a volte sembrò trasformarsi in un'ascia e in una frusta. Poteva sbaragliare ogni ostacolo lungo il suo cammino mostrando una dominanza assoluta.


Sotto la raffica inarrestabile, non importava quanto fosse riluttante, Yan Xie fu costretto a passare sulla difensiva. Iniziò a riversare tutte le sue energie nell'usare la lancia del drago di fuoco per parare.


Tuttavia fu costretto ripetutamente a ritirarsi. In un istante, tutti poterono vedere che non riusciva a competere con Chu Feng e che era entrato in svantaggio.


"Questo Chu Feng è davvero così forte?"


Le espressioni del terzo, del quinto fratello e della nona sorella, che prima erano così compiaciute, cambiarono drasticamente.


Potevano vedere chiaramente che Yan Xie non si stava trattenendo assolutamente. Era estremamente potente, molto più formidabile dei coetanei con la sua stessa coltivazione.


Tuttavia questo discepolo della montagna del Legno Turchese era ancora più forte.


Yan Xie naturalmente sapeva ancora meglio in che situazione si trovava, ma non riusciva ancora ad accettarlo. Per lui era estremamente umiliante venire messo in difficoltà da Chu Feng, sopratutto di fronte ai membri del clan Yan.


Così stava osservando con attenzione l'avversario per trovare un punto debole nella sua raffica di colpi e lanciare un contrattacco.


Tuttavia proprio in quel momento, rivelò una lacuna e Chu Feng colse subito l'opportunità. Veloce come la luce, attaccò.


"Tss..."


"Tss..."


"Tss..."


Tre ferite sconvolgenti apparirono sul petto di Yan Xie.


Anche se Chu Feng aveva menato tre fendenti, non ferì gravemente l'avversario. Non aveva intenzione di ucciderlo, gli stava solo dando un avvertimento.


Gli stava facendo sapere che, se avesse fatto sul serio, allora non avrebbe potuto competere con lui.
                                


                                



