---
weight: 15270
title: Capitolo 1527 – Nono Fendente del Firmamento
pubDate: 2024-07-25T05:13:16.521Z
tags:
    - mga
---


<em>Capitolo regolare di ieri, niente ci rinuncio, l'orario varia da mercoledì a venerdì, ma comunque sempre due capitoli a settimana,
0 capitoli in coda, 0/3
-Schadenfreude</em>


"Chu Feng, ha accettato davvero?"


"Hai ancora intenzione di continuare a combattere contro Yan Xie?"


I membri del clan Yan sussultarono. Non capivano se Chu Feng fosse coraggioso o se fosse soltanto imprudente.


Yan Xie gli aveva detto chiaramente quanto era potente la sua tecnica marziale, eppure Chu Feng aveva ancora intenzione di affrontarlo. Era davvero oltraggioso.


"Primo colpo." Yan Xie non esitò. Puntò la lancia del drago infuocato verso Chu Feng e attaccò con violenza. "Wooosh" con un forte sibilo, un drago di fuoco sfrecciò dalla lancia, era cresciuto di dimensioni ed era diventato davvero imponente.


Sembrava un vero e proprio drago. Non solo aveva un aspetto vivido, ma possedeva un'aura spaventosa che fece accelerare perfino il battito cardiaco di Chu Feng.


Era estremamente difficile resistere a questa sorta di potere deterrente. Inoltre questa forza accompagnava la tecnica marziale di Yan Xie.


Tuttavia Chu Feng l'aveva previsto e aveva già iniziato ad accumulare potere nel suo corpo. Ora era il momento perfetto per contrattaccare.


All'improvviso un bagliore freddo brillò negli occhi di Chu Feng, spuntò del colore rosso cupo nelle sue iridi ricoperte di fulmini. Poi emanò un'aura estremamente tagliente.


"Bang!" Immediatamente dopo risuonò un tonfo soffocato dal suo corpo. Poi un flusso di energia cremisi esplose attorno a lui.


Questa forza era estremamente strana. Sembrava formare delle lame affilate che assomigliavano un po' a dei serpenti. Erano troppo numerose per essere contate ed emettevano dei rumori terrificanti simili ad ululati di spettri e lupi. Pareva che fossero dei demoni infernali.


Aspetto più importante, quando l'energia cremisi apparì, il cielo e la terra cambiarono colore. L'intera regione era diventata scarlatta. Pareva che dentro il corpo di Chu Feng ci fosse un sole rosso.


Non solo l'aura cremisi conteneva un potere spaventoso, era sorprendentemente veloce. In un mero istante coprì l'ambiente circostante.


"Perché quest'aura sembra così cupa? Sembra un'aura infernale. Che sorta di tecnica marziale è?"


Vedendo questa scena, il capo del clan Yan rimase scioccato. Era la prima volta che percepiva un'aura del genere. Anche se era un Semi Martial Emperor al picco del suo stadio, stava tremando lievemente per la paura.


Se il Colpo Celeste del Drago Infuocato rappresentava lo yang, allora la tecnica marziale di Chu Feng aveva un attributo yin. Nonostante fossero entrambe molto potenti, davano delle sensazioni completamente diversi.


Evidentemente l'abilità di Chu Feng intimoriva ancora di più di quella dell'avversario.


"Roaaaaaaar!!"


Proprio in quel momento, il drago di fuoco sfrecciò dalla lancia di Yan Xie e arrivò di fronte a Chu Feng. Era a meno di cento metri da lui.


Quando il drago fu sul punto di colpire Chu Feng, il giovane gridò: "Primo fendente!"


Una volta dette queste parole, come se stesse ubbidendo all'ordine del suo padrone, la strana energia spaventosa ululante si lanciò sul drago di fuoco con un enorme slancio distruttivo.


"Woosh." Alla fine brillò un raggio cremisi. Il fendente prese la forma di una croce e impattò contro il drago di fuoco.


"Boom."


In un istante risuonò un'esplosione. Ondate di fiamme vorticavano nell'aria. Il drago di Yan Xie fu fatto a pezzi da Chu Feng, il suo corpo si frantumò e si ridusse in fiamme che si espansero velocemente attorno.


Tuttavia Chu Feng non provò il minimo sollievo. Il Colpo Celeste del Drago Infuocato non era affatto da sottovalutare.


Nonostante il primo attacco del Fendente del Firmamento poteva annullare il primo colpo di Yan Xie, non era entrato in vantaggio.


"Che sorta di tecnica marziale è quella? Può contendere con il Colpo Celeste del Drago Infuocato? Inoltre è così simile al Colpo Celeste del Drago Infuocato!!!"


Nonostante Chu Feng non si fosse rallegrato per il risultato, la folla del clan Yan era rimasta scioccata e iniziò a provare inquietudine.


La tecnica del Cielo Ardente era l'abilità più potente del loro clan e, combinata con la lancia di Yan Xie formavano la tecnica più formidabile che avessero a disposizione.


Tuttavia Chu Feng era riuscito a difendersi da un colpo del genere, come potevano non essere scioccati?


"Secondo Fendente!"


Gridò di nuovo Chu Feng. Un altro fendente cremisi apparì. Chu Feng aveva deciso di attaccare invece di difendersi e aveva preso l'iniziativa.


Ovunque passasse, la forza distruttiva del colpo distruggeva perfino lo spazio.


Se il primo colpo del Fendente del Firmamento era solo una piccola dimostrazione d'abilità, il secondo attacco rivelava la potenza del Tabù Terrestre. Dimostrò appieno quanto era spaventosa la tecnica marziale di Chu Feng.


Se il Colpo Celeste del Drago Infuocato di Yan Xie si avvicinava ai Tabù Celesti, così valeva per l'abilità che stava usando Chu Feng.


"Secondo colpo."


Yan Xie alzò la lancia e fece un affondo in avanti con decisione.


Un secondo drago infuocato volò dalla sua lancia, ovviamente stavolta era ancora più imponente e potente del precedente.


"Booom!!"


Dopo una forte esplosione, gli attacchi dei due contendenti si scontrarono a mezz'aria. Come era avvenuto con la prima collisione, si annullarono a vicenda.


"Terzo colpo." Yan Xie non voleva essere da meno. Dopo aver bloccato il secondo fendente, lanciò un terzo attacco.


"Terzo fendente."


"Quarto fendente."


"Quinto fendente."


"Sesto fendente"


"Settimo fendente."


Chu Feng fu ancora più feroce. Lanciò altri cinque fendenti in successione.


Ogni attacco era più forte del precedente. Il cielo e la terra si incupirono e non si poteva più scorgere la luce del sole.


"Quarto colpo."


"Quinto colpo."


"Sesto colpo."


"Settimo colpo."


"Ottavo colpo."


Anche Yan Xie era feroce. Anche lui decise di scatenare tutti i suoi attacchi in una volta sola.


"Boom!! Boom!! Boom!! Boom!! Boom!!"


Sei colpi contro cinque fendenti. Risuonarono cinque esplosioni e si espansero cinque ondate di energia impazzita.


Tuttavia l'ottavo colpo più forte e feroce rimase completamente intatto. Era diretto verso Chu Feng portando con sé un enorme potere.


Anzi, stava volando verso Chu Feng. Questo perché era un enorme drago composto da delle fiamme. Aveva intenzione di bruciare completamente Chu Feng, sia il suo corpo che la sua anima.


"Ottavo fendente." Chu Feng non esitò minimamente.


"BOOOOM!!!"


Un'altra esplosione assordante. L'ottavo fendente e l'ottavo colpo si scontrarono. Le violante onde d'urto causate dalla collisione avvolse i due combattenti e coprì l'intero spazio attorno a loro.


Enormi ondate di fuoco e di strana energia cremisi ringhiavano mentre seminavano il caos nel cielo. Era uno spettacolo magnifico e terrificante.


Dopo un breve momento, le onde d'urto iniziarono a dissiparsi e la folla rivide Chu Feng e Yan Xie.


Sorprendentemente nessuno dei due era ferito, erano entrambi coperti di sudore.


Era evidente che l'intenso confronto di prima era stato molto stancante per loro.


Mentre le loro tecniche marziali erano molto potenti, consumavano un'enorme quantità di potere marziale. Inoltre, potevano usare queste abilità solo perché erano entrambi grandissimi talenti. Persone ordinarie non sarebbero riuscite nemmeno a sopportare al contraccolpo delle tecniche.


Figuriamoci gli effetti collaterali, un coltivatore comune probabilmente sarebbe svenuto prima ancora di poterle usare. Non sarebbe riuscito a rimanere in piedi come Yan Xie e Chu Feng.


Questo mostrava indirettamente alla folla quanto erano formidabili Yan Xie e Chu Feng. Erano individui molto più forti della gente comune.


"Quella tecnica marziale di Chu Feng può competere con il Colpo Celeste del Drago Infuocato?!"


La gente del clan Yan pensava che l'ultimo scambio avrebbe determinato il risultato di questo scontro. Dopotutto l'ottavo colpo della tecnica di Yan Xie era l'attacco più potente a sua disposizione e poteva rivaleggiare con un Tabù Celeste.


Tuttavia non era comunque riuscito a ferire Chu Feng. Era finito in un pareggio. Questo aveva riempito di inquietudine i membri del clan Yan.


La battaglia tra questi due geni impareggiabili si sarebbe conclusa in un pareggio?


Che questo Chu Feng avesse una forza pari a quella di Yan Xie e che potesse competere con lui?


La gente del clan Yan diventò pensosa ed esclamò con ammirazione. Non era una buona notizia per loro però.


Dopotutto Yan Xie era la loro speranza. Era il genio che avrebbe permesso al loro clan di ottenere una posizione importante nella Terra Sacra delle Arti Marziali. Con la comparsa di Chu Feng, significava che d'ora in avanti avrebbero avuto un avversario estremamente forte e spaventoso.


"Pat!"


Chu Feng all'improvviso giunse le mani.


Dopodiché ondate di fiamme cremisi che emettevano delle grida spettrali iniziarono ad emergere dal suo corpo.


"Cielo! Come può essere?!"


La mossa di Chu Feng fece cambiare drasticamente le espressioni dei membri del clan Yan. Erano tutti inquieti, perfino il capoclan.


Si erano resi conto della pessima situazione in cui si trovava Yan Xie. Sembrava che Chu Feng avesse ancora in serbo un potente asso nella manica.


Per loro non era affatto una buona notizia!!!


Chu Feng ignorò le loro reazioni, alzò le mani tenendole ancora giunte e disse:


"Nono Fendente del Firmamento!!"                                


                                



