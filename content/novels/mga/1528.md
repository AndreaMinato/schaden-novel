---
weight: 1528
title: Capitolo 1528 – Emozionato
pubDate: 2024-07-25T06:13:16.521Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Il Tabù Terrestre del Fendente del Firmamento aveva un totale di nove attacchi, ogni fendente era più forte del precedente. Il nono era il più difficile da padroneggiare e da eseguire.


Questa era la prima volta che lo usava, nemmeno Chu Feng sapeva quanto sarebbe stato potente.


Tuttavia era certo che la sua potenza avrebbe superato quella di qualsiasi altro Tabù Terrestre. Era il colpo più potente nella sua categoria. Così era probabile che questo colpo avrebbe finito con l'uccidere Yan Xie.


Ormai però non si poteva fermare. Doveva continuare e il risultato della battaglia sarebbe stato deciso dopo questo nono attacco.


"Nono fendente!!!"


Chu Feng colpì. Dopo che il giovane proferì queste parole, lo spazio attorno a lui divenne rosso. Ululati sofferenti di fantasmi pieni di amarezza e ringhi di bestie feroci risuonarono per tutta la regione.


Non sembrava che fosse solo Yan Xie ad affrontare Chu Feng, praticamente tutti i presenti potevano sentire il potere deterrente di questo attacco, era davvero invasivo.


Anche se Dugu Xingfeng e gli altri avevano la forza di resistere, sussultarono con ammirazione. Era davvero l'attacco di un mero Semi Martial Emperor di primo livello?


Nemmeno Semi Martial Emperor di quinto livello ordinari sarebbero riusciti a sopportarlo.


"Rumble!!"


All'improvviso due fendenti cremisi a forma di luna crescente apparirono nel cielo. Formarono una croce ed emanavano un'aura opprimente mentre si avventavano su Yan Xie.


Erano ancora più formidabili e spaventosi di tutti ed otto i fendenti di prima combinati. Superavano i confini dei Tabù Terrestri.


Vedendo questo, il capoclan si preparò ad intervenire e a bloccare l'attacco di Chu Feng. Dopotutto non poteva rimanere a guardare mentre Yan Xie veniva ucciso.


"Non interferire, Yan Xie può ancora affrontarlo." Una voce risuonò nelle sue orecchie, era l'antenato.


In effetti, dopo che sentì la trasmissione della voce, il capoclan notò che lo sguardo di Yan Xie non era minimamente impaurito, anzi, sembrò emanare un lampo feroce.


Dopodiché i capelli di Yan Xie iniziarono a danzare selvaggiamente. "Boom!" Con una forte esplosione, un flusso di fiamme viola esplose dal suo corpo e si trasformò in una barriera difensiva.


Il nono fendente di Chu Feng stava per colpirlo. Dopo un'esplosione fortissima, l'attacco si scontrò con le fiamme viola e scoppiarono entrambi.


In un istante, la regione attorno a lui fu coperta da fiamme cremisi e viola. Se il maestro dell'Alleanza degli Sciamani non avesse creato una formazione attorno a quest'area, probabilmente l'intera catena montuosa sarebbe stata distrutta dalle onde d'urto.


Alla fine le increspature di energia iniziarono a disperdersi. Ancora una volta la folla rivide Chu Feng e Yan Xie. Ora però, tutti quanti a parte l'antenato, mostrarono espressioni scioccate.


Yan Xie era interamente coperto da fiamme viola, sembrava che ogni pollice del suo corpo si fosse trasformato in fuoco.


Le fiamme viola emanavano un'aura straordinaria. L'aura che emanavano però non era calda come quella del fuoco e la loro forma era diversa. Sembravano innumerevoli artigli affilati di colore viola. Solo guardarli faceva gelare il sangue.


L'aura di Yan Xie inoltre non era più al primo livello del Semi Martial Emperor, ma al secondo. Il suo potere combattivo era aumentato di nuovo.


"Rumble!!"


All'improvviso risuonò un tuono. Le nuvole nere nel cielo diventarono viola e iniziarono ad apparire dei fulmini. Era uno spettacolo estremamente spaventoso.


"Quest'aura, cosa sta succedendo? Come mai Yan Xie si è trasformato così?" Yan Ru si spaventò. Era la prima volta che lo vedeva così.


A parte l'antenato del clan Yan, era la prima volta che gli altri lo vedevano così.


"Così sei un Corpo Divino."


Chu Feng capì che Yan Xie stava usando Potere Divino e che le fiamme facevano parte della sua abilità.


"Cosa? Yan Xie è un Corpo Divino? Come mai non l'ha mai menzionato prima?!"


Tutti i membri del clan Yan, a parte l'antenato, rimasero scioccati e sussultarono con ammirazione.


A quanto pareva nessuno di loro sapeva che Yan Xie era un Corpo Divino. In passato, solo due persone sapevano di questo segreto, l'antenato e Yan Xie stesso.


"Quando ho detto che Yan Xie possiede il potenziale per diventare il sovrano di un'era, non è stato solo per via del suo talento eccezionale, ma sopratutto per questo. Questa è la vera forza di Yan Xie." Disse con orgoglio l'antenato.


Yan Xie era un talento che aveva cresciuto, così nutriva la massima fiducia nelle sue capacità. Tuttavia non si aspettava nemmeno che Chu Feng sarebbe riuscito a costringerlo a rivelare il suo Corpo Divino.


"Secondo livello del Semi Martial Emperor. Tuttavia il suo vero potere combattivo arriva a quello di un Semi Martial Emperor di quinto livello. Chu Feng potrà davvero affrontarlo?" Il maestro dell'Alleanza degli Sciamani, Miao Renlong ed Hong Qiang iniziarono tutti a preoccuparsi.


"Sembra che abbia fatto un errore di valutazione. Ho sottovalutato questo Yan Xie." Anche Dugu Xingfeng cominciò a temere per Chu Feng. Questa battaglia aveva superato le sue aspettative.


Se Chu Feng e Yan Xie fossero stati allo stesso livello, Chu Feng sarebbe riuscito a vincere usando le sue tecniche. Sfortunatamente adesso la situazione era cambiata.


Così non avevano altra scelta che prepararsi ad accettare la sconfitta. Dopotutto Chu Feng aveva già rivelato il suo asso nella manica finale.


"Sei il primo a forzarmi ad usarlo." Disse Yan Xie.


"Sei davvero potente." Lodò Chu Feng. Lo stava dicendo con sincerità. Da quando era entrato nella Terra Sacra delle Arti Marziali, aveva incontrato molte persone dotate di Corpi Divini e le aveva anche affrontate.


Tuttavia Yan Xie era il primo che poteva dargli una sensazione di deterrenza così intensa e che poteva controllare così bene il suo Potere Divino.


"No, non sono potente come te. Anche se il mio Potere Divino può aumentare la mia coltivazione di un livello e può accrescere il mio potere combattivo, in confronto al tuo fulmine che può aumentare la tua coltivazione di due livelli è di gran lunga inferiore."


"Sei tu ad essere potente Chu Feng. Se fossimo entrambi al primo livello, non potrei competere con te."


"Con il tuo talento, credo che prima o poi mi raggiungerai. Così sono io ad avere perso oggi."


Yan Xie dissolse le fiamme viola e ritirò il suo Potere Divino. Aveva ammesso la sconfitta di fronte alla folla.


"No, non ho vinto. Ho vinto durante il primo scambio, ma stavolta hai vinto tu. I due scontri si annullano a vicenda, così abbiamo pareggiato." Disse Chu Feng.


Sapeva di aver consumato un'enorme quantità di energia per usare il nono fendente. Era anche sicuro che anche Yan Xie fosse stanco. Tuttavia il suo avversario possedeva del Potere Divino che non solo avrebbe ripristinato le sue energie, ma avrebbe anche aumentato il suo potere combattivo.


Anche se Chu Feng aveva un potere sconvolgente capace di competere con una persona di tre livelli superiore, il potere combattivo di Yan Xie era pari al suo. Così era impossibile per lui batterlo vista la differenza di coltivazione.


Così Chu Feng non aveva altra scelta se non ammettere la sconfitta in questa seconda fase. Se Yan Xie non si fosse fermato, avrebbe potuto batterlo facilmente.


"Molto bene. Oggi abbiamo pareggiato. Tuttavia non mi scoraggerò. Continuerò ad impegnarmi per migliorare ancora di più il mio controllo. così che il mio Potere Divino possa competere con il tuo fulmine e possa anch'esso aumentare di due livelli la mia coltivazione."


"Allora combatteremo di nuovo e determineremo chi sarà il vincitore." Disse Yan Xie.


"Molto bene. Ti raggiungerò il più velocemente possibile. Combatteremo alla pari la prossima volta."


Chu Feng mostrò un sorriso pieno di anticipazione. Era molto raro per lui incontrare un avversario così potente. Era emozionato.
                                
                                



