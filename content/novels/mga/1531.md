---
weight: 15310
title: Capitolo 1531 – La ricomparsa di un Signore di un'Era
pubDate: 2024-07-25T09:13:16.521Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Buzz!!"


All'improvviso scomparì tutto quanto. Questo mondo era stato distrutto dai nove fulmini colorati. Erano scomparsi anche i bagliori spaventosi. Anche le nove enormi creature dal potere divino impareggiabile erano scomparse.


Attorno a Chu Feng c'era solo oscurità sconfinata. Pareva che fosse entrato in un abisso. Chu Feng si riempì di paura.


"Che sia già morto?"


"È così che ci si sente quando si muore?" Iniziò a mormorare Chu Feng. Aveva la sensazione di essere precipitato in un'illusione, eppure era così vivido.


Proprio in quel momento, un raggio abbagliante apparì di fronte a lui e presto lo coprì.


Alla fine si ritrovò nello spazio degli spiriti, la sua mano era ancora posata sulla pietra ovale.


"Così era tutto un'illusione. Che illusione vivida."


Nemmeno lui era riuscito a scoprire che non era vero. Si toccò il volto e notò che era cosparso di sudore freddo.


"Crack..."


Risuonò un crepitio da sotto il palmo di Chu Feng. Ne fu sbalordito. La pietra ovale si era rotta e anche in modo netto, non poteva più essere riparata.


"Ora cosa faccio?" Chu Feng ne fu scioccato. Aveva capito subito che questa pietra era un oggetto straordinario. Questo tesoro emanava un'aura molto antica. Probabilmente doveva essere molto raro e prezioso. Forse era unico nel suo genere.


Altrimenti non ci sarebbe stato motivo per il clan Yan di usare la formazione di uno Sciamano del Marchio del Drago.


Cosa poteva fare ora? Come poteva sperare che l'antenato del clan Yan lo avrebbe aiutato? Sarebbe stato già un miracolo se l'antenato non si fosse infuriato.


Ma Chu Feng non poteva permettersi di compensare una pietra così preziosa!!!


Disperato, iniziò ad esaminare con cautela la pietra. Anche se sapeva di non avere speranze, voleva comunque capire se avrebbe potuto ripararla usando le sue tecniche Spirit eccezionali.


Anche se non ci fosse riuscito, sarebbe stato comunque meglio recuperarne una porzione, se non altro si sarebbe impegnato con tutte le sue forze per rimediare al suo errore.


.....


Allo stesso tempo. Fuori dallo spazio degli spiriti, l'antenato del clan e Dugu Xingfeng stavano ancora aspettando.


"Senior, perché l'ha fatto entrare in quel portale?" Chiese con curiosità Dugu Xingfeng.


"Non preoccuparti, non corre pericoli. È solo una piccola prova." Disse l'antenato del clan Yan.


"Prova? Che sorta di prova è?"


"Una prova che misura il potenziale?"


"Per il potenziale? Senior, generalmente prove del genere non sono molto accurate. Specialmente al livello di Chu Feng, i risultati sono sempre estremamente imprecisi."


Dugu Xingfeng aveva capito le intenzioni del Martial Emperor. Voleva usare questa prova per decidere se aiutare o no Chu Feng.


Era molto semplice. Se il giovane avesse ottenuto buoni risultati, lo avrebbe aiutato. Altrimenti sarebbe rimasto qui.


Comunque, come Dugu Xingfeng, sapeva di molte prove simili per misurare il potenziale. In effetti sapeva bene dei loro limiti.


Generalmente il candidato avrebbe toccato una sorta di oggetto speciale che avrebbe determinato il suo potenziale.


Poteva essere utile un esame del genere? Sì, ma dipendeva anche dalla persona che si sottoponeva alla prova.


Generalmente sarebbe stato più efficiente per chi aveva appena iniziato a coltivare. Questo perché il candidato non avrebbe posseduto potere marziale. Chi si era appena imbarcato nella via della coltivazione avrebbe dovuto attraversare lo spirit, l'origin, il profound e l'heaven realm. Allo stesso tempo, i loro corpi non sarebbero stati dotati di potere marziale, che era il fattore che interferiva nella valutazione.


Tuttavia, una volta che un coltivatore fosse diventato un Martial Lord, sarebbe stato estremamente difficile metterne alla prova il potenziale. Generalmente i risultati di questa prova avrebbero avuto un'enorme deviazione standard.


Dugu Xingfeng temeva che la prova dell'antenato del clan Yan avrebbe fornito dei risultati inaffidabili.


"Non preoccuparti, questo mio metodo è relativamente speciale."


"Risale all'Antica Era e usa la pietra della prova come fondamento. È sostenuta da una formazione Spirit e i suoi risultati sono davvero accurati.


"Non è una prova ordinaria, porta in un'illusione e lì ci sono diciotto creature sinistre che attaccheranno la persona che si sottoporrà alla prova."


"Il candidato non potrà reagire. Potrà solo combattere usando il suo potere interiore, una stirpe che ha ereditato, Potere Divino o puro potenziale di coltivazione."


"In un modo o nell'altro, questo potere prenderà forma e uscirà dal suo corpo per combattere contro le diciotto creature sinistre, una dopo l'altra."


"Più grande sarà il numero di mostri sconfitti, maggiore sarà il potenziale del candidato." Disse l'antenato del clan Yan.


"Esiste un metodo del genere? Ma se è un'illusione, come saprà esattamente quante bestie sono state sconfitte?" Chiese Dugu Xingfeng.


"Questo è l'aspetto sbalorditivo della Pietra della prova. Crea e distrugge le illusioni, e i risultati saranno registrati sulla sua superficie." Disse l'antenato del clan Yan.


"In tal caso, Yan Xie ha superato la prova?" Chiese Dugu Xingfeng.


"Naturalmente. Credevi che avessi determinato che Yan Xie ha il potenziale per diventare il signore di un'era basandomi su delle ipotesi?" Rispose l'antenato del clan Yan.


"Senior, potrebbe dirmi qual è stato il risultato di Yan Xie?"


"Ci sono un totale di diciotto creature sinistre, in altre parole sono diciotto livelli."


"A dire la verità, sia io che il Lord Imperatore della Fiamma abbiamo fatto questa prova."


"Il mio risultato è stato di dieci livelli. Con questo risultato generalmente si può diventare Martial Emperor, ma è un talento limitato. Probabilmente rimarrà al primo livello del Martial Emperor per il resto della vita."


"E alla fine è stato così per me. Sono passati 3893 anni da quando sono diventato un Martial Emperor. E sono ancora al primo livello."


"Probabilmente non potrò avanzare al secondo livello per il resto della vita." L'antenato sospirò. Il risultato della prova di potenziale aveva praticamente determinato i suoi limiti.


All'inizio non si era fidato del risultato della prova. Così si era allenato in ogni momento nella speranza di avanzare di livello. Tuttavia non era riuscito a fare progressi nemmeno dopo tutti questi anni.


Anche se non aveva rinunciato ad allenarsi, credeva ancora più fermamente nel risultato della prova.


"In tal caso, quanti livelli è riuscito a raggiungere il Lord Imperatore della Fiamma?" Chiese Dugu Xingfeng.


"Quattordici livelli. È riuscito a diventare un grande esperto di un'era, ma non è riuscito a diventarne il signore."


"Per quanto riguarda Yan Xie, ne ha raggiunti sedici." Disse l'antenato del clan Yan.


"Sedici, ha superato perfino il Lord Imperatore della Fiamma? E di due livelli?" Dugu Xingfeng rimase profondamente scioccato sentendo queste parole. La sua espressione diventò estremamente solenne.


Se la precisione di questa pietra della prova era assoluta, questo significava che Yan Xie aveva un enorme potenziale. Finché non fossero capitati incidenti, prima o poi avrebbe superato l'Imperatore della Fiamma.


Allora il clan Yan sarebbe tornato a dominare la Terra Sacra delle Arti Marziali. I Tre Palazzi, i quattro Clan i le Nove Organizzazioni si sarebbero dovuti inchinare di fronte a loro. Era... una questione davvero importante, un evento incredibile che avrebbe stravolto la gerarchia delle organizzazioni umane.


Allora, quando l'antenato del clan Yan aveva detto che Yan Xie aveva il potenziale per diventare il signore di un'era, Dugu Xingfeng aveva pensato che si fosse basato su delle ipotesi e non credeva che sarebbe successo davvero.


A quanto pareva però si era sbagliato. Probabilmente in futuro sarebbe apparso davvero il signore di un'era nella Terra Sacra delle Arti Marziali.


Dopo diecimila anni, sarebbe riapparso un coltivatore leggendario in questo mondo.
                                


                        



