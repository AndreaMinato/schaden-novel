---
weight: 1532
title: Capitolo 1532 – Shock
pubDate: 2024-07-25T10:13:16.521Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Altrimenti perché avrei dichiarato che Yan Xie ha il potenziale per diventare il signore di un'era?" Disse con orgoglio l'antenato.


Dugu Xingfeng divenne silenzioso. Aveva già visto quanto era forte Yan Xie, il suo talento era davvero scioccante.


Tuttavia non si sarebbe mai aspettato che quel giovane avrebbe posseduto un potenziale del genere. Dugu Xingfeng ora aveva la sensazione che Yan Xie non si fosse vantato prima con Chu Feng.


Forse un giorno Yan Xie sarebbe riuscito ad aumentare la sua coltivazione di due livelli usando il suo Potere Divino e allora sarebbe riuscito davvero a competere con Chu Feng. Forse l'avrebbe superato.


"Anche Chu Feng è un raro talento. Specialmente quel suo potere del fulmine è estremamente potente. Che sia Potere Divino, una stirpe che ha ereditato o una Misteriosa Tecnica Proibita, è innegabile che possiede un potenziale molto elevato, altrimenti sarebbe impossibile per lui utilizzarlo così."


"I risultati della prova di Chu Feng non dovrebbero essere inferiori a quelli di Yan Xie, forse potrebbe anche superarli e raggiungere diciassette livelli." Disse l'antenato del clan Yan.


"Antenato, che sorta di potenziale avrebbe qualcuno capace di arrivare a diciotto livelli?" Chiese Dugu Xingfeng.


"Diciotto? Eheh... nessuno ha mai raggiunto il diciassettesimo livello, puoi dimenticarti del diciottesimo." L'antenato del clan Yan rise.


Nonostante non avesse combattuto contro i diciotto mostri sinistri, aveva visto quanto erano spaventosi.


Erano esistenze impareggiabili. Non importava quanto fosse elevato il proprio potenziale, quei mostri non potevano essere sconfitti. Quelle creature erano ancora più forti del Martial Emperor realm, erano ad uno stadio completamente diverso che nessuno poteva sormontare.


"Woosh!"


Proprio in quel momento, il portale degli spiriti iniziò ad ondeggiare e poi ne uscì una figura. Era Chu Feng.


Dugu Xingfeng avanzò frettolosamente e chiese:"Com'è andata? Quanti livelli sei riuscito a raggiungere?"


"Livelli? Quale livello?" Chu Feng sussultò. La sua espressione sembrava scontenta, come se qualcosa lo stesse affliggendo.


"Cosa? È successo qualcosa?" Chiese preoccupato Dugu Xingfeng.


"Senior, mi dispiace. Potrei averla delusa. Ho fallito." Chu Feng scosse la testa con vergogna. Poi si avvicinò all'antenato e si inchinò. Disse: "Ho fatto un enorme errore. Accetterò qualsiasi punizione vorrà darmi."


"Errore?" L'antenato del clan Yan sussultò. Confuso, guardò Dugu Xingfeng, che a sua volta sembrava non aver capito.


Anche se i risultati di Chu Feng fossero stati pessimi, perché sarebbero stati un errore? Era solo una prova, come poteva esserci un errore?


"Chu Feng, aspetta un momento." L'antenato del clan Yan si levò al cielo ed entrò nello spazio della formazione.


Dugu Xingfeng lo seguì.


"Cielo, questo..." L'antenato vide la Pietra della Prova in frantumi e rimase pietrificato sul posto. Era scioccato.


"Cosa..." Anche Dugu Xingfeng vide la pietra. Così capì perché Chu Feng aveva detto di aver fatto un errore.


"Senior, mi dispiace davvero. Credo che Chu Feng potrebbe averla fraintesa e distrutto la Pietra della Prova per errore."


"È ancora molto giovane e potrebbe essere un po' imprudente. Tuttavia non credo che l'abbia fatto apposta."


"Senior, cosa ne dice di fare così, troverò un'altra pietra della prova per compensarla." Dugu Xingfeng iniziò subito a scusarsi per Chu Feng.


 Dalla reazione dell'antenato del clan Yan, la situazione sembrava volgere al peggio.- Così Dugu Xingfeng temeva che l'antenato del clan Yan potesse attaccare Chu Feng per la rabbia.


"Non puoi ottenerne un'altra, probabilmente è la sola Pietra della Prova nell'intera Terra Sacra delle Arti Marziali." Disse l'antenato.


"Cosa? Ce n'è solo una?" L'espressione di Dugu Xingfeng divenne estremamente scontenta. Come poteva trovarne un'altra adesso?


"Senior, in tal caso, mi dica un prezzo e la compenserò." Dugu Xingfeng desiderava comunque offrire un compenso. Dopotutto non poteva permettere che Chu Feng morisse per questo.


"Compensare? Compensare cosa? Stai cercando di compensarmi per questa Pietra della Prova?" L'antenato del clan Yan si girò. Non era più pallido e la sua espressione non era più scontenta. Anzi, stava sorridendo per l'entusiasmo e la gioia. Era estremamente contento.


Questo sorriso inquietò Dugu Xingfeng. Era così nervoso da avere il cuore in gola. Incapace di contenersi, inspirò profondamente e cercò di calmarsi.


Conosceva l'antenato del clan Yan per molti anni, ma questa era la prima volta che lo aveva visto sorridere così. Era troppo spaventoso e insolito!


Che la Pietra della Prova fosse davvero così preziosa e l'antenato fosse impazzito?


"Senior, possiamo parlarne." Disse Dugu Xingfeng.


"Ahah..." L'antenato del clan Yan scoppiò a ridere vedendo la reazione del capo della montagna del Legno Turchese. Così chiese con un tono strano: "Xingfeng, desideri davvero compensarmi?"


"Senior, dica pure, qualsiasi desiderio abbia, farò tutto ciò che è in mio potere per compensarla." Dugu Xingfeng annuì con determinazione.


"Va bene. Che ne dici se mi dai Chu Feng come compensazione. Cosa ne pensi?" Disse con fare serio l'antenato del clan Yan afferrandolo per le spalle


"Senior, per favore non lo faccia. Chu Feng è un raro genio. Anche se ha fatto un errore, non dovrebbe essere così grave da richiedere la sua morte." Dugu Xingfeng iniziò subito ad implorare perdono.


"Cosa? Morire? Perché dovrei ucciderlo? Xingfeng, sai che sorta di genio ha incontrato la tua montagna del Legno Turchese?"


L'antenato lo riafferrò per le spalle e lo portò vicino alla Pietra della Prova. Indicò i frammenti e disse: "Xingfeng, sai quanto è ferma e dura la Pietra della Prova? Allora, al picco del suo potere, il Lord dell'Imperatore della Fiamma ha usato il Colpo Celeste del Drago Infuocato per attaccare questa pietra, ma non è riuscito a danneggiarla minimamente. Non è riuscito nemmeno a staccarne un pezzettino."


"Credi che Chu Feng, con la sua coltivazione all'ottavo livello del Martial King realm sarebbe riuscito a ridurla in queste condizioni?"


"Cosa? Il Lord Imperatore della Fiamma ha usato il suo attacco più forte e non è riuscito a danneggiarla minimamente?"


Dugu Xingfeng mostrò un'espressione incredula. Come poteva questa pietra essere così ferma e dura? Bisognava sapere che il Lord Imperatore della Fiamma era il coltivatore più potente di quel periodo. Durante quell'era, a parte l'Imperatore Qing e il Re degli Elfi, nessun altro sarebbe stato capace di sconfiggerlo.
                                


                                



