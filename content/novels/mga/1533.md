---
weight: 1533
title: Capitolo 1533 - È proprio una benedizione
pubDate: 2024-07-25T11:13:16.521Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Non mi credi? Se non mi credi puoi fare un tentativo. Mh, ecco, usa questo pezzo. Anche se è solo un frammento, posso garantirti che non riuscirai a danneggiarlo ulteriormente e che non potrai danneggiare nemmeno una briciola di questo pezzo."


L'antenato del clan Yan raccolse un frammento delle dimensioni di un uovo e lo porse a Dugu Xingfeng.


"Senior, dice sul serio?" Dugu Xingfeng era incredulo e non osò cercare di distruggere la pietra.


"Naturalmente. Non preoccuparti, fai un tentativo." Sollecitò l'antenato del clan Yan.


"Bang!!"


Dugu Xingfeng non esitò più, strinse la mano e radunò un flusso di potente energia al centro del palmo. In un istante potere marziale dorato cominciò a scintillare. Dugu Xingfeng stava stringendo con così tanta forza il frammento che le sue nocche crepitarono.


"Crack, crack!"


Le sue giunture crepitarono sempre più forte. Perfino le vene della sua mano e del suo braccio iniziarono a sporgere. Era evidente che stesse esercitando un'enorme forza sulla pietra.


Tuttavia il pezzetto era rimasto intatto nel suo palmo. Non gli aveva fatto il minimo danno.


"Ha ragione. È praticamente indistruttibile." Dugu Xingfeng credette alle parole dell'antenato. Aveva stretto il frammento con tutte le sue forze e aveva perfino usato una tecnica marziale prima.


Mentre una stretta poteva sembrare molto semplice, aveva rivelato un enorme potere. Se avesse fatto lo stesso con una città o con una catena montuosa, avrebbe potuto spazzarle via.


Tuttavia non era riuscito a danneggiare minimamente questo pezzettino. Era evidente quanto fosse dura la Pietra della Prova.


"In tal caso, significa che non è stato Chu Feng a distruggerla. È tutto un malinteso. Che si sia spaccata a causa del passare del tempo?"


"No, è stato Chu Feng a distruggerla." Disse l'antenato.


"Cosa? Come?" Dugu Xingfeng era sbalordito e chiese con sincerità: "Cosa intende esattamente senior? Non riesco a capire." Era proprio confuso.


"Ahah, lascia che la metta in questo modo... è praticamente impossibile distruggerla usando una forza esterna, figuriamoci te, nemmeno l'Imperatore Qing, Qing Xuantian, se fosse vivo e provasse a danneggiarla, non ci riuscirebbe."


"Tuttavia, secondo una leggenda, c'è un modo per spaccarla."


"Che metodo?" Chiese frettolosamente Dugu Xingfeng, incuriosito.


"Ti ho menzionato che la Pietra della Prova creerà un'illusione che metterà alla prova il potenziale."


"Quel mondo illusorio è la Pietra della Prova stessa. Così, se l'illusione verrà distrutta, la pietra farà la stessa fine."


"Senior, intende... intende dire che il potenziale di Chu Feng ha distrutto il mondo illusorio della pietra?" Dugu Xingfeng rimase scioccato e spaventato dalle parole dell'antenato.


"Esatto. Anche se è inimmaginabile, non ci sono altre possibilità." Disse l'antenato.


"in tal caso, significa che Chu Feng è arrivato al diciottesimo livello che nessuno ha mai raggiunto prima?"


"No, stai sottovalutando troppo il suo potenziale. Per arrivare al diciottesimo livello dovrebbe solo sconfiggere tutte e diciotto le creature sinistre. È semplicemente impossibile distruggere la pietra limitandosi a questo. Non solo ha sconfitto tutte e diciotto i mostri, ma anche il mondo illusorio.
Capisci cosa intendi ora? Sennò posso spiegartelo in termini più semplici. Il potenziale di Chu Feng è illimitato. È così spaventoso da poter distruggere un mondo. È un potenziale mai visto finora. Supera i signori di un'era. Può arrivare ad un livello che nessuno ha mai raggiunto prima."


"Un giorno, se maturerà, nessuno nell'intera Terra Sacra delle Arti Marziali potrà rivaleggiare con lui. Questo perché, allora, potrà distruggere l'intera Terra Sacra delle Arti Marziali da solo."


"No, non solo la Terra Sacra delle Arti Marziali. I Quattro Mari, il mondo intero, indipendentemente dai resti dell'Antica Era che contengono, qualunque pericoli o razze ci siano in quei territori, qualunque sorta di civilizzazione, Chu Feng potrà distruggerli tutti, riducendoli in polvere con un solo pensiero."


Scandì l'Antenato del clan Yan. Era pieno di emozioni, il suo sangue ribolliva. Sembrava che una scintilla dormiente nel suo corpo fosse stata appena accesa.


"Tap, tap, tap..."


Dugu Xingfeng indietreggiò istintivamente. Anche se ci aveva già pensato, era stato colto da un'enorme incredulità quando lo sentì dire dall'antenato in persona. In effetti perfino lui lo trovava difficile da accettare.


Sembrava che un Martial Emperor gli avesse appena dato una martellata in testa, lasciandolo completamente stordito.


Dopo essere rimasto in silenzio per molto tempo, Dugu Xingfeng chiese: "Senior, è una benedizione o un disastro?"


"È una benedizione. È un'enorme benedizione per noi. La coltivazione marziale è illimitata e non finisce mai. Tutti sanno che il Martial Emperor realm non è il picco, ci sono degli stadi oltre."


"Tuttavia, visto che non siamo riusciti a superarlo, non sappiamo esattamente che stadi ci siano al di sopra del Martial Emperor. Né sappiamo quanto sono potenti le esistenze nel vasto cielo stellato. Rimarremo intrappolati per tutta la nostra vita in questa regione e ogni generazione andrà incontro allo stesso destino."


"Forse pensiamo di essere all'apice di questo mondo, di essere impareggiabili. Ma per le persone fuori da questo mondo non siamo altro che dei bifolchi di paese che non hanno mai visto il mondo esterno."


"Perché è così? Alla fine è a causa del nostro talento limitato. Per questo possiamo raggiungere solo questo livello."


"Xingfeng, non vuoi camminare per il vasto cielo stellato? Non vuoi dare un'occhiata e vedere se ci sono coltivatori sulla luna? Se ci sono altre razze in quei pianeti stellati? Se esistono i veri draghi delle leggende? Se ci sono altre creature mitologiche in quel cielo stellato? Esisteranno potenti esperti che possono squarciare il cielo a mani nude?" Chiese l'antenato del clan Yan con solennità.


"Mm, naturalmente vorrei saperlo."


"Anche se sono rimasto al picco del Semi Martial Emperor per molto tempo, mi sono sempre sentito estremamente piccolo ogni volta che guardo il cielo notturno. Così piccolo da essere inferiore perfino ad un granello di polvere."


Dugu Xingfeng sospirò. Era sincero mentre si dispiaceva dei suoi limiti.


Anche se innumerevoli discepoli lo chiamavano direttore, anche se era considerato un dio tra milioni e milioni di persone comuni, solo lui sapeva quanto era piccolo; nient'altro che un briciolo di polvere nel vasto universo. In effetti era così minuto da essere inferiore perfino a della polvere.


La sua vita e la sua morte non avrebbero potuto cambiare la rotazione del sole o della luna, né la luce delle stelle nel cielo notturno.


Era solo una piccola pietra. Anche se fosse stato lanciato in un grosso fiume, sarebbe riuscito solo a creare un piccolo schizzo, ma non avrebbe mai cambiato il corso del fiume, né avrebbe potuto evitare l'erosione degli anni. In futuro nessuno si sarebbe ricordato di lui.
                                


                                



