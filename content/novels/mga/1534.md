---
weight: 15340
title: Capitolo 1534 – Grande Formazione da Battaglia
pubDate: 2024-07-25T12:13:16.522Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Sono nelle stesse condizioni, sfortunatamente con il mio talento è difficile cambiare la situazione."


"Temo che non avrò mai la possibilità di vedere quel vasto mondo." L'antenato rimase con le mani dietro la schiena e sospirò.


Più era elevato il proprio livello, più aumentava la comprensione della coltivazione marziale. Allo stesso tempo ci si sarebbe resi sempre più conto di quanto si era piccoli e di quanto era vasto il mondo.


"Tuttavia Chu Feng potrebbe riuscirci."


"Ha il potenziale che ci manca. Così dovrebbe riuscire a compiere ciò che è impossibile per noi." Disse l'antenato del clan Yan.


"Senior, ha ragione." Dugu Xingfeng annuì. In quel momento l'impressione che aveva di Chu Feng cambiò drasticamente.


All'inizio pensava che il giovane sarebbe riuscito a portare la montagna del Legno Turchese all'apice delle Nove Organizzazioni e poi a distinguersi dagli altri Sect.


Ora sembrava però che il potenziale di Chu Feng fosse ancora più sconvolgente. Non solo sarebbe stato di beneficio per l'intera Terra Sacra delle Arti Marziali, potrebbe condurli in un mondo completamente nuovo.


"Tuttavia questa questione è estremamente importante. È meglio se non lo menzioni a nessuno, nemmeno ai membri della vecchia generazione della tua Sacra Assemblea."


"Le persone sono sempre egoiste. La gelosia è la cosa più spaventosa al mondo."


"Fin dall'Antica Era sono esistiti innumerevoli geni, ma la maggior parte di loro sono stati uccisi prima che potessero maturare."


"Questo perché chi sta all'apice vuole mantenere la sua posizione di supremazia e non vuole essere spodestato. Se ci fossero delle minacce, ricorrerebbero ad ogni mezzo possibile per eliminare quella minaccia." Disse l'antenato del clan Yan.


"Capisco cosa intende. Solo il cielo, la terra, io e lei sapremo cos'è successo qui oggi." Disse Dugu Xingfeng.


"Mn, puoi partire con Chu Feng." L'antenato del clan Yan fece un cenno.


Sentendo queste parole, Dugu Xingfeng cambiò di nuovo espressione: "Non ha ancora intenzione di aiutare Chu Feng?"


Che situazione era questa? Dopo tutto quello che era successo, anche se si era lamentato di quanto era piccolo e aveva esclamato con ammirazione per il potenziale di Chu Feng alla fine non aveva intenzione di aiutarlo.


"Sciocco junior, come potrei rimanere a guardare un talento come Chu Feng gettare via la vita?"


"Tuttavia recarsi nel Sect della Terra Maledetta sarà una questione estremamente importante. Non posso lasciare che qualcuno sappia che vi sto aiutando. Questo include anche la gente del mio clan. Così non posso viaggiare con voi."


"Dirigetevi da soli nel Sect della Terra Maledetta prima. Vi verrò incontro lì." Disse l'antenato del clan Yan.


"Capisco. In tal caso la ringrazierò per conto di Chu Feng." Dugu Xingfeng porse i suoi rispetti ed espresse la sua gratitudine.


"Non c'è bisogno di ringraziarmi. Sto solo facendo ciò che devo. Però... devi prenderti cura di Chu Feng. Se scoprirò che hai osato trattarlo ingiustamente, non te la farò passare liscia." Disse con un lieve sorriso l'antenato del clan Yan.


"Non si preoccupi Senior. Posso solo viziare un tesoro come lui. Come potrei trattarlo ingiustamente?" Dugu Xingfeng sorrise.


"Beh allora puoi andare. Non fare aspettare più Chu Feng. Penserà ancora di aver fatto un enorme errore." L'antenato del clan Yan sorrise contento.


Dugu Xingfeng non esitò, si girò e uscì dallo spazio degli spiriti. Quando vide Chu Feng fuori, lo portò subito fuori dalla gola e lo condusse per la via giù per la montagna.


"Lord Direttore, ora dobbiamo andare?" Chiese Chu Feng.


"Mn, andiamo nel Sect della Terra Maledetta a salvare la tua amica. Non possiamo permetterci di aspettare ulteriormente." Disse Dugu Xingfeng.


"Ma quel Senior non mi ha biasimato per ciò che ho fatto? Che gli abbia offerto qualche sorta di condizione?" Chiese Chu Feng.


"Ahah, non pensarci troppo. Non hai fatto nessun errore, anzi è stato un atto degno di lode." Dugu Xingfeng diede una pacca sulle spalle di Chu Feng e rise con gusto. Dopodiché spiegò al giovane cos'era successo.


Mentre non gli aveva raccontato ogni dettaglio, gli fece capire che era stata una prova e che i risultati avevano soddisfatto molto l'antenato del clan Yan, che aveva quindi deciso di aiutarlo.


Sentendo queste parole, Chu Feng si rallegrò. All'inizio era estremamente preoccupato perché temeva di aver commesso un grave errore, ma ora era proprio sollevato.


"Chu Feng, non sai davvero chi sono i membri della tua famiglia? Hai qualche traccia o indizio?"


Chiese con grande curiosità Dugu Xingfeng. Aveva visto quanto era enorme il potenziale del giovane, i suoi genitori non dovevano essere affatto persone ordinarie. Probabilmente Chu Feng era il discendente di qualche grande figura nella Terra Sacra delle Arti Marziali.


"Non lo so davvero Direttore." Chu Feng scosse la testa. Non desiderava rivelare troppi dettagli riguardo alla sua famiglia.


"Va bene. Se il fato te lo permetterà, li incontrerai sicuramente." Vedendo che Chu Feng era un po' intristito, Dugu Xingfeng lo consolò. Non fece più domande riguardo alla sua famiglia.


Dopo che arrivarono in fondo alla montagna, Chu Feng e Dugu Xingfeng scoprirono che Hong Qiang, Miao Renlong e tutti gli altri erano rimasti qui ad aspettare.


Quando arrivarono, Dugu Xingfeng disse che lui e il suo gruppo sarebbero partiti per occuparsi di una questione importante. Anche se il capo del clan Yan gli aveva offerto di rimanere in segno di ospitalità, Dugu Xingfeng rifiurò comunque.


Senz'altra scelta, la folla salutò Chu Feng e gli altri. Al momento della partenza, Yan Ru mostrò grande riluttanza e chiese al giovane di tornare ogni tanto nel clan quando avesse avuto il tempo.


I membri del clan Yan sospirarono vedendo la scena, pensavano che questa ragazza si fosse innamorata di Chu Feng.


Era comprensibile avere delle cotte, ma era un po' disdicevole mostrarlo in modo così ovvio. Dopotutto era una donna giovane, non sposata ed era la figlia del capoclan.


Tuttavia aveva ancora la personalità di una ragazzina. Nemmeno il capoclan poteva farci nulla. Anche per questo... Yan Ru era così adorabile.


"Fratello Yan Xie, non dimenticarti della nostra promessa. La prossima volta dobbiamo determinare chi è il vincitore." Chu Feng stese il pugno verso Yan Xie.


Non era una provocazione, ma una promessa. Anche se Chu Feng non conosceva da molto tempo Yan Xie, aveva notato il suo carattere fuori dal comune.


Era chiaramente un grande talento, ma non era arrogante e sprezzante. Inoltre si era fermato una volta che lo scontro era stato deciso, altrimenti la battaglia tra di loro probabilmente non sarebbe finita con un pareggio.


Così sarebbe valsa la pena di diventare amico di una persona del genere.


"Sicuramente." Anche Yan Xie stese il pugno e lo fece scontrare con quello di Chu Feng.


Anche se lo aveva fatto molto piano, sembrava pesante come il monte Tai, questo perché era una promessa tra uomini.


Chu Feng e gli altri lasciarono il clan Yan. Si diressero immediatamente verso il dominio della Terra Maledetta. Il territorio del Dominio del Legno Turchese era a sud della Terra Sacra delle Arti Marziali, mentre il Sect della Terra Maledetta era ad est. Così i due posti erano piuttosto lontani l'uno dall'altro. Ci sarebbero voluti molti giorni per viaggiare fin lì perfino per diversi Semi Martial Emperor al picco del loro stadio.


"Chi avrebbe pensato che dopo aver fatto un giro del genere ed essersi impegnati così tanto non saremmo riusciti comunque a convincere l'antenato del clan Yan." Miao Renlong si lamentò.


"Sigh, Chu Feng ha dimostrato chiaramente le sue capacità, eppure si è comunque rifiutato di aiutarci. Sembra che non sia così retto come ha detto il Direttore Dugu. Alla fine è comunque una persona dai fini egoisti." Anche il capo dell'Alleanza degli Sciamani iniziò a lamentarsi.


"Umpf." Hong Qiang non disse nulla, si limitò a sbuffare con disprezzo.


"Cari amici, non è bello parlare alle spalle di qualcuno."


La voce di un vecchio risuonò all'improvviso da dietro di loro. Lo spazio da dove proveniva questo suono iniziò ad ondeggiare e dopo apparì l'antenato del clan Yan.


"L'antenato del clan Yan!!!" Il capo dell'Alleanza, Hong Qiang e Miao Renlong rimasero scioccati. La comparsa dell'antenato del clan Yan era stata un po' troppo imprevista. Non erano affatto preparati.


"Direttore Dugu, sei stato proprio disonesto, perché non ci hai detto che aveva accettato di aiutarci?"


Il capo dell'Alleanza degli Sciamani era molto intelligente. Aveva capito subito che l'antenato del clan Yan doveva avere accettato, altrimenti non ci sarebbe stato motivo per lui di inseguirli. Così diede subito la colpa a Dugu Xingfeng.


"Giusto, Direttore Dugu, è colpa tua. Ci hai fatto fraintendere." Fece da eco Hong Qiang.


"Non ho detto che il senior aveva accettato, ma non ho nemmeno detto che ha rifiutato. Siete tutti voi ad aver pensato che avesse rifiutato. Perché date la colpa a me?" Ribatté subito Dugu Xingfeng.


"Ahah, non preoccupatevi. Non sono un tipo dalle vedute ristrette."


"L'importante è salvare l'amica di Chu Feng. Non possiamo tardare. Farò io strada così potremo arrivare lì più velocemente."


Mentre parlava, l'antenato del clan Yan mosse la manica e uno strato di potere marziale coprì Chu Feng e gli altri. Dopodiché, con un pensiero, il potere marziale cominciò a sfrecciare rapidamente tra le nuvole in direzione del Sect della Terra Maledetta, era veloce come un fulmine.


La rapidità di un Martial Emperor superava proprio ogni immaginazione.


Chu Feng si riempì di gioia, non perché stava sperimentando la velocità di un Martial Emperor, ma perché era riuscito ad ottenere l'aiuto di così tanti esperti per salvare Tantai Xue.


Quattro Semi Martial Emperor al picco del loro stadio. Erano tutti al livello di capi di grandi Sect. Insieme a loro c'era anche l'antenato del clan Yan, un grande Martial Emperor. Era davvero un'ottima formazione da battaglia.
                                


                                



