---
weight: 15350
title: Capitolo 1535 – Meticolosamente Pianificato
pubDate: 2024-07-25T13:13:16.522Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Il Sect della Terra Maledetta era situato nella regione orientale. Era l'area più vasta tra tutti i domini delle Nove Organizzazioni.


Così la sua popolazione era la più numerosa. Tuttavia, di recente, stava calando rapidamente.


Questo perché molti di questi abitanti venivano "catturati".


"No, non prendete mio marito."


"Liberate mio figlio, per favore, vi prego."


"Madre, aiuto! Padre, salvami!!!"


In una città remota del dominio della Terra Maledetta risuonavano dei lamenti.


A quanto pareva un gruppo di persone era arrivato qui e stava catturando tutti quanti.


Erano i signori di questo dominio, i membri del Sect della Terra Maledetta.


"Puuu!!"


All'improvviso brillò un raggio cremisi. Oltre trecento persone erano state ridotti in fiumi di sangue. Non potevano essere più morte di così.


Pioggia rossa cadde spietatamente sui visi e sugli abiti della gente che piangeva. La potenza di questo colpo li aveva fatti rotolare tutti a terra.


"Vediamo chi osa lagnarsi di nuovo. Lo ucciderò!" Disse un vecchio del Sect della Terra Maledetta.


Nessuno osò più emettere un suono. La folla si lasciò catturare ubbidientemente e la gente fu condotta in una carrozza ancora più grossa della loro città.


"Ahah, branco di spazzatura. Siete tutti così codardi, non siete nemmeno degni di essere considerati umani." Diversi altri vecchi del Sect iniziarono a ridere.


Evidentemente erano i capi del gruppo. Erano tutti Semi Martial Emperor. Le loro coltivazioni non erano deboli, probabilmente erano degli Anziani principali.


"In quanto sovrani di questa regione, invece di proteggere la vostra gente, la uccidete indiscriminatamente. Il vostro Sect della Terra Maledetta è proprio bravo a governare."


Una figura atterrò tra la folla. Indossava un mantello nero che nascondeva il suo aspetto. Anche la sua aura era nascosta, ma si stava rivolgendo con fare provocatorio verso i sei vecchi.


"Piccolo bastardo, da dove diavolo provieni? Osi davvero intrometterti nelle questioni del nostro Sect della Terra Maledetta?"


L'Anziano che aveva appena ucciso più di trecento persone sbuffò freddamente. Poi fece un cenno e lanciò un talismano di carta. Con enorme intento omicida, il talismano iniziò a volare verso l'uomo con il mantello nero.


Era un tesoro raffinato dal Sect della Terra Maledetta. Anche se sembrava molto ordinario, conteneva il potere di una tecnica marziale. Visto che il vecchio era allo stadio di Semi Martial Emperor, quel talismano sarebbe stato capace di distruggere completamente una città. Era ovvio quanto fosse spaventoso questo attacco.


"Pow!!"


Tuttavia la persona con il mantello nero non schivò il talismano, stese una mano e lo afferrò. Poi strinse il pugno e lo fece esplodere nella sua mano.


"Boom!"


La sua mano rimase completamente illesa.


"Tu..." La folla del Sect della Terra Maledetta si spaventò. Il talismano era estremamente potente, perfino degli ordinari Semi Martial Emperor lo avrebbero evitato. Nessuno poteva osare bloccarlo.


Eppure quest'uomo misterioso non solo lo aveva fermato, ma aveva anche lasciato che esplodesse nella sua mano. Non era stato ferito affatto dal talismano.


"Woosh!"


L'uomo con il mantello nero fu veloce come un demone. Non diede tempo di pensare ai membri del Sect della Terra Maledetta. Arrivò subito di fronte all'Anziano che lo aveva attaccato. Sporse una mano. "Puff!" E arrivò al dantian del vecchio e lo tirò fuori dal suo corpo con fare spietato.


"Sapevi che nemmeno Sang Kun avrebbe osato rivolgersi a me in quel modo?" Dopodiché l'uomo misterioso fece esplodere l'Anziano.


"Scappiamo!" Gli altri membri del Sect della Terra Maledetta reagirono velocemente e iniziarono a scappare.


Tuttavia l'uomo con il mantello nero fece un cenno ed evocò un'ondata di potere marziale.


"Bang, bang, bang, bang!!"


Le persone che cercarono di fuggire esplosero tutte riducendosi in piogge di sangue. furono tutti uccisi, senza esitazione.


"Scappare? Vediamo chi oserà scappare." L'uomo con il mantello nero rise con derisione.


"Mio signore, per favore ci risparmi, ci risparmi!"


"Non abbiamo riconosciuto la sua grandezza, mio signore, per favore ci lasci vivere!"


I membri del Sect della Terra Maledetta rimasti non osarono fuggire. Uno per uno, si inginocchiarono e iniziarono a prostrarsi e ad implorare perdono.


"Un branco di animali. Eravate spietati, eppure siete privi di coraggio. Non siete degni di essere considerati umani." L'uomo con il mantello nero si mise le mani dietro la schiena e iniziò a volare. Un passo alla volta, salì sempre più in alto.


Vedendo che l'uomo si stava allontanando, i sopravvissuti del Sect della Terra Maledetta tirarono tutti un sospiro di sollievo. Avevano la sensazione di essere riusciti a sfuggire ad una calamità.


"Woosh!"


Tuttavia l'uomo misterioso fece un cenno. Un potere opprimente si abbatté dal cielo.


"Bang, bang, bang, bang, bang!!"


Risuonò un'altra serie di esplosioni. I sopravvissuti del Sect della Terra Maledetta morirono tutti. Allo stesso tempo, l'enorme carrozza fu distrutta, liberando la gente imprigionata al suo interno. C'erano così tante persone che sembravano una colonia di formiche.


A quanto pareva non erano stati catturati solo gli abitanti di questa città. C'erano diversi milioni di persone qui.


La gente guardò l'uomo con il mantello nero che stava scomparendo gradualmente nel cielo, tutti mostrarono espressioni sbalordite. Non riuscirono nemmeno a dire una parola. Osservarono l'uomo misterioso con sguardi pieni di venerazione e gratitudine.


Questo perché sapevano che era stato lui a salvarli.


"La ringrazio per averci salvato."


Dopo che l'uomo con il mantello nero scomparì, la gente che aveva salvato si inginocchiò e iniziò a prostrarsi verso di lui come se stessero venerando un dio.


"Scappate velocemente. Fuggite tra le montagne e vivete in isolamento. Altrimenti il Sect della Terra Maledetta non ve la farà passare liscia." Risuonò una voce dal cielo.


Sentendo queste parole, la gente si rese conto della gravità della situazione. Immediatamente iniziarono a volare, scappare freneticamente o tirare fuori dei tesori. In pratica stavano usando ogni sorta di metodo diverso per fuggire.


In quel momento l'uomo con il mantello nero arrivò al di sopra delle nuvole. C'erano cinque persone qui, Chu Feng e gli altri.


L'uomo misterioso si tolse il mantello e rivelò il suo aspetto. A quanto pareva era il direttore della montagna del Legno Turchese, Dugu Xingfeng.


Dugu Xingfeng si girò e chiese al capo dell'Alleanza degli Sciamani: "Com'era, ti ricordi dell'aspetto di quelle persone?"


"Naturalmente. Ecco, prendete queste." Il maestro dell'Alleanza degli Sciamani aprì la mano. Nel suo palmo c'erano sei pillole. Ne diede una a ciascuno del gruppo.


Dopo che Chu Feng e gli altri inghiottirono i medicinali, i loro corpi iniziarono a cambiare. La trasformazione di Chu Feng fu la più ovvia. In un batter d'occhio, era diventato il vecchio a cui era stato estratto il dantian ed era esploso. Perfino la sua aura era esattamente uguale alla sua.


Gli altri si erano trasformati nei quattro Anziani del Sect della Terra Maledetta.


"Non mi sarei mai immaginato che avremmo dovuto assumere l'aspetto di quella feccia." Il capo dell'Alleanza degli Sciamani rise lievemente. Dopodiché diede l'ultima pillola all'antenato del clan Yan: "Prego Senior."


"Non c'è bisogno. Dopo che vi infiltrerete, vi proteggerò di nascosto. Se l'Imperatore Malvagio non compare, non farò nulla. Se attaccherà, lo fermerò."


"Potete stare tranquilli e concentrarvi sul salvataggio. Mentre non dovrete preoccuparvi troppo, è meglio non causare troppo trambusto. Sarebbe meglio non allarmare l'Imperatore Malvagio se possibile."


"Altrimenti, allarmare l'Imperatore Malvagio potrebbe non essere così importante, ma se allertassimo altri Martial Emperor della Sacra Assemblea, la situazione diventerebbe davvero difficile da gestire." Disse l'antenato del clan Yan.


A quanto pareva avevano intenzione di travestirsi e intrufolarsi nel Sect della Terra Maledetta per trovare Tantai Xue.
                                


                                



