---
weight: 15380
title: Capitolo 1538 – Il Vero Obiettivo
pubDate: 2024-07-25T16:13:16.522Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Non mi sarei mai immaginato che i sette della Terra Maledetta della generazione precedente fossero qui. Li ha fatti radunare, questa ragazza è davvero capace." Disse il capo dell'Alleanza degli Sciamani.


"I vecchi sette della Terra Maledetta? Quei sette accanto al loro direttore?" Chu Feng aveva notato le altre otto persone nella cella insieme alla donna.


La persona che attirava di più l'attenzione nel gruppo era il loro capo Sang Kun, ma gli altri sette erano comunque molto potenti, erano tutti al picco del Semi Martial Emperor. Inoltre le loro divise erano diverse da quelle degli altri Anziani del Sect della Terra Maledetta, erano le uniformi della Sacra Assemblea della loro organizzazione.


"No, quello con i capelli biondi si chiama Huang Dongsheng e, mentre è un Anziano della loro Sacra Assemblea, non fa parte dei sette della Terra Maledetta."


"I veri sette della Terra Maledetta sono Sang Kun e gli altri sei." Spiegò il maestro dell'Alleanza degli Sciamani."


Chu Feng finalmente capì che i sette della Terra Maledetta in realtà era un titolo che si tramandava di generazione in generazione. Anche se Sang Kun era il capo della loro organizzazione e avrebbe nominato i sette talenti successivi, in realtà era stato a sua volta un membro di quel gruppo.


Sembrava che fossero una sorta di tradizione particolare.


"Questo salvataggio è della massima importanza. Fratello Hong, iniziamo." Disse il capo dell'Alleanza degli Sciamani.


"Sì, cominciamo." Hong Qiang e Miao Renlong annuirono e passarono all'opera.


Avevano già escogitato il loro piano, per evitare guai inutili, avrebbero sigillato questo luogo creando una potentissima formazione di occultamento prima di intervenire.


Il mondo esterno non si sarebbe accorto dei cambiamenti in questa regione, la formazione che stavano creando non solo avrebbe impedito agli altri di scappare, ma avrebbe isolato ogni suono e perfino i movimenti dell'aria.


Finché avessero finito di creare la formazione, Chu Feng e gli altri sarebbero riusciti a precipitarsi nella cella per salvare Tantai Xue e uccidere il direttore del Sect della Terra Maledetta e gli altri senza avere la minima preoccupazione.


Tuttavia, una formazione di questo livello naturalmente era molto difficile da creare. Dopotutto non dovevano usarla contro persone ordinarie, ma su otto Semi Martial Emperor di massimo livello. Inoltre dovevano stare estremamente attenti, non potevano fare nessun rumore, né attirare l'attenzione. Così sarebbe stato molto difficile sistemare questa formazione.


Nonostante stessero unendo le forze, ci sarebbe comunque voluto un certo periodo di tempo per creare questo tipo di formazione.


Dugu Xingfeng non poteva aiutarli, così divenne temporaneamente una guardia e iniziò a prestare attenzione all'ambiente attorno. Dugu Xingfeng era pronto ad uccidere chiunque potesse avvicinarsi a loro.


Chu Feng non aveva nessun compito di cui occuparsi, così decise di usare gli Occhi Celesti per continuare a monitorare la situazione dentro la cella.


Anche se non poteva sentire di cosa stavano parlando nella cella, usando gli Occhi Celesti Chu Feng poteva vederli e quindi leggere le loro labbra.


"Signorina Tantai, ho radunato tutte le persone che volevi. È stato un grande sforzo per me. Dopotutto non è facile radunarci tutti insieme."


"Ora puoi dirmi dove hai nascosto il Flauto Ruba Spiriti, vero?" Chiese il direttore.


Era davvero strano. Non solo sapevano che Tantai Xue aveva rubato questo oggetto, ma pensavano che fosse stata lei ad uccidere i suoi talenti. Eppure la stava trattando con fare amichevole e, aspetto più importante, non sembrava che stesse fingendo.


"Ho ucciso un paio dei tuoi più grandi talenti, hai davvero intenzione di lasciarmi andare?" Chiese Tantai Xue.


"Lo ammetto, hai ucciso Qisha e gli altri e questo mi ha fatto addolorare. Tuttavia sono una persona delle larghe vedute. Mentre è vero che Qisha e gli altri hanno un talento eccezionale, sono di gran lunga inferiori a te."


"Se in cambio delle loro morti potessi unirti a noi, credo che sarebbe una fortuna per noi invece che una disgrazia. Le morti di Qisha e degli altri avrebbero un loro scopo."


"Così non ti devi preoccupare ragazza. Finché consegnerai il Flauto Ruba Spiriti, non solo non ti ucciderò, otterrai una posizione elevata e grandi ricchezze. Ti accetterò come mia discepola personale. In futuro potrai ricevere la posizione di direttrice. Diventerai la prima direttrice donna del Sect della Terra Maledetta." Giurò solennemente il capo del Sect della Terra Maledetta.


Chu Feng si rese conto del perché Tantai Xue era rimasta illesa anche se era rimasta prigioniera per così tanto tempo.


A quanto pareva il direttore del Sect della Terra Maledetta era rimasto impressionato dal suo potenziale e aveva intenzione di persuaderla ad unirsi a loro.


In effetti per persone come il direttore del Sect della Terra Maledetta, le emozioni non valevano nulla in confronto ai propri interessi e benefici. Inoltre forse Sang Kun non aveva mai considerato Jiang Qisha e gli altri come suoi discepoli. Erano stati solo le sue sette pedine.


E ora era apparso un talento così sorprendente di fronte a lui. Figuriamoci gettare via un paio di pedine, non avrebbe esitato minimamente ad abbandonare tutti gli altri geni che aveva coltivato da anni se avesse potuto trarre dalla sua parte Tantai Xue.


Un vecchio intervenne: "Signorina, senior Sang è una persona che ha mantenuto sempre le sue promesse. Non ti ha mentito."


"Signorina Tantai, il nostro Sect è ragionevole. Finché sei disposta a darci il Flauto Ruba Spiriti, si può discutere di tutto il resto." Anche gli altri vecchi cercarono di persuaderla.


"Eheh..." Tantai Xue iniziò a ridere. La sua risata era davvero splendida e incantevole. Era un tipo di bellezza non attraente, ma gelida e quasi estranea a questo mondo mortale.


Poi disse: "Non vi ho chiamato per farmi persuadere a giurarvi lealtà."


"In tal caso perché ci hai chiamati qui?" Chiese uno dei vecchi.


"Voglio uccidervi." Un lampo gelido brillò negli occhi di Tantai Xue.


"Woosh!"


All'improvviso l'Anziano di nome Huang Dongsheng fece un cenno e fece apparire un Armamento Reale a forma di pugnale nella sua mano. In un lampo infilzò il dantian di uno dei compagni di Sang Kun.


Dopodiché il pugnale iniziò a tremare. "Bang!" Il dantian del vecchio si frantumò, facendolo accasciare a terra come un cadavere.


"Anziano Huang, sei impazzito?"


Vedendo questa scena, il direttore del Sect della Terra Maledetta e gli altri rimasero scioccati. Le loro espressioni erano confuse. Era accaduto tutto così in fretta che non riuscivano ad accettare la situazione.


"Anziano Huang? Voi vecchi animali dovreste guardare bene chi sono davvero."


L'Anziano Huang rise freddamente e il suo aspetto cominciò a cambiare.


Diventò un vecchio canuto. I suoi capelli erano più bianchi della neve, ma aveva il volto di un uomo di mezz'età. La sua espressione era solenne e severa. Il suo sguardo era pieno d'odio.
                                


                                



