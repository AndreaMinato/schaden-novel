---
weight: 1549
title: Capitolo 1549 – Il Cielo e la Terra Tremano
pubDate: 2024-07-26T03:13:16.523Z
tags:
    - mga
---


<em>Capitolo sponsorizzato, ringraziamo Edoardo!
3 capitoli in coda (Edoardo), 0/3
-Schadenfreude</em>


"Chu Feng, viaggia con me. Se desideri diventare più potente, non puoi stare sugli allori; solo affrontando delle sfide diventerai più forte. Per il momento, il Dominio del Signore è il posto più adatto per te."


"I geni dei quattro clan e dei tre palazzi sono tutti radunati lì. Ci sono innumerevoli nostri coetanei che sono più forti di noi. Solo andando lì potremo capire quanti limiti abbiamo. Solo andandoci potremo migliorarci."


Sembrava che temesse che Chu Feng non volesse andarci: "Inoltre ci sono anche i tuoi amici lì."


"I miei amici? Quali amici?" Chiese Chu Feng.


"I tuoi amici della Regione del Mare Orientale. No, strettamente parlando, non possono essere considerati solo amici. Sono le tue amate, Zi Ling e Su Rou." Disse Tantai Xue.


"Zi Ling e Su Rou sono nel Dominio del Signore?"


"Le hai incontrate? Come stanno?" Chiese subito Chu Feng, pieno di gioia.


"Bene e male."


"Cosa intendi dire? Cos'è successo?" Domandò nervosamente il giovane.


"Hanno una coltivazione davvero potente adesso. Sono entrambe Semi Martial Emperor. Specialmente Zi Ling. È al secondo livello come me. Quindi naturalmente è positivo per loro."


"Tuttavia sembra che stiano soffrendo di qualche grave malattia. Quando hanno degli attacchi, provano un immenso dolore. Se le mie ipotesi sono corrette, dovrebbe essere il dolore di un effetto collaterale."


"Era strano che fossero diventate così potenti quando le loro coltivazioni erano così deboli. Così sono giunta alla conclusione che hanno ottenuto la loro coltivazione usando un metodo indiretto ed è per questo che stanno subendo dei contraccolpi."


"È così che funziona la coltivazione. Se si desidera ottenere del potere, bisogna pagarne il prezzo. Più il potere è formidabile e precoce, maggiore sarà il prezzo da pagare. Per questo ho detto che stanno bene e male." Spiegò Tantai Xue.


Chu Feng aveva capito la situazione, ma non si aspettava che Zi Ling e Su Mei fossero diventate così potenti.


"Signorina Tantai, hai detto che sono andate nel dominio del Signore. In tal caso, sai dove sono di preciso?" Chiese Chu Feng.


Chu Feng sapeva quanto erano dolorosi gli effetti collaterali e sapeva di una tecnica che poteva alleviare le loro sofferenze, così doveva cercarle velocemente in modo da poter insegnare loro come usare quell'abilità.


Tuttavia il Dominio del Signore era semplicemente troppo enorme. Se fosse andato alla cieca, sarebbe stato come cercare un ago in un pagliaio.


"Sì. Non hanno cercato di nascondermi i loro piani, mi hanno direttamente dove sarebbero andate."


"Nell'Isola Immortale." Disse Tantai Xue.


"Isola Immortale? Che posto è?" Chiese con curiosità Chu Feng. Non aveva mai sentito dell'Isola Immortale prima d'ora.


"Che discepolo nominale dell'Alleanza degli Sciamani, non sai nemmeno dell'Isola Immortale." Perfino Tantai Xue non poté trattenersi dallo scoccargli un'occhiata sdegnosa.


Poi disse: "Nella Terra Sacra delle Arti Marziali, i Martial Emperor sono estremamente rari. Tuttavia gli Sciamani Reali del Marchio del Drago sono ancora meno."


"Sono meno di dieci nell'intera Terra Sacra delle Arti Marziali."


"Il maestro dell'isola immortale, l'Immortale Raffinatore, è uno Sciamano Reale del Marchio del Drago. Inoltre è pubblicamente riconosciuto come lo Sciamano Reale più abile nella creazione di armi in questa terra."


"Ho sentito da Zi Ling e Su Rou che l'Immortale Raffinatore sta tenendo un'Assemblea di Conferimento nell'Isola Immortale. Non ci sono limiti d'età, sesso o coltivazione, finché si può superare la sua prova e ascendere nell'isola immortale si riceverà un'arma. Inoltre quell'arma sarà creata apposta per chi la supera." Disse Tantai Xue.


"In base a ciò che hai detto, Zi Ling e Su Rou sono andate lì per questo evento?" Chiese Chu Feng.


"Mn. Anche se non so dove abbiano sentito queste notizie, che siano vere o no, di sicuro sono andate nell'Isola Immortale."


"Molto bene, andrò lì a dare un'occhiata. Coglierò l'occasione per vedere com'è uno Sciamano Reale del Marchio del Drago." Rispose Chu Feng.


"Ti accompagnerò. Desidero anche io sperimentare la potenza di uno Sciamano del genere." Disse Tantai Xue.


"Sarebbe grandioso." Chu Feng sorrise contento. Se ci fosse andato da solo, sarebbe stato un viaggio deprimente, sarebbe stato bello avere la compagnia di una bellezza come lei.


Dopodiché Chu Feng iniziò a chiacchierare con lei. Aveva scoperto che Tantai Xue era molto più loquace rispetto a prima. Forse era dovuto al fatto che l'aveva salvata o forse per via delle ultime parole di Tantai Yingming. Indipendentemente da tutto questo, sembrava che l'opinione che aveva di Chu Feng fosse cambiata. Non era più fredda come prima con lui.


Dalla sua conversazione con lei, Chu Feng scoprì che era un'orfana che era stata trovata da Tantai Yingming e poi cresciuta come la sua figlia adottiva.


Tuttora Tantai Xue non sapeva chi fossero i suoi genitori. In tutta la sua vita, Tantai Yingming era stato il suo solo parente. Così la sua morte era stata un duro colpo per lei.


Mentre discutevano, Chu Feng e Tantai Xue riuscirono a finire di scavare la tomba. Dopo aver finito, Chu Feng aiutò Tantai Yingming a creare una bara di potere Spirit. Solo allora lo seppellirono.


Inoltre, quando lo seppellirono, Chu Feng creò molte trappole, poi una barriera di occultamento nell'area.


La formazione poteva influenzare i pensieri e scoraggiare inconsciamente dall'avvicinarsi al posto in cui era seppellito Tantai Yingming.


Per quanto riguardava Tantai Xue, usando una formazione Spirit, lasciò una traccia della sua coscienza nell'aura. Così, finché qualcuno si fosse avvicinato a questo posto, indipendentemente da dove fosse, lei avrebbe saputo della sua presenza e dell'identità dell'intruso.


Dopo che Tantai Xue usò la sua formazione, Chu Feng rimase scioccato. Non solo Tantai Xue era al secondo livello del Semi Martial Emperor, era anche una Sciamana dal Mantello Reale. Questa ragazza era davvero troppo feroce.


Inoltre era diversa dai discepoli di quelle grandi organizzazioni. Tantai Yingming era stato anche il suo maestro e probabilmente non era riuscito ad offrirle risorse naturali illimitate perché era da solo. Il fatto che fosse riuscita a diventare così potente sicuramente non dipendeva da suo padre, ma dal suo grandissimo talento.


Dopodiché Chu Feng e Tantai Xue tornarono nel luogo dov'erano Dugu Xingfeng e gli altri, e menzionò loro i loro piani.


"In effetti ho sentito parlare dell'Assemblea del Conferimento tenuta dall'Immortale della Raffinazione. Tuttavia manca ancora un po' di tempo prima che inizi. Chu Feng, hai davvero intenzione di partire?" Chiese il capo dell'Alleanza degli Sciamani.


"Lo desidero, sì." Disse Chu Feng.


"Molto bene. Nemmeno io sono occupato, potrei unirmi a voi e porgere i miei rispetti all'Immortale della Raffinazione." Rispose il capo dell'Alleanza degli Sciamani.


"Ho sentito del famoso Immortale della Raffinazione da molto tempo. Tuttavia non l'ho mai incontrato prima. Sarebbe grandioso se potessi assistere alla sua potenza. Vorrei dare un'occhiata anche io insieme a voi." Anche Dugu Xingfeng espresse la sua intenzione di accompagnarli.


Dopodiché anche Hong Qiang e Miao Renlong fecero lo stesso. Chu Feng sapeva che si stavano comportando così perché temevano per la sua sicurezza, ma non rifiutò.


Primo, non riusciva a trovare un motivo per cui opporsi, secondo, sarebbe stato più al sicuro con un gruppo di Semi Martial Emperor al picco del loro livello. Cosa avrebbe avuto da obiettare?


"Rumble, rumble!!"


Proprio in quel momento, il cielo e la terra iniziarono a tremare. Gli alberi cominciarono a collassare e le foglie vorticavano nell'aria. Poi risuonò una serie di esplosioni assordanti da ogni direzione. La montagna in cui si trovavano Chu Feng e gli altri tremava violentemente.


"Cosa sta succedendo?" Tutti si levarono in volo. Quando si fermarono a guardare sotto, mostrarono espressioni scioccate, nemmeno l'antenato del clan Yan fece eccezione.
                                
                                



