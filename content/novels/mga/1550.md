---
weight: 1550
title: Capitolo 1550 – Nuovo Inizio
pubDate: 2024-07-26T04:13:16.523Z
tags:
    - mga
---


<em>Capitolo regolare,
3 capitoli in coda (Edoardo), 0/3
-Schadenfreude</em>


Non stava tremando solo la loro montagna, ogni territorio nella visuale di Chu Feng stava fremendo, perfino l'aria stessa.


Non proveniva dal terreno, ma dall'energia di confine non molto lontana da loro.


L'energia di confine era l'entità misteriosa che separava la Terra Sacra delle Arti Marziali in innumerevoli domini diversi, separava il traffico tra le varie regioni. Perfino le formazioni di teletrasporto dell'Antica Era non potevano attraversare l'Energia di Confine.


Nemmeno i Martial Emperor potevano fare scomparire l'Energia del Confine.


Tuttavia, in quel momento, l'Energia di Confine si stava agitando violentemente e stava roteando. Stava scomparendo gradualmente.


"Oh no." L'Antenato del clan Yan sussultò e si accigliò. Il suo sguardo era pieno di inquietudine.


"Senior, cosa sta accadendo? Sembra che l'Energia di Confine si stia dissipando." Disse Chu Feng.


"In effetti si sta dissipando. Credo che presto scomparirà."


"Una volta che scomparirà, tutto nella Terra Sacra delle Arti Marziali cambierà. Non solo l'attuale gerarchia sarà distrutta, probabilmente anche le esistenze sottoterra si risveglieranno." Disse l'antenato del clan Yan.


"Senior Yan, sta parlando del figlio del Magma?!" Chiese frettolosamente Dugu Xingfeng. Allo stesso tempo mostrò un'espressione inquieta.


"Precisamente." L'antenato del clan Yan annuì.


Sentendo queste parole, figuriamoci Dugu Xingfeng, anche le espressioni di Miao Renlong, Hong Qiang e degli altri cambiarono.


Diecimila anni fa era apparso un Figlio del Magma dal mondo del Magma. Si era dichiarato imperatore e aveva cercato di uccidere ogni creatura vivente.


Allora nessuna organizzazione nella Terra Sacra delle Arti Marziali capace di contendere con lui. Praticamente tutti i Sect erano stati attaccati e molti dei loro membri erano stati massacrati.


La Terra Sacra delle Arti Marziali era precipitata nel panico e nel caos. Sembrava che fosse arrivato il giorno del giudizio a causa di un solo Imperatore del Magma.


In effetti, se non fosse stato per l'Imperatore Qing che era intervenuto coraggiosamente durante un momento cruciale, probabilmente la Terra Sacra delle Arti Marziali non sarebbe esistita più; si sarebbe ridotta in un posto desolato senza la minima traccia di vita.


Così l'Imperatore del Magma e il suo mondo erano diventati un incubo e delle leggende.


Tutti iniziarono a temere che sarebbe apparsa un'altra creatura del genere. Se fosse successo, la situazione si sarebbe messa proprio male. Dopotutto l'attuale Terra Sacra delle Arti Marziali non possedeva un esperto come l'Imperatore Qing.


"Senior Yan, sa se il mondo del Magma manderà altri Figli del Magma?" Chiese con fare preoccupato Dugu Xingfeng.


"C'è una barriera naturale tra il nostro mondo e il loro. È quella barriera che ferma i Figli del Magma."


"Ho sentito che anche l'Energia del Confine è una barriera naturale. La sua scomparsa significa che la barriera naturale si è indebolita." Rispose l'antenato del clan Yan.


"La barriera naturale si è indebolita? Non significa che presto i Figli del Magma riappariranno nel nostro mondo? Che la Terra Sacra delle Arti Marziali andrà incontro ad un'altra calamità?" Le espressioni di Dugu Xingfeng e gli altri divennero davvero scontente, terrorizzate e inquiete.


"Ho solo sentito parlare di leggende. Nessuno può dire per certo cosa accadrà. Di sicuro la scomparsa dell'Energia di Confine significa che i limiti tra i vari domini sono scomparsi."


"Se non divideremo i territori usando un nuovo metodo, ci saranno dei conflitti territoriali tra le nove organizzazioni." Disse l'antenato del clan Yan.


All'improvviso Dugu Xingfeng disse: "Chu Feng, temo che non potrò accompagnarti nell'Isola Immortale. Chissà cosa succederà, devo tornare velocemente nella montagna del Legno Turchese."


"Chu Feng, anche noi dobbiamo tornare nell'Alleanza degli Sciamani." Dissero il capo dell'Alleanza e Miao Renlong. 


"Capisco." Chu Feng sapeva quanto era grave la situazione. Presto sarebbero scoppiati dei conflitti. La montagna del Legno Turchese e l'Alleanza degli Sciamani non potevano rimanere senza una guida in un periodo del genere.


"Va bene. Tornate con tranquillità. Io sono ancora libero e accompagnerò Chu Feng e Tantai Xue." Disse Hong Qiang.


"Dovremo affidarci al fratello Hong Qiang." In realtà Dugu Xingfeng e gli altri erano molto preoccupati per Chu Feng. Dopotutto la sua destinazione conteneva un'enorme quantità di esperti e un gran numero di membri della giovane generazione arroganti e dispotici dalle origini importanti. Sarebbero stati più tranquilli se ci fosse stato Hong Qiang.


Proprio in quel momento, il tremito si fermò. L'Energia di Confine che separava la Terra Sacra delle Arti Marziali era scomparsa completamente.


Dopodiché, Chu Feng e gli altri si diressero insieme verso il dominio del Legno Turchese. Chu Feng non sapeva quando sarebbe potuto tornare, così aveva intenzione di tornare e occuparsi definitivamente di alcune questioni. Solo facendolo sarebbe stato tranquillo.


Ciò che voleva fare era ripagare un suo benefattore, nonno Luo.


Quando era arrivato per la prima volta nella Terra Sacra delle Arti Marziali, era stato lui a dargli indicazioni e ad avergli spiegato la conformazione della Terra Sacra delle Arti Marziali. Era stato anche grazie a lui che era riuscito ad ottenere la mappa del tesoro della montagna del Legno Turchese.


Anche se non era riuscito ad ottenere il tesoro nei resti dell'Antica Era e Yao'er era rimasta intrappolata lì, Chu Feng era ancora molto grato nei confronti di nonno Luo.


Chu Feng sapeva hce il vecchio aveva trascorso la vita a viaggiare per la Terra Sacra delle Arti Marziali. Tuttavia, visto che aveva offeso una persona, la sua coltivazione era stata distrutta. Al momento le sue condizioni di vita non erano così buone.


Chu Feng desiderava ripagarlo e permettergli di vivere il resto della vita in pace. Così voleva portarlo nella foresta del Legno Turchese Meridionale.


Se l'avesse portato lì, nonno Luo si sarebbe dovuto spostare relativamente di meno rispetto a dove viveva e, visto che erano molto deboli, le sue due nipoti avrebbero potuto allenarsi lì invece che passare direttamente alla montagna del Legno Turchese.


Chu Feng e gli altri tornarono nel dominio del Legno Turchese. Il primo posto dove arrivarono fu il clan Yan. Questo era un bivio dove si sarebbero separati.


Prima di andarsene, Dugu Xingfeng disse: "Fratello Hong, le lascerò Chu Feng e la signorina Tantai."


"Non preoccuparti. Posso garantire che nessuno li potrà maltrattare finché sarò vivo." Hong Qiang si diede una pacca sul petto.


"Presto la Terra Sacra delle Arti Marziali cambierà. Forse potrebbe essere il segno della comparsa di un signore di una nuova era. O potrebbe essere il presagio di una calamità. Essenzialmente, la Terra Sacra delle Arti Marziali che è stata pacifica per diecimila anni probabilmente attraverserà un periodo turbolento. Presto ci sarà una trasformazione."


"Il dominio del signore sarà il centro di questa trasformazione. Dovete stare tutti molto attenti. Dopotutto ci sono troppi esperti in quel posto." Avvertì l'antenato del clan Yan.


"Farò attenzione come ha detto." Chu Feng annuì.


Dopodiché l'antenato del clan Yan tornò nella sua dimora per riprendersi. Dugu Xingfeng partì per la montagna del Legno Turchese e il capo dell'Alleanza degli Sciamani e Miao Renlong iniziarono a tornare nella loro organizzazione.


Chu Feng, Tantai Xue e Hong Qiang invece si diressero verso la residenza di nonno Luo.


Nessuno sapeva quando si sarebbero rivisti.


D'ora in avanti il mondo non sarebbe stato più così pacifico.


Tuttavia Chu Feng non provava la minima paura, anzi sentiva un po' di entusiasmo.


Era in un periodo caotico che apparivano gli eroi. La scomparsa dell'Energia di Confine significava un nuovo inizio per Chu Feng.


