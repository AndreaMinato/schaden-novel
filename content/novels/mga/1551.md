---
weight: 1551
title: Capitolo 1551 – Matrimonio Forzato
pubDate: 2024-07-26T05:13:16.524Z
tags:
    - mga
---


<em>Capitolo sponsorizzato, ringraziamo Edoardo!
2 capitoli in coda (Edoardo), 0/3
-Schadenfreude</em>


Dominio del Legno Turchese. Ad un paio di colli fuori dalla città del Magnifico Broccato.


Ai piedi delle colline c'erano due case dall'aspetto squallido. Erano circondate da dei recinti che formavano un piccolo cortile. Anche se il giardino non era molto grande, ospitava galline e papere.


Ad una prima occhiata, questo cortile sembrava un pessimo ambiente in cui viveva gente davvero povera, ma lì c'era una giovane che, anche se non era eccezionalmente splendida, poteva essere considerata di bell'aspetto. Con lei nel cortile, il giardino non sembrava più malandato.


Inoltre questa donna era al primo livello dell'Heaven Realm. Anche se questo tipo di coltivazione non poteva essere considerata sbalorditiva, nel continente delle Nove Province sarebbe stata considerata una grande esperta.


Tuttavia, in quel momento, la donna era seduta nel cortile a strofinare dei vestiti. Si stava occupando di semplici faccende domestiche come la figlia di un contadino.


Era la nipote di nonno Luo, Luo Lian.


"Lian'er, non hai davvero intenzione di sposare Shaoqiu?" All'improvviso si avvicinò un vecchio, era il nonno Luo.


"Voglio accompagnarti, non sposerò nessuno." Disse la giovane.


"Sigh, sciocchina. La banca della famiglia Zhao è nella città del Magnifico Broccato. È molto vicina. Se lo sposi, potrai venire a trovare me e Xiao Ru quando vuoi."


"No, non lo sposerò. Accompagnerò il nonno, non andrò da nessuna parte." Insistette Luo Lian.


"Sciocchina. Come puoi tardare il tuo matrimonio per un vecchio come me?" Il nonno Luo sembrava un po' esasperato.


"Nonno, la sorellona sta mentendo. Non è che non vuole sposarsi, non può trovare la persona che vuole sposare."


Una ragazzina uscì correndo dalla casa. Sembrava avere circa sette-otto anni. Aveva la pelle delicata ed era adorabile come una bambola.


Era Xiao Ru, l'altra nipote di nonno Luo.


Anche se Xiao Ru era ancora molto giovane, era evidente che sarebbe diventata ancora più bella della sorella.


"Oh, chi vuole sposare?" Chiese con un sorriso nonno Luo.


Xiao Ru batté gli occhioni innocenti e rispose senza la minima esitazione: "Il fratellone Chu Feng."


"Chu Feng? Hai detto che a Lian'er piace Chu Feng?" Il nonno Luo sussultò.


Un anno fa era arrivato un giovane dalla Regione del Mare Orientale, Chu Feng.


Non solo questo Chu Feng aveva salvato Xiao Ru, aveva anche annientato la Chiesa Occulta del Sangue e aveva aiutato nonno Luo ad ottenere la sua vendetta.


Dopodiché Chu Feng era partito per la Foresta del Legno Turchese Meridionale. Da allora non avevano più ricevuto notizie di lui.


Nonno Luo sapeva che la comparsa di Chu Feng non aveva influenzato solo lui, ma anche le sue due nipoti.


Se Xiao Ru considerava Chu Feng solo un benefattore perché era ancora una bambina, allora Luo Lian lo considerava un eroe. Era il loro nonno, come poteva non essersi accorto di cosa pensavano le sue nipoti?


"Così è Chu Feng. Mi chiedo come se la stia cavando nella Foresta del Legno Turchese Meridionale."


Il vecchio sospirò mentre guardava in direzione del Sect. Anche se non sapeva cosa gli fosse successo, si augurò che stesse bene dal profondo del cuore, questo perché sapeva che Chu Feng era un brav'uomo.


"Sì, è il fratellone Chu Feng. Alla sorellona piace proprio Chu Feng." Xiao Ru annuì velocemente. Sembrava che avesse detto qualcosa di ovvio.


"Xiao Ru, smettila di dire sciocchezze." Luo Lian arrossì. Imbarazzata, afferrò immediatamente la sorellina. Non voleva che dicesse altro.


Tuttavia Xiao Ru era proprio monella. Mentre si districava dalla presa di Luo Lian, iniziò a gridare: "No, no! Ho anche visto la sorellona disegnare dei ritratti del fratellone Chu Feng. Non solo ha disegnato il suo ritratto, ha anche pianto di nascosto mentre guardava il disegno. Umpf, umpf, umpf..."


"Xiao Ru, smettila di fare la sciocca." Luo Lian arrossì ancora di più, era così rossa che sembrava una mela matura. Senza avere altra scelta, coprì la bocca alla sorellina.


"Non c'è da meravigliarsi che Luo Lian abbia rifiutato la mia proposta di matrimonio. Così era innamorata di qualcun altro." Proprio in quel momento risuonò una voce fredda da lontano.


L'espressione di Xiao Ru cambiò immediatamente, si aggrappò subito a Luo Lian. Anche le espressioni di sua sorella e il nonno divennero serie.


Era arrivato un gruppo di persone dalla direzione della città del Magnifico Broccato. Erano i membri della banca della famiglia Zhao ed erano condotti da un uomo, il signorino Zhao Shaoqiu.


Allora, era stato grazie a lui che Chu Feng aveva incontrato nonno Luo.


Zhao Shaoqiu un tempo era stato un amico stretto di Luo Lian, erano molto affezionati l'uno all'altro. Luo Lian l'aveva perfino considerato il suo principe azzurro.


Tuttavia, un anno fa, i membri della Chiesa Occulta del Sangue avevano accecato Xiao Ru e Zhao Shaoqiu, la persona che considerava il suo principe azzurro, non solo non aveva alzato un dito per impedirlo, era rimasto a tremare di paura.


Allora Luo Lian era disperata, pensava che Xiao Ru fosse rimasta accecata a causa sua. Era stata dilaniata dai sensi di colpa e aveva anche pensato all'idea di suicidarsi.


Tuttavia, proprio in quel momento, Chu Feng, un estraneo che prima aveva sdegnato, si era fatto avanti con coraggio. Non solo aveva fatto recuperare la vista a Xiao Ru, aveva anche annientato l'intera Chiesa Occulta del Sangue e aveva vendicato nonno Luo.


A quel punto Luo Lian si era già innamorata di Chu Feng, quell'estraneo che non conosceva bene. Sfortunatamente, da quel giorno, non era più riapparso. Si erano incontrati solo due volte.


Tuttavia, da quel giorno, Zhao Shaoqiu era tornato. Stavolta aveva anche portato molte persone con sé e stavano tutte indossando abiti da cerimonia. Era ovvio che non fossero venuti con buone intenzioni, stavolta Zhao Shaoqiu stava facendo sul serio.


"Perché sei venuto qui? Il nostro rapporto è già finito, per favore non insistere." Disse freddamente Luo Lian.


"Smettila di fingere. Un tempo hai detto che avresti sposato solo me. Ma da quando è apparso quel Chu Feng, hai rifiutato perfino di riconoscere il mio amore e ti sei perfino nascosta quando mi vedevi."


"In realtà sono già riuscito a capire cosa pensavi, ma per chi mi hai preso? Ho già deciso che sarai mia, così sarai mia."


"Lo dirò con franchezza, mi sposerai che tu lo voglia o no."


"Non solo, mi sposerò con la tua sorellina." Zhao Shaoqiu guardò sinistramente Luo Lian e Luo Ru come un lupo affamato che guardava due pecorelle.


<em>Nota: sembra che l'autore si sia dimenticato che ha ucciso Zhao Shaoqiu 534 capitoli fa...</em>
                                


                                



