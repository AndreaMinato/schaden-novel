---
weight: 1558
title: Capitolo 1558 – Un grande e potente esperto
pubDate: 2024-07-26T12:13:16.524Z
tags:
    - mga
---


<em>Capitolo regolare,
16 capitoli in coda (16 Federico), 0/3
-Schadenfreude</em>


"Eheh..." Chu Feng sbuffò con disprezzo.


Usando gli Occhi Celesti, era riuscito a leggere il contenuto della lettera, così aveva capito il motivo dietro la reazione del capo del monastero.


"Ahah... eheh... Amico Chu Feng, mi sbagliavo prima. Accetterò tutte le condizioni che hai proposto prima. Non menzionare la questione al Lord direttore per favore."


All'improvviso il capo del monastero Orione si alzò. Si asciugò il sudore dalla fronte e mostrò un sorriso entusiasta.


Quando parlò, si avvicinò a Sikong Zhaixing e tirò fuori molti tesori dal suo Sacchetto Cosmo, posandoli tutti di fronte a lui. Con un sorriso forzato, disse: "Fratello, questo è il cinquanta per cento rimanente dei tesori del deposito. Sono tutti qui. Accettali per favore. A partire dal prossimo anno, ti darò un tributo dal valore equivalente ogni anno per mostrare il mio rispetto nei tuoi confronti e in quelli dell'amico Chu Feng."


"Cosa..." Sikong Zhaixing era sbalordito. Era completamente confuso sul motivo di questa ossequiosità.


Cos'era accaduto esattamente? Perché l'atteggiamento del capo del monastero Orione sarebbe cambiato così velocemente? Confuso, afferrò la lettera.


Dopo averne letto il contenuto, l'espressione di Sikong Zhaixing cambiò drasticamente. Quando tornò ad osservare Chu Feng, il suo sguardo era pieno di emozioni contrastanti.


Non si aspettava che il giovane sarebbe progredito così velocemente. Le notizie che aveva ricevuto prima l'avevano informato solo che Chu Feng aveva sconfitto Bai Yunxiao e gli altri. Menzionava anche il fatto che aveva ricevuto il favore del Semi Martial Emperor Scimmia Bianca.


Tuttavia non si sarebbe mai aspettato che non solo Chu Feng avrebbe sconfitto Qin Lingyun e Qin Wentian, ma che avrebbe anche ricevuto il favore di Dugu Xingfeng. Erano progressi fin troppo rapidi. Figuriamoci i membri del monastero Orione, perfino lui aveva difficoltà ad accettarlo.


"Amico Chu Feng, se non hai bisogno d'altro, mi congederei. Non preoccuparti, manterrò sicuramente la promessa. Per favore non menzionare la questione al Lord Direttore."


"Se possibile, potreste mettere una buona parola per me al Lord Direttore." Dopo aver detto questo, il capo del monastero Orione si preparò ad andarsene. Rimpiangeva proprio di essere venuto qui oggi, così non desiderava più rimanere qui.


"Aspetta un momento." Chu Feng lo fermò però.


"Amico Chu Feng, cosa succede? Hai bisogno di qualcos'altro?" Chiese con un sorriso raggiante il direttore del monastero Orione.


"Ti sei sbagliato. Quando ho detto di pagare un tributo equivalente al valore dei tesori del deposito, era una proposta che valeva prima che ricevessi la lettera. D'ora in avanti ogni anno dovrai pagare un tributo equivalente al valore di tutti i tesori del deposito." Disse il giovane.


"Tutti i tesori? Chu Feng... tu... tu... stai innalzando troppo il prezzo, stai superando il limite!" Il direttore del Monastero Orione si infuriò. Anche se sapeva che Chu Feng ricopriva una posizione molto importante ed era qualcuno che non poteva permettersi di offendere, non poteva comunque accettare la richiesta di Chu Feng.


Pagare un tributo equivalente a metà di tutti i tesori ogni anno era il suo limite. Dopotutto la quantità di oggetti preziosi nel deposito era abbondante.


Tuttavia, se avesse accettato le condizioni di Chu Feng, il monastero Orione sarebbe finito sul lastrico nel giro di due anni. Alla fine sarebbero andati incontro all'annientamento.


Non era una compensazione, Chu Feng aveva intenzione di derubare completamente il monastero Orione e di annientarlo.


"Tanto vale che te lo dica. Sì, sto innalzando troppo il prezzo e sto esagerando. Puoi scegliere di rifiutare. Tuttavia dovrai affrontarne tu le conseguenze." Disse con chiarezza Chu Feng. Mantenne una calma estrema, ma la luce del suo sguardo era minacciosa.


"Ti consiglierei di ascoltare Chu Feng. Altrimenti, anche senza l'intervento di Dugu Xingfeng, io da solo potrò annientare il tuo monastero Orione." In quel momento entrò una persona, Hong Qiang.


"Tu... chi sei? Osi davvero fare una dichiarazione del genere?" Il capo del Monastero Orione divenne ancora più diffidente, poteva percepire la potenza di Hong Qiang.


"Non sei degno di sapere il mio nome." Hong Qiang non si presentò, invece si accigliò e rilasciò la sua aura al picco del Semi Martial Emperor.


"Boooom!!"


In un istante la sua energia si scatenò. Il capo del Monastero Orione e i suoi Anziani furono scaraventati a terra. L'aura era così forte che iniziarono a rotolare e a strisciare per terra, spazzati via fino all'esterno della sala del palazzo.


I molti Anziani e discepoli della Foresta del Legno Turchese Meridionale videro la scena.


Non solo il capo del Monastero Orione e gli Anziani stavano rotolando fuori dalla sala, finirono per giacere a terra immobili come cani morti. Questa scena scioccò tutti quanti. La gente era non riuscì a capire cosa fosse accaduto esattamente.


Hong Qiang aveva puntato la sua potenza opprimente solo sulla gente del Monastero Orione, così, i membri della Foresta del Legno Turchese Meridionale non stavano sentendo nulla.


"P-per favore... mio signore si fermi, la prego... per favore si fermi. Accetterò la proposta di Chu Feng, accetterò la proposta di Chu Feng." Il capo del Monastero Orione si arrese.


Non aveva altra scelta, se avesse continuato ad insistere, sarebbe stato schiacciato dall'aura di Hong Qiang.


Solo dopo che accettò Hong Qiang rimosse la sua aura. Il capo del Monastero Orione non esitò. Tirò fuori subito dei tesori dal valore pari al cinquanta per cento degli oggetti preziosi trovati nel deposito e li consegnò a Sikong Zhaixing. Inoltre non si dimenticò di aver promesso un tributo del genere ogni anno.


Dopo aver finito, il Monastero Orione non disse nulla e cercò di andarsene. Desiderava proprio scappare il più velocemente possibile da qui. Gli eventi di oggi erano stati ancora peggiori di un incubo per lui.


"Woosh!!"


Tuttavia, proprio quando il capo del monastero stava per andarsene, Chu Feng si mosse. Come un lampo, arrivò di fronte al direttore del monastero e gli diede uno schiaffo in faccia.


Alla fine il capo del monastero Orione era un Semi Martial Emperor di terzo livello, mentre Chu Feng era un Martial King di ottavo. Così il direttore indietreggiò istintivamente per schivare.


"Zzzzzzzz!"


Tuttavia, fulmini iniziarono a percorrere il corpo di Chu Feng, aumentandone l'aura. Dall'ottavo livello del Martial King realm, arrivò al primo livello del Semi Martial Emperor.


La sua velocità aumentò precipitosamente, superando quella del direttore del Monastero Orione, che poté solo rimanere a guardare impotente mentre il palmo si avvicinava alla sua faccia. Non riuscì a schivarlo.


Alla fine... "Pow!!" Risuonò uno schiocco netto. Non solo Chu Feng era riuscito a schiaffeggiarlo, ma lo fece con tale forza da scaraventarlo a terra e lasciargli un'impronta rossa sul viso.


"Questo schiaffo è per ricordarti di mantenere la tua promessa. Altrimenti, anche se tu scappassi in capo al mondo, ti troverei comunque." Disse freddamente Chu Feng.


"Non oserei, non oserei. Manterrò sicuramente la mia promessa."


Il direttore del Monastero Orione era davvero terrorizzato. Aveva la sensazione di essere sull'orlo del collasso.


Non solo Chu Feng aveva il sostegno di Dugu Xingfeng e di questo esperto sconosciuto, era già così potente da poterlo battere.


Il capo del monastero pensò all'idea di suicidarsi. Era stato incredibilmente sciocco a credere a quelle notizie e a venire qui a dare difficoltà alla Foresta del Legno Turchese Meridionale.


Tuttavia non poteva tornare indietro. Non aveva altra scelta se non accettare questa disgrazia com'era stato decretato dal fato e andarsene con la coda tra le gambe. Questo perché temeva di morire qui se non fosse scappato abbastanza in fretta.


D'altronde sarebbe stato facilissimo per Chu Feng ucciderlo.


Dopo che la gente del Monastero Orione se ne andò, i membri della Foresta del Legno Turchese Meridionale rimasero sul posto. Mostravano tutti espressioni sbalordite, erano stati scioccati da ciò che era appena accaduto.


Un tempo, quando Chu Feng era appena arrivato nella Foresta del Legno Turchese Meridionale, era stato costretto a fuggire dal Martial King di nono livello Han Qingyu. Era stato quasi ucciso da lui.


Tuttavia al momento Chu Feng poteva sconfiggere il capo del monastero Orione, un grande Semi Martial Emperor di terzo livello, con un solo schiaffo. Erano dei progressi davvero troppo veloci.


Bisognava sapere che era passato appena più di un anno da quando Chu Feng era arrivato nella Foresta del Legno Turchese Meridionale.


La sua coltivazione era arrivata fino a questo punto in meno di due anni di tempo. Era davvero terrificante.


Tutti i membri della Foresta del Legno Turchese Meridionale, incluso Sikong Zhaixing, stavano osservando Chu Feng con sguardi pieni di emozioni contrastanti. Sembrava quasi che stessero guardando un dio da come lo stavano fissando.


Il talento di Chu Feng era così spaventoso da superare la loro immaginazione. Per loro Chu Feng non era più una persona, ma una divinità.


Per dare il benvenuto a Chu Feng e agli altri, Sikong Zhaixing aveva intenzione di organizzare un banchetto. Tuttavia Chu Feng aveva questioni urgenti di cui occuparsi e non sarebbe rimasto a lungo. Dopo aver rivolto un po' di parole di ringraziamento a Sikong Zhaixing e aver sistemato nonno Luo e le sue nipoti, lasciò la Foresta del Legno Turchese Meridionale.


Quando Chu Feng, Hong Qiang e Tantai Xue se ne andarono, praticamente tutti i membri della Foresta del Legno Turchese Meridionale si presentarono per salutarli.


Per loro Chu Feng non era un discepolo, ma un eroe, l'orgoglio e l'onore della Foresta del Legno Turchese Meridionale.


"Lord Baili, aveva ragione. Un grande e potente esperto apparirà nella nostra Foresta del Legno Turchese Meridionale e quella persona porterà immensi cambiamenti nell'intera Terra Sacra delle Arti Marziali."


"Sono fermamente convinto che ti stessi riferendo a Chu Feng." Mormorò Sikong Zhaixing mentre guardava il gruppo partire. La sua espressione era piena di orgoglio e onore.
                                


                                



