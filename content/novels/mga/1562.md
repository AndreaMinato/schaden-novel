---
weight: 1562
title: Capitolo 1562 – Uragano Spaventoso
pubDate: 2024-07-26T16:13:16.525Z
tags:
    - mga
---


<em>Capitolo sponsorizzato, ringraziamo Federico!
13 capitoli in coda (13 Federico), 0/3
-Schadenfreude</em>


"Chu Feng, signorina Tantai, statemi vicini."


Proprio in quel momento, Hong Qiang mostrò un'espressione seria. Stese le mani e afferrò Chu Feng e Tantai Xue per le braccia, portandoli accanto a sé.


"Seguitemi tutti. Questo sarà il momento che deciderà se potrò portarvi tutti quanti." Disse anche la Martial Emperor del clan imperiale Nangong.


Chu Feng scoprì che la ragazzina era saltata tra le braccia della Martial Emperor. Anche la donna che lo aveva definito un cattivo esempio mostrò un'espressione piena di inquietudine.


Inoltre la Martial Emperor aveva usato il suo potere per creare un'enorme barriera difensiva che circondava tutti i membri del clan imperiale Nangong.


Chu Feng riuscì anche a percepire un pericolo spaventoso che si stava avvicinando. Quando volse lo sguardo in direzione della minaccia, anche se era già preparato a questa possibilità, il suo battito cardiaco iniziò ad aumentare rapidamente.


Incapace di contenersi, disse: "Dannazione, non è un po' troppo eccessivo?"


L'uragano in avvicinamento non era affatto ordinario, era pieno di falci nere che sembravano poter fare a pezzi ogni ostacolo. Innumerevoli raggi di falci si intrecciavano per creare un onnipresente muro di vento che si stava precipitando verso di loro.


Chu Feng vide chiaramente che la gente più avanti aveva iniziato ad urlare dopo essere stata investita dall'uragano. Stavano gridando quasi tutti.


"Sembra che stia per arrivare la parte più entusiasmante." Chu Feng deglutì. L'uragano arrivò in quel momento. Il terrificante potere risucchiante li stava travolgendo. Anche se avessero voluto scappare, non ci sarebbero riusciti.


"Rumble!!"


Alla fine, rimbombando, il muro di raffiche spaventose passò attraverso Chu Feng e gli altri, risucchiandoli tutti.


Subito dopo essere entrato, Chu Feng percepì un potere traente indescrivibile. Ebbe la sensazione di venire afferrato da una grossa mano invisibile che cercava di allontanarlo da Hong Qiang.


"Maledizione, che sorta di potere è questo? Non riesco a resistere."


Le mani di Hong Qiang strette sulle braccia di Chu Feng e Tantai Xue allentarono impotenti la presa. Non voleva mollare, ma un potere invisibile gli aveva aperto le mani. Era un'energia così forte che non poteva resistere minimamente.


Alla fine Hong Qiang poté solo rimanere a guardare mentre Chu Feng e Tantai Xue venivano portati via dall'uragano.


"State calmi. Questo uragano ci separerà soltanto e non ci farà del male."


"Proteggete la signorina Moli. Proteggete la signorina Moli."


"Maledizione, non riesco ad afferrarla."


Mentre Chu Feng veniva trascinato via dalle raffiche, sentì le grida della gente del clan imepriale Nangong.


Dopo un'esame più accurato, Chu Feng scoprì che, come loro, i membri del clan imperiale erano stati dispersi dall'uragano. Sembravano innumerevoli aquiloni a cui era stato tagliato il filo, vagando ciecamente e impotenti.


A quanto pareva non era stato solo Hong Qiang ad aver perso lui e Tantai Xue nell'uragano, perfino quella grande Martial Emperor non era riuscita a proteggere la gente del clan imperiale Nangong. Era evidente quanto fossero spaventose le raffiche.


"Sembra che questo uragano ci abbia solo separato, ma che non abbia intenzione di farci del male."


Chu Feng aveva già scoperto quanto era spaventoso, ma non era troppo preoccupato. Questo perché, se le raffiche avessero voluto fare loro del male, allora sarebbero già tutti morti, perfino quella Martial Emperor non sarebbe stata un'eccezione.


Tuttavia stavano tutti bene. Forse, come avevano detto i membri del clan imperiale Nangong, questo uragano aveva solo la funzione di separarli.


Dopo che lo capì, Chu Feng non cercò più di lottare e si lasciò portare via. L'unica cosa che lo incuriosiva era dove l'uragano l'avrebbe portato.


Gradualmente le grida della folla si affievolirono. Poi scomparirono per molto tempo, A parte il suono del vento, Chu Feng non sentì altro. Sapeva che si stava allontanando sempre di più dal resto delle persone. Dovevano essere stati separati da miglia.


Alla fine iniziarono a risuonare dei rimbombi che si indebolirono sempre di più. Allo stesso tempo il potere traente si indebolì gradualmente.


Era tutto finito. Chu Feng si liberà dalla forza della tempesta e raggiunse la superficie del mare.


Quando vide le raffiche che si allontanavano sempre di più, Chu Feng tirò un lungo sospiro di sollievo.


"Sembra che raggiungere l'Isola Immortale non sia facile."


"Mi chiedo se Ling'er e Xiao Rou siano qui. Sono riuscite a raggiungere l'Isola Immortale? Non avranno incontrato pericoli, no?"


Chu Feng sapeva di essere ancora in mare e che non era riuscito a viaggiare lontano. Tuttavia cominciò a preoccuparsi per Zi Ling e Su Rou. Anche se sapeva che ora possedevano potenti coltivazioni, era una prova rischiosa.


Sapeva che la tempesta era la prima prova. Dopo probabilmente sarebbero seguite altre sfide. Perfino Chu Feng non sapeva se sarebbe riuscito a superarle.


Era certo di una cosa. Non sarebbe stato facile percorrere le novantamila miglia d'acqua; aveva scoperto che la pressione sulla superficie del mare era ancora più intensa. Era molto più grande di quella vicina a riva. Sotto questa sorta di pressione, ci avrebbe messo almeno due giorni e due notti per raggiungere l'Isola Immortale.


Aspetto più importante, erano state poste delle limitazioni anche al suo potere Spirit. Non riusciva a vedere lontano nemmeno usando i suoi Occhi Celesti.


Tutte le sue abilità erano state sottoposte a delle restrizioni in questo mare. Ma questo non era l'aspetto più spaventoso; c'erano molte potenti creature che avrebbero potuto uccidere dei Martial Emperor in questo mare.


C'erano pericoli ovunque. Senza abbastanza coraggio, chiunque sarebbe stato terrorizzato da questo mare.


"Gurgle, gurgle..."


Una serie di strani gorgoglii iniziò a risuonare da sotto. Era il rumore dell'acqua che si sollevava. Anche se era un rumore molto debole ed era coperto dal suono delle onde. Chu Feng era riuscito ad individuarlo.


"Woosh!"


Chu Feng si mosse usando il Tabù Mortale della tecnica della Luce Illusoria. Si trasformò in un raggio di luce e indietreggiò di diversi metri.


"Splash!!"


Un'onda schizzò proprio dov'era prima Chu Feng. Era un enorme mostro marino.


Era un gigantesco granchio nero, alto oltre una decina di metri, possedeva quattro forti chele ed era al primo livello del Semi Martial Emperor.


Fortunatamente, anche se la sua coltivazione era formidabile, il suo potere combattivo era ordinario e così per Chu Feng non era affatto una minaccia.


"E infatti questo mare è pericoloso. Non importa, affronterò una sfida alla volta."


Mentre parlava, Chu Feng tirò fuori il suo Armamento Imperiale Incompleto, la Lama dell'Infinito. In mezzo al mare Chu Feng non osava trattenere la sua forza. Doveva fare estremamente attenzione e usare tutta la sua potenza.


Solo facendolo si sarebbe potuto tenere al sicuro e sarebbe riuscito a viaggiare lontano da solo.
                                


                                



