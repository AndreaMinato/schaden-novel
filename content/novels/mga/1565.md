---
weight: 1565
title: Capitolo 1565 – Giovane Eroe, aiutami
pubDate: 2024-07-26T19:13:16.526Z
tags:
    - mga
---


<em>Capitolo sponsorizzato, ringraziamo Federico!
10 capitoli in coda (10 Federico), 0/3
-Schadenfreude</em>


Nangong Baihe portò via Moli. Chu Feng non le fermò, sapeva di non poterlo fare.


"Rumble, rumble..."


Risuonò un rimbombo da lontano, assomigliava alle grida di diecimila orsi o un drago che schiacciava il mare.


Quando si girò in direzione del rumore, Chu Feng vide uno tsunami alto mille metri che si stava precipitando verso di loro.


Era un'onda enorme, al confronto quelle ordinarie sembravano dei gamberetti di fronte ad una gigantesca balena. Non c'erano paragoni.


Non solo, conteneva innumerevoli enormi mostri marini. Il più debole era al primo livello del Semi Martial Emperor, mentre il più potente era al quinto.


Erano ammassati, ce n'erano troppi per essere contati. Ad una prima occhiata, il loro numero doveva arrivare almeno a diverse migliaia o anche decine di migliaia di creature feroci. Ognuna di esse aveva un'espressione assassina.


Aspetto più spaventoso, quei mostri erano estremamente rapidi. Probabilmente l'onda presto avrebbe divorato completamente Chu Feng e gli altri. Anche se avessero voluto scappare, sarebbe stato estremamente difficile farlo per loro.


"Dannazione, da dove vengono tutte queste creature? Quell'onda è stata creata da una formazione Spirit? Possiede una forza così enorme! Si tratta solo di raggiungere un'isola, c'era davvero il bisogno di rendere le cose così difficili?"


L'espressione di Nangong Baihe si incupì, ma non si spaventò a morte. Invece iniziò a lamentarsi. Afferrò all'improvviso Nangong Moli e la lanciò verso Chu Feng dicendo: "Dovrò passarla a te. Porta via mia sorella e scappa. Tornate nella spiaggia dorata. Allora il mio clan imperiale ti darà sicuramente grandi ricompense."


Dopo aver finito di dire queste parole, Nangong Baihe strinse con forza la sua lama curva. Scatenò la sua energia e iniziò a dirigersi verso l'onda in avvicinamento.


"Perché, hai intenzione di rischiare la vita?" Disse con un lieve sorriso Chu Feng. In quel momento questa donna arrogante gli aveva dato un'impressione appena favorevole.


Aveva scelto di non fuggire durante questo momento critico e invece aveva scelto di affrontare il disastro imminente e sacrificare la vita per dare l'opportunità di sopravvivere a sua sorella.


Nangong Baihe si girò e gridò con rabbia: "Presto, vattene. Potrò fermarli solo per un momento. Se non scappi subito, morirete qui. Mentre la tua morte potrebbe non essere importante, non fare morire anche la mia sorellina."


Poi si voltò di nuovo e non disse altro.


IN quel momento il potere che stava rilasciando si intensificò. Un carattere dorato che significava "imperatore" iniziò a brillare sulla sua fronte. Aveva attivato la sua stirpe imperiale. Così la sua aura cominciò a diventare ancora più potente. Sembrava infinitamente vicina al secondo livello del Semi Martial Emperor, ma non andò oltre. Sembrava che fosse il suo limite.


"Posso farcela. Sono solo mostri creati da formazioni Spirit. Non sono reali. Sono la sesta signorina del clan imperiale Nangong. Come posso non essere capace di affrontarli?"


"No, so che non posso competere con loro, ma sto comunque cercando di vantarmi. Morirò."


"Ma perché temere la morte? Finché mia sorella continuerà a vivere. ci saranno speranze. Nostra madre non sarà morta invano."


Nangong Baihe era piena di emozioni contrastanti. Non voleva morire. Anche se sapeva che lo tsunami l'avrebbe uccisa sicuramente, aveva scelto di sacrificarsi. Questo per la sua risoluzione, sua sorella era la sua speranza.


"Tabù Terrestre: Fendente del Firmamento!"


Proprio quando Nangong Baihe aveva deciso di affrontare la morte con compostezza, risuonò una voce da dietro di lei. Poi sentì un'aura estremamente feroce.


"Quel tipo!!!"


Quando si girò, Nangong Baihe cambiò immediatamente espressione. Rimase a bocca spalancata e strabuzzò gli occhi.


I lunghi capelli di Chu Feng stavano svolazzando insieme al suo abito. Brandendo la Lama dell'Infinito, stava camminando sull'acqua avanzando un passo per volta verso di lei.


Uno strato dopo l'altro di fiamme cremisi gassose stava vorticando attorno a lui. Questo fuoco era estremamente strano. Stava rilasciando dei sibili terrificanti, come un serpente. Sembrava una mossa incredibilmente potente.


Perfino Nangong Baihe sentì un enorme senso di oppressione. L'aura di Chu Feng non era più all'ottavo livello del Martial King, era diventato un Semi Martial Emperor di primo livello.


Chu Feng arrivò di fronte alla donna. L'onda enorme intanto si stava avvicinando sempre di più.


"Otto fendenti consecutivi."


Chu Feng scagliò otto fendenti cremisi usando la Lama dell'Infinito. Gli attacchi si precipitarono sull'onda come una tempesta.


"Boom, boom, boom, boom, boom, boom, boom..."


In un istante, risuonarono esplosioni incessanti. Le increspature d'energia violente continuarono a formarsi. Un'ondata di vento violento iniziò a precipitarsi verso Chu Feng. Nangong Moli e Nangong Baihe barcollarono a causa dei tremiti.


Tuttavia, Chu Feng non si mosse minimamente nonostante le raffiche violente e le onde. In effetti non cadde una sola goccia d'acqua sul suo corpo.


Gli occhi di Nangong Baihe brillarono ancora di più, scioccata. Iniziò a pensare che la persona davanti a lei non appartenesse alla giovane generazione, ma che fosse un esperto eccezionale, un coltivatore marziale di massimo livello.


"Come può essere? Come può essere così potente? Quali sono le sue origini esattamente?"


Nangong Baihe era davvero sbalordita. In quanto signorina del clan Nangong, era bene informata, così sapeva che l'aura di Chu Feng era notevole per un coltivatore.


Questo tipo di aura poteva essere innata o acquisita successivamente, ma più era potente, più era difficile ottenerla.


Nessuno della giovane generazione del clan imperiale Nangong possedeva un'aura del genere.


Era inconcepibile per lei ed ebbe la sensazione di trovarsi di fronte ad un'illusione. Non osava credere che Chu Feng possedesse questo tipo di aura.


Alla fine si calmò tutto.


I venti violenti smisero di soffiare, le onde di agitarsi. Questa regione divenne estremamente tranquilla, priva della minima traccia di movimento. L'area attorno era spaventosamente tranquilla.


Tutto questo era influenzato dall'aura di Chu Feng.


"Wow! Sorellona guarda, non avevo detto che era incredibile? Con solo un paio di fendenti ha ucciso tutti quei mostri. È ancora più incredibile di te." Nangong Moli iniziò a lodare Chu Feng senza la minima esitazione.


"Non mi sarei mai aspettata che tu fossi così potente. Ti ho sottovalutato." Nangong Baihe si avvicinò a Chu Feng. Ora lo guardava in modo completamente diverso. Anche se era ancora in guardia, era diventata molto più cortese nei suoi confronti.


"Eheh..." Chu Feng rise piano. Ripose la sua Lama dell'Infinito e non si disturbò a rispondere a Nangong Baihe.


"Dato che sei piuttosto potente, ti darò un'opportunità. Proteggi me e mia sorella finché non incontreremo la gente del mio clan o raggiungeremo l'Isola Immortale." Continuò la donna.


"Ti suggerirei di tornare. Un posto del genere non è adatto ad una signorina come te." Chu Feng si girò e si preparò ad andarsene.


"Non hai davvero intenzione di aiutarci?" Chiese Nangong Baihe.


Chu Feng la ignorò e continuò ad andare avanti.


"Woosh!!"


All'improvviso Nangong Baihe fece un passo e balzò verso Chu Feng.


Chu Feng si girò di scatto, il suo sguardo divenne feroce. Se la donna aveva intenzione di attaccarlo, sicuramente non sarebbe stato cortese nei suoi confronti.


Tuttavia, subito dopo che lo raggiunse, Nangong Baihe si aggrappò alla sua coscia. Sollevando la testa, mostrò un'espressione miserabile e disse: "Giovane eroe, per favore, per favore sii gentile. Aiutaci. Non abbiamo nessuno su cui contare. Siamo tutte sole in questo mare. Se ti rifiuterai di aiutarci, anche se non verremo divorati dai mostri marini, finiremmo schiacciate dalle onde."


Chu Feng rimase sbalordito. Aveva difficoltà ad accettare un cambio di atteggiamento così drastico e repentino.
                                


                                



