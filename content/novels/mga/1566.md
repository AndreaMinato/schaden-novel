---
weight: 1566
title: Capitolo 1566 – Cambio di Atteggiamento
pubDate: 2024-07-26T20:13:16.526Z
tags:
    - mga
---


<em>Capitolo regolare,
10 capitoli in coda (10 Federico), 0/3
-Schadenfreude</em>


"Cosa stai facendo? Lasciami andare." Chu Feng cercò di districarsi dalla sua presa.


"Giovane eroe, se rifiuterai di aiutarci, allora non mollerò."


"Non hai proprio il cuore di proteggere il gentil sesso, hai davvero il coraggio di vedere me e mia sorella morire in questo vasto oceano?" Nangong Baihe strinse ancora di più la presa. Sembrava che avesse intenzione di venire trascinata in giro da lui.


"Che diavolo, sei la grande signorina del clan imperiale Nangong, come puoi essere priva di princìpi morali?"


Alla fine Chu Feng iniziò a rendersi conto che non si trovava di fronte ad un'illusione, invece la sesta signorina del clan imperiale Nangong lo aveva davvero afferrato alla coscia implorandolo spudoratamente di aiutarle.


"Ti chiedo solo se ci aiuterai o no. Se rifiuterai, mi suiciderò subito. Dopotutto in questo posto pericoloso è impossibile sopravvivere per me e mia sorella. Piuttosto che venire divorata dai mostri marini preferirei suicidarmi."


"Tuttavia non preoccuparti, prima di morire lascerò un segnale per il mio clan per dire loro che sei stato tu ad uccidere me e mia sorella. Il mio clan imperiale Nangong non te la farà passare liscia." Disse Nangong Baihe.


"Mi stai davvero minacciando con la tua morte?" Chu Feng era rimasto ancora più senza parole. Questa Nangong Baihe aveva stravolto ogni sua aspettativa.


Aveva scoperto di essersi sbagliato completamente su di lei. Sembrava che fosse questa la vera Nangong Baihe. Era priva di vergogna, di princìpi morali e avrebbe usato ogni mezzo a sua disposizione per raggiungere i suoi obiettivi.


"Fratellone, per favore aiutaci. Vorrei proprio raggiungere l'Isola Immortale. Voglio incontrare l'Immortale Raffinatore." Anche Nangong Moli si avvicinò.


"Basta, basta. Vi porterò con me. Tuttavia vi dirò questo in anticipo. La strada sarà piena di pericoli sconosciuti. Non posso garantire che potremo raggiungere l'Isola Immortale. Così non fatevi troppe aspettative." Disse Chu Feng.


"Non preoccuparti, finché potremo ritrovare la nostra gente, ce ne andremo immediatamente. E prima ti ricompenseremo in modo appropriato. Io rispetto sempre la parola data."


"Beh allora è deciso. Avanti andiamo."


Nangong Baihe si alzò all'improvviso e si rassettò l'abito con un sorriso raggiante. Poi avanzò portando sua sorella.


Sembrava che non fosse successo nulla prima, si comportava con naturalezza.


In quel momento provò ammirazione nei suoi confronti, aveva proprio visto un esempio di una persona davvero flessibile.


Tuttavia c'era un aspetto innegabile, che l'atteggiamento di Nangong Baihe fosse cambiato completamente dopo che Chu Feng aveva mostrato le sue capacità.


E Chu Feng era una persona più disponibile ad essere persuasa piuttosto che essere costretta. Dopo che l'atteggiamento di Nangong Baihe era diventato davvero amichevole, Chu Feng non mostrò più freddezza nei suoi confronti.


Quando gli richiese il suo nome, Chu Feng glielo disse, ma non menzionò comunque di essere un discepolo della montagna del Legno Turchese.


In realtà c'era un altro motivo per cui aveva finito con il dirle il suo vero nome, non riusciva più a sopportare come Nangong Baihe lo chiamava "giovane eroe".


Comunque dopo averla conosciuta, Chu Feng scoprì che la sua personalità era abbastanza buona. Se non altro non mostrava più l'atteggiamento arrogante di prima e ora pareva che avesse rivelato la sua vera personalità: una giovane a cui piaceva parlare, ridere e scherzare. Viaggiare insieme con lei era piuttosto piacevole.


"Sta arrivando qualcuno." All'improvviso Chu Feng posò lo sguardo davanti a sé e divenne serio. Nangong Baihe spinse frettolosamente sua sorella dietro di lei. Tirò anche fuori la sua lama curva.


In un posto del genere, anche se uno avesse incontrato gli altri partecipanti della prova, non avrebbero potuto necessariamente fidarsi. Qualunque cosa e chiunque poteva diventare loro nemico.


In effetti, non molto tempo dopo che Chu Feng aveva parlato, arrivò un gruppo di persone.


Erano ventitré vecchi. Indossavano tutti la stessa divisa, dovevano provenire dalla medesima organizzazione. Le loro coltivazioni erano discrete, il più debole era al primo livello del Semi Martial Emperor e il più forte era al terzo livello.


Tuttavia non erano in buone condizioni. Mentre il maestro al terzo livello stava bene, i Semi Martial Emperor di secondo livello sembravano malmessi. Le loro aure erano deboli. Quelli di primo livello parevano aver subìto gravi ferite ed era esausto. Erano tutti sostenuti dai Semi Martial Emperor di secondo livello.


Chu Feng si avvicinò e chiese: "Senior, avete incontrato un po' di guai?" Questo gruppo di vecchi non era una minaccia per loro.


Il capo gruppo, il Semi Martial Emperor di terzo livello, chiese: "Siete appena arrivati qui dalla spiaggia dorata, vero?"


"Sì, esatto." Rispose Chu Feng.


"Ascoltatemi amici, tornate indietro. Visto che non vi siete addentrati troppo, potrete ancora tornare." Sollecitò il vecchio.


"Cosa intendi dire vecchio? Abbiamo viaggiato così lontano e siamo riusciti ad arrivare qui solo dopo aver superato con grande difficoltà la tempesta. Eppure vuoi che torniamo indietro?" Nangong Baihe si arrabbiò e tornò a mostrare il suo atteggiamento da signorina arrogante.


Il vecchio si accigliò, ma evidentemente sapeva della posizione della donna, così decise di ignorarla.


Continuò a dire a Chu Feng: "Giovane, siamo gli Anziani del Sect del Re del Mare. Siamo entrati in questo mare cinque giorni fa. All'inizio avevamo centotrentotto persone. Ora però rimangono solo ventitré di noi."


"Non siamo riusciti ad entrare nell'Isola Immortale. In effetti è impossibile per noi. Questo mare è rimasto aperto solo per dieci giorni, ma sono morte così tante persone."


"L'area in cui siete è relativamente sicura. A parte qualche mostro marino occasionale, non incontrerete molti pericoli."


"Tuttavia, se continuerete ad andare avanti, il tempo inizierà a cambiare. Ogni passo sarà estremamente difficile. Anche se non incontrerete mostri marini, solo camminare esaurirà tutte le vostre forze."


"A dire la verità, sarà estremamente difficile per voi continuare con le vostre coltivazioni." Consigliò con gentilezza l'Anziano.


"Vecchio, non sottovalutare gli altri. Mentre può sembrare un Martial King di ottavo livello, in realtà è un Semi Martial Emperor di primo livello e potrebbe essere molto più forte di te."


Disse Nangong Baihe indicando Chu Feng. Quando il giovane aveva ucciso il gruppo di mostri marini, aveva usato il potere dei fulmini. Così Nangong Baihe aveva capito quanto era davvero potente.


"Sembra che tu sia un esperto nascosto e abbia celato la tua coltivazione."


"Tuttavia, anche così sarà estremamente difficile raggiungere l'Isola Immortale. Se avete tutti intenzione di procedere comunque, vi darò un po' di consigli."


Il vecchio indicò avanti e disse: "Se continuerete ad avanzare in questa direzione, troverete un'isola. Lì il tempo non cambia. Inoltre ci sono risorse e rifornimenti lì. Inoltre c'è una mappa sull'isola. Vi guiderà su come andare nell'Isola Immortale."


"Grazie per il consiglio senior." Chu Feng lo ringraziò. Se le parole del vecchio erano vere, sarebbe stato di grande aiuto per loro.


"Tuttavia vi devo comunque consigliare di rinunciare. Non c'è bisogno di rischiare la vita per incontrare l'Immortale Raffinatore e ottenere un'arma da lui. Questo perché, anche solo arrivare in quell'isola pacifica sarà solo l'inizio. Il percorso più avanti sarà ancora più arduo."


"Non preoccuparti vecchio. Il cielo aiuta chi è degno. Forse potremo superare gli ostacoli. Non solo raggiungeremo l'isola, potremmo anche arrivare nell'Isola Immortale." Disse con un'espressione sicura Nangong Baihe.


"In tal caso buona fortuna."


Dopo aver detto questo, il vecchio non disse altro e iniziò a guidare i suoi sottoposti verso la spiaggia dorata.
                                


                                



