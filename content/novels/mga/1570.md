---
weight: 1570
title: Capitolo 1570 – Punto di non ritorno
pubDate: 2024-07-27T00:13:16.526Z
tags:
    - mga
---


<em>Capitolo sponsorizzato, ringraziamo Federico!
7 capitoli in coda (7 Federico), 0/3
-Schadenfreude</em>


Prima di partire, Chu Feng andò a chiedere al vecchio e ai cinque giovani nell'isola se volessero unirsi a loro.


Il gruppo rispose che aveva intenzione di continuare a rimanere in quest'isola e che non avrebbe corso altri rischi.


Avrebbe aspettato finché la prova non fosse terminata e quando il mare si fosse calmato, sarebbero tornati nella spiaggia dorata.


Chu Feng non cercò di persuaderli e partì direttamente.


Fu il gruppo del Monastero dei Tremila a fare loro strada. Erano tutti molto esperti nelle tecniche Spirit e tre tra di loro erano perfino Sciamani dal Mantello Reale. Così Chu Feng procedette molto più facilmente.


Tuttavia questa serenità non sarebbe durata per sempre. Presto apparì una biforcazione di fronte a loro.


Non solo non era segnata sulla mappa, ma c'erano anche passaggi formati da due tempeste. In altre parole, se Chu Feng e gli altri volevano continuare ad andare avanti, potevano solo scegliere una di queste due vie visto che il resto del mare era occupato da tempeste spaventose impossibili da attraversare.


Questi passaggi erano piuttosto interessanti, a sinistra era pieno di venti ululanti, pioggia torrenziale e fulmini. Era evidente che fosse davvero pericoloso.


Quello a destra era l'esatto opposto. Le sue tempeste erano prive di potere d'attacco, pareva una via molto facile da percorre. Era sufficiente una sola occhiata per capire che era il più sicuro.


Il capo del gruppo esaminò i passaggi e disse: "Andiamo a sinistra. Anche se sembra pericoloso a sinistra, in realtà è solo un trucco. Temo che il passaggio destra conduca solo ad un disastro."


"Capo del monastero, credo che sia stato ingannato." Disse Chu Feng.


"Cos'hai detto? Come sarei stato ingannato?" Chiese il vecchio con un'espressione scontenta. Non gli piaceva che Chu Feng dubitasse della sua decisione.


"Chiunque con un minimo di intelligenza penserebbe di dover prendere il percorso all'apparenza pericoloso. L'ha pensato anche il capo del monastero. Tuttavia posso dirvi con certezza che questi passaggi sono stati creati apposta per ingannare persone come te." Disse Chu Feng.


"Cosa intendi dire? Stai suggerendo che penso di essere intelligente, ma che finirei solo per diventare vittima del mio ingegno?" Il capo dei Monasteri dei Tremila divenne ancora più insoddisfatto, il suo tono era irritato.


In realtà aveva sottovalutato Chu Feng fin dall'inizio. Così come poteva permettere che un moccioso lo criticasse?


"Non è questo quello che intendevo. Vorrei solo dirti che gli Sciamani dovrebbero esaminare questo tipo di formazione con le loro menti e non solo con i loro occhi."


"Solo usando gli occhi per guardare e la mente per analizzare si potrà giungere alla conclusione corretta." Disse Chu Feng.


"Ehi, stai dicendo che le tue tecniche Spirit sono più forte delle mie? Se desideri seguire quella strada, fai pure. Ricorda solo di non biasimarmi per non averti avvertito quando morirai lì, stupido senza cervello." Il capo del monastero iniziò perfino ad insultarlo.


Chu Feng si limitò a sorridere lievemente in risposta e decise di ignorarlo. Non voleva prendersi il disturbo di litigare con una persona del genere.


"Bada a come parli. Non puoi insultare Chu Feng. Se non fosse stato per lui, io e mia sorella forse saremmo già morte." Nangong Baihe non riuscì più a continuare a guardare.


"Signorina Baihe, mi dispiace non avrei dovuto insultare il suo amico. Si fidi di me però, dobbiamo prendere il passaggio a sinistra. Se andassimo in quello destro sarebbe solo un suicidio." Il capo del monastero non osò mancare minimamente di rispetto a Nangong Baihe.


Anche se le sorelle Nangong non erano le figlie del capo del clan imperiale, il loro padre ricopriva una posizione molto importante. Altrimenti il capo del monastero non avrebbe saputo della loro esistenza.


"Chu Feng, prendiamo il passaggio a sinistra. Anche io ho la sensazione che quello a sinistra sia pieno di pericoli nascosti." Consigliò Nangong Baihe.


"Quando perfino tu vedi che il passaggio sinistro sembra pericoloso, ma dovrebbe essere più sicuro, come può il creatore di questa formazione non averci pensato?"


"Chi è stato a creare questa formazione Spirit? L'Immortale Raffinatore. Quando hai creato questa formazione, pensavi che l'avrebbe fatta così semplice da poter capirne subito la natura con una sola occhiata?"


"Nangong Baihe, posso dirti con certezza che l'Immortale Raffinatore l'ha fatto deliberatamente, per ingannarvi."


"In realtà non solo il passaggio sinistro sembra rischioso, ma è davvero pericoloso, mentre l'altro è sicuro."


"È una scelta all'apparenza semplice, eppure molto difficile. È proprio per testare la nostra intelligenza." Lo sguardo e il tono di Chu Feng divennero seri. Non desiderava che Nangong Baihe e Nangong Moli imboccassero la strada sbagliata.


"Ragazzo, non importa quanto sia potente l'Immortale Raffinatore, non è un dio. Non è necessariamente di gran lunga superiore a noi in quanto ad intelligenza. Non pensare a lui come ad una leggenda." Il capo del Monastero dei Tremila lo derise.


"Eheh..." Chu Feng rise piano e decise di nuovo di ignorarlo. Guardò Nangong Baihe e disse: "Hai deciso cosa farai allora?"


"Credo che il capo del monastero non abbia tutti i torti." Disse Nangong Baihe.


"Va bene, ti auguro buona fortuna." Chu Feng si girò e si diresse con risolutezza verso il passaggio a destra.


"Che ne dici di andare con il fratellone Chu Feng invece?" Nangong Moli afferrò la sorella per mano e iniziò a dondolarla.


 "Non voglio nemmeno io che Chu Feng getti via la vita, ma sei sotto la mia responsabilità. Altrimenti deluderei nostra madre."


Anche se Nangong Baihe mostrava un'espressione esitante mentre guardava la schiena di Chu Feng scomparire gradualmente dalla loro vista, scelse di non seguirlo.


"Quel giovane ha osato dire sarei finito vittima della mia stessa astuzia? È lui a pensare di essere intelligente. Davvero giovane e inesperto. Sarà colpa sua se perirà." Il capo del Monastero dei Tremila lo derise.


"Te lo ripeterò. Chu Feng è mio amico. Non puoi insultarlo. Se ti sento di nuovo parlare male di lui, te la farò pagare." All'improvviso Nangong Baihe indicò il vecchio e lo rimproverò con tono estremamente serio.


Il suo sguardo brillò gelidamente.


"Errore mio, errore mio." Il capo del monastero si spaventò e non osò dire altro. Così iniziò a fare strada a Nangong Baihe e agli altri.


Naturalmente scelsero la via a sinistra, il passaggio pieno di tempeste che sembrava estremamente pericoloso.


Dopo che entrarono, si scoprirono di essersi sbagliati di grosso. Sentirono subito un'enorme pressione e i mostri marini sarebbero apparsi di frequente ad attaccarli.


All'inizio il gruppo del Monastero dei Tremila poté continuare. I mostri marini ordinari non potevano fare nulla contro di loro. Tuttavia, senza accorgersene, capitarono in una formazione Spirit che non solo li intrappolò, ma evocò anche una creatura al sesto livello del Semi Martial Emperor.


Era un drago marino blu. Anche se era una creazione, possedeva un suo intento omicida. Intrappolati nella formazione, Nangong Baihe e gli altri non avevano modo di fuggire. Completamente alla mercè del mostro, i tre aspettarono la loro morte.


Si erano sbagliati di grosso, ma adesso non potevano più tornare indietro.
                                


                                



