---
weight: 15720
title: Capitolo 1572 – Attacco Assassino delle Saette
pubDate: 2024-07-27T02:13:16.527Z
tags:
    - mga
---


<em>Capitolo sponsorizzato, ringraziamo Federico!
5 capitoli in coda (5 Federico), 0/3
-Schadenfreude</em>


"Fendente del Firmamento!!!"


Chu Feng brandì di nuovo la Lama dell'Infinito e scatenò l'attacco più potente del suo Tabù Terrestre.


"Boom, boom, boom, boom, boom!!!"


In un istante scagliò altri nove fendenti. Onde d'urto seminarono il caos nella regione. Inoltre, visto che il mostro era ottuso, non riuscì a schivarli.


Tuttavia era troppo potente. Anche se era pieno di ferite, possedeva ancora una forza enorme. Non sentiva nemmeno il dolore, provava solo intensa rabbia e intento omicida.


"Woosh!"


Chu Feng brandì la Lama dell'Infinito e lanciò un attacco verso Nangong Baihe. Non le fece del male, neutralizzò il potere che la legava. Così riuscì a recuperare la libertà.


Allo stesso tempo, anche Nangong Moli fu liberata dalle sue catene.


Dopo aver liberato le due sorelle, Chu Feng gridò: "Tabù Terrestre: Fendente del Firmamento!!!" Aveva usato questa mossa per la terza volta.


"Chu Feng, tu..."


Nangong Baihe era sbalordita. Poteva capire che il tabù era estremamente potente, ma che sarebbe stato necessario pagare un enorme prezzo per usarlo.


Chu Feng avrebbe potuto utilizzarlo tranquillamente una volta, ma lo aveva attivato tre volte consecutivamente. Sarebbe stato un enorme peso per lui. Stava proprio rischiando la vita per salvarle.


In passato Nangong Baihe avrebbe preso sua sorella e sarebbe fuggita il più velocemente possibile.


Tuttavia non poteva farlo, non poteva abbandonare Chu Feng e fuggire con sua sorella.


Questo perché sapeva che senza il suo intervento, sarebbero già morte. Sarebbero state divorate vive o fatte a pezzi da quel mostro marino.


Anche se temeva la morte, Nangong Baihe non poteva essere così ingrata e scappare.


"Sorella, scappa." Così era determinata a rimanere e persuase sua sorella a fuggire.


"No, se non lo fai tu, non lo faccio nemmeno io." Nangong Moli la afferrò per mano, non era disposta a lasciarla andare.


"Roaaaaaaaaarr!!"


In quel momento risuonò un ruggito assordante. L'intera formazione Spirit iniziò a tremare violentemente. Numerose increspature di energia picchiarono contro le sorelle Nangong, anche scaraventandole via. Non potevano nemmeno reggersi in piedi senza barcollare.


A quanto pareva Chu Feng aveva finito di usare per la terza volta il Fendente del Firmamento. Anche se il mostro marino era stato mutilato, non era ancora morto. Spalancò le fauci e caricò verso Chu Feng con l'intenzione di farlo a pezzi.


"Sembra che possa solo ricorrere a questo."


Chu Feng sorrise lievemente. Anche se si sentiva incredibilmente debole, non rinunciò. Invece un lampo determinato brillò nei suoi occhi.


"Roaaaaar!!!"


Il mostro marino raggiunse Chu Feng. Era a meno di un metro da lui. In quel momento i fulmini negli occhi del giovane brillarono con ferocia. Sembrava che un dio che dormiva da tempo si fosse appena destato.


Chi avrebbe osato sfidare questo sovrano?


"Zzzzzzzzzz!!"


Il corpo di Chu Feng iniziò a vorticare rapidamente. Allo stesso tempo innumerevoli fulmini sfrecciarono dalla sua pelle come delle spade taglienti.


Sembrava una pioggia torrenziale, un bocciolo di innumerevoli fulmini, la danza di un gruppo di demoni.


"Questo potere, cosa sta succedendo esattamente?!!!"


Nangong Baihe aveva fissato Chu Feng per tutto questo tempo. Quando questi fulmini colorati sfrecciarono dal suo corpo, i suoi occhi brillarono e la sua espressione cambiò.


Allo stesso tempo provò una sensazione senza precedenti. Era un'oppressione estremamente terrificante, ma non sapeva quale fosse esattamente la sua natura.


Tuttavia era certa di una cosa; cioè che le saette rilasciate da Chu Feng erano estremamente potenti. Era un'energia che non aveva mai visto prima, una forza indescrivibile.


Aspetto più importante, la stirpe imperiale nel suo corpo iniziò a cambiare in modo strano. Sembrava che fosse stata influenzata dai fulmini.


Era una sensazione che non aveva mai provato prima. Era davvero misteriosa.


I fulmini continuarono a brillare per poi dissiparsi gradualmente. Il mostro marino era sparito, evidentemente era morto. Era stato ucciso dall'attacco di Chu Feng.


Chu Feng però aveva anche perso un braccio e il sangue tingeva il suo abito.


"È ancora un po' carente. Non sono ancora abbastanza capace."  Come se non sentisse nessun dolore, Chu Feng stava pensando sull'attacco che aveva appena lanciato.


La sua mossa di prima era stata creata rilasciando il potere del suo sangue. Non era la prima volta che ci aveva provato. Chu Feng aveva usato questo attacco anche quando aveva sconfitto Qin Wentian.


Allora, Chu Feng lo aveva fatto senza sforzi, ma stavolta era diverso. L'aveva usato solo durante un momento rischioso,  un momento critico. Chu Feng sapeva che il potere del fulmine sarebbe stato più efficace se fosse stato più vicino al mostro marino. Inoltre gli avrebbe dato più possibilità di uccidere il nemico.


Tuttavia era stato comunque un po' troppo lento. Per questo il mostro marino era riuscito a mordergli il braccio sinistro.


Questo risultato però riempì di gioia Chu Feng. Aveva distrutto una creatura al sesto livello del Semi Martial Emperor con il suo fulmine senza lasciarne nemmeno una briciola.


Questo dimostrava quanto era formidabile la sua stirpe. Anche se era solo la punta dell'iceberg, solo questa mera porzione del potere del suo sangue superava comunque la sua tecnica marziale più potente.


Era qualcosa di cui rallegrarsi. Questo perché significava che Chu Feng era in grado di uccidere un Semi Martial Emperor di sesto livello.


Cosa significava sfidare le leggi della natura? Questo.


All'improvviso Chu Feng sentì che era il momento di dare un nome a questa tecnica assassina.


Attacco Assassino delle Saette, optò per questo nome.


L'Attacco Assassino delle Saette doveva essere lanciato da una distanza davvero ravvicinata per rivelare la sua più grande potenza. Inoltre Chu Feng sarebbe stato esausto dopo averlo usato. Era un attacco che avrebbe usato solo mentre affrontava veri esperti.


Come sottintendeva il nome, l'Attacco Assassino delle Saette era una tecnica decisiva, ma era l'attacco più potente a sua disposizione.


"Come stai? Stai bene?" Nangong Baihe accorse da lui, fissava Chu Feng con nervosismo. Era estremamente preoccupata per lui.


"Fratellone, il tuo braccio." Anche Nangong Moli si avvicinò. I suoi occhi iniziarono ad arrossarsi quando vide che Chu Feng aveva perso un braccio.


"Sciocchina, non è niente. Guarda, non sto bene?" Chu Feng rigenerò all'istante il suo arto usando una formazione Spirit. Era completamente illeso e sembrava proprio uguale al braccio che aveva perso.


Date le sue tecniche attuali, finché la sua coscienza e il suo dantian fossero rimasti intatti, avrebbe avuto praticamente un corpo immortale. A parte sentire una certa quantità di dolore, anche perdere un braccio sarebbe stato al livello di una ferita superficiale.


"Wow, il fratellone è incredibile!" Nangong Moli iniziò a sorridere contenta vedendo che Chu Feng aveva recuperato il braccio.


"Chu Feng mi dispiace. Mi sarei dovuta fidare di te." Nangong Baihe mostrò un'espressione di scusa. Sapeva che mentre Chu Feng aveva recuperato il braccio, doveva essere esausto. Usare il Fendente del Firmamento per tre volte consecutive sarebbe stato un enorme peso per lui, indipendentemente da quanto fosse resistente. Anche se sembrava che stesse bene, in realtà doveva essere indebolito.


"È tutto passato. Ciò che importa è che state bene." Chu Feng sorrise. Prima sembrava che si fosse separato da loro deliberatamente, ma in realtà era rimasto con loro. Questo perché considerava già sue amiche le sorelle Nangong. Così non poteva rimanere a guardare mentre gettavano via la vita.


"Perché sei tornato? Vale davvero la pena di farlo per noi?" Chiese all'improvviso Nangong Baihe.


"Sicuramente." Rispose con un sorriso Chu Feng.


Tuttavia questa semplice risposta sbalordì Nangong Baihe. In quel momento sentì calore al cuore. Sembrava che tutto il dolore nel suo cuore fosse stato sciolto da questa sola parola.
                                


                                



