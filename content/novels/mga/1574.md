---
weight: 15740
title: Capitolo 1574 – Il Re delle Bestie Mostruose Draconiche
pubDate: 2024-07-27T04:13:16.527Z
tags:
    - mga
---


<em>Capitolo sponsorizzato, ringraziamo Federico!
3 capitoli in coda (3 Federico), 0/3
-Schadenfreude</em>


"Tantai Xue." Chu Feng la salutò subito, sapeva che lo stava cercando.


In effetti la donna scese subito dalla piattaforma su cui era salita e si avvicinò rapidamente.


Tuttavia era accompagnata da un altro gruppo, membri del clan imperiale Nangong. C'era qualcuno che Chu Feng aveva già visto prima, il giovane al terzo livello del Semi Martial Emperor, Nangong Ya.


Chu Feng sapeva che questo giovane era in ottimi rapporti con le sorelle Nangong. Aveva mostrato grande considerazione nei loro confronti, così gli aveva fatto un'ottima impressione.


"È davvero destino. Non mi sarei mai aspettato che sareste stati tutti insieme, sembra anche che andiate molto d'accordo." Nangong Ya era molto percettivo. Aveva capito con una sola occhiata che Chu Feng e le sorelle Nangong erano diventati amici.


"È normale. Durante il nostro viaggio qui, Chu Feng ci ha salvato due volte. È il nostro salvatore e grande benefattore." Disse con un sorriso raggiante Nangong Baihe. Mostrò un'espressione grata mentre lo menzionava.


Per lei Chu Feng non era più un cattivo esempio, anzi, era un ottimo modello.


"Che coincidenza, se non fosse stato per la signorina Tantai nemmeno noi saremmo riusciti ad arrivare fin qui senza problemi. Siete proprio i benefattori del nostro clan imperiale Nangong."


"Fratello Chu Feng, ti porgo i miei ringraziamenti." Nangong Ya si inchinò di fronte a Chu Feng in segno di gratitudine.


"Grazie fratello Chu Feng per il tuo immenso aiuto." Anche gli altri membri del clan lo imitarono, ma Chu Feng capì che a parte Nangong Ya, nessuno di loro lo aveva fatto con sincerità.


"Fratello Nangong, sei troppo cortese, ho fatto solo ciò che dovevo. Se sei mio amico, allora non dovresti considerarmi un estraneo ed essere troppo cortese." Chu Feng aiutò Nangong Ya a rialzarsi.


"Ehi, signorine, finalmente siete qui. Siamo davvero sollevati nel vedervi sane e salve." Proprio in quel momento arrivò un gruppo di persone. Nangong Baihe si infuriò immediatamente vedendole. Iniziò anche a stringere i denti per la rabbia. Questo perché erano i membri del Monastero dei Tremila.


Nangong Baihe era piena di rabbia e finalmente aveva l'occasione di sfogarsi. Si avvicinò subito e iniziò a schiaffeggiare spietatamente i membri del Monastero dei Tremila.


Poi iniziò a dare loro calci e pugni. La gente del Monastero dei Tremila non solo non osò reagire, ma nemmeno schivare i colpi. Così furono picchiati miserabilmente.


"Sorella Baihe, cosa stai facendo? Cos'è successo esattamente?" Nangong Ya non riuscì più a rimanere fermo a guardare, così la afferrò per un braccio e la fermò.


"Cos'è successo? Il capo del Monastero dei Tremila, per salvarsi la pelle, ha legato me e mia sorella e ci ha lanciati verso un mostro marino. Ha cercato di sacrificarci per guadagnare tempo. Se non fosse stato per l'arrivo di Chu Feng, saremmo già morte." Disse con furia Nangong Baihe.


"Cosa?" I membri del Monastero dei Tremila rimasero sbalorditi. Uno per uno impallidirono e le loro espressioni divennero avvilite. Temevano che si stesse per abbattere una catastrofe su di loro, non si sarebbero mai immaginati che il loro capo avrebbe commesso una colpa del genere. Non sarebbero diventati capri espiatori così?"


"Dov'è il capo del Monastero dei Tremila adesso?" Disse Nangong Ya con rabbia.


"È scappato." Disse Nangong Baihe.


"Sorelle Baihe, Moli, ho lasciato che soffriste, ma non preoccupatevi, non lo lasceremo scappare. Anche se dovessimo perquisire l'intera Terra Sacra delle Arti Marziali, lo troverò e gliela farò pagare cara."


"Tuttavia non dovrebbe coinvolgere terze parti in questa disputa. Ciò che ha fatto il capo del Monastero dei Tremila non ha un rapporto diretto con i membri della sua organizzazione. Così non c'è bisogno di rendere loro la vita difficile." Consigliò Nangong Ya.


"Umpf!" Nangong Baihe non era una persona completamente irragionevole. Naturalmente l'aveva capito, ma poteva sfogare la rabbia solo sui membri del Monastero dei Tremila. Ora che li aveva picchiati, naturalmente non avrebbe continuato a metterli in difficoltà.


Mentre Nangong Baihe stava causando trambusto, Chu Feng chiese a Tantai Xue: "Dov'è Senior Hong Qiang? Non è ancora arrivato? O non riuscirà a raggiungerci qui?"


 Non aveva percepito nessun Martial Emperor o al picco del Semi Martial Emperor tra tutte le persone radunate nell'isola. In effetti c'erano a stento coltivatori al quinto livello del Semi Martial Emperor, figuriamoci oltre.


Chu Feng intuì che non doveva essere una coincidenza visto che c'erano moltissimi esperti in questo territorio.


"Hai indovinato. Senior Hong Qiang e gli altri sono stati separati da noi da quella tempesta. Non hanno la possibilità di venire qui."


"Credo che il motivo per cui l'Immortale Raffinatore l'ha fatto è per impedire che senior Hong Qiang e gli altri ci proteggano." Disse Tantai Xue.


"Finché sta bene non ci sono problemi." Rispose Chu Feng.


"Dovrebbe stare bene. Le prove dell'Immortale Raffinatore sono state create per metterci alla prova, non sono fatte apposta per ucciderci."


"Oh, giusto. Sono riuscita ad ottenere qualche notizia che dovrebbe interessarti."


"Che notizia?" Chiese Chu Feng.


"Per quanto ne so, molti membri della giovane generazione sono venuti qui da ogni territorio della Terra Sacra delle Arti Marziali, ma i più potenti provengono dal clan imperiale Nangong e Beitang."


"Nessuno della giovane generazione del clan imperiale Dongfang e Ximen sta partecipando all'Assemblea di Conferimento. Secondo Nangong Ya, di recente il clan imperiale Dongfang e Ximen vanno molto d'accordo con uno Sciamano dal Marchio del Drago che si chiama Immortale della Bussola. Sembra che i due desiderano invitare l'Immortale della Bussola come loro Anziano nominale e consigliere sciamano."


"E l'Immortale della Bussola ha avuto dei conflitti in passato con l'Immortale Raffinatore. Per questo nessuno dei due clan sta partecipando all'Assemblea di Conferimento."


"A parte i due clan imperiali, sono venuti membri della giovane generazione di un'altra organizzazione. Anche se non sono umani, non sono da sottovalutare. Devi fare attenzione. Sarebbe meglio se non entrassi in conflitto con loro." Disse Tantai Xue.


"Non sono umani? Sono elfi dell'Antica Era o Bestie Mostruose?" Chiese Chu Feng.


La Terra Sacra delle Arti Marziali era piena di Sect di molte specie.


C'erano diverse razze di Bestie Mostruose, molte di esse erano ancora più potenti delle Nove Organizzazioni. La più forte tra di esse era perfino alla pari con i quattro grandi clan imperiali.


In breve, le Bestie Mostruose erano creature che non potevano essere ignorate.


Tuttavia, indipendentemente da quanto fossero forti, probabilmente sarebbero state più deboli degli elfi dell'Antica Era. Il loro regno era un'esistenza suprema in questa terra. Probabilmente perfino l'organizzazione umana più formidabile, i tre palazzi, non sarebbe stata disposta a provocarli.


"Non sono elfi, sono Bestie Mostruose i Re delle Bestie Mostruose Draconiche."


"Davvero? Che coincidenza, non mi sarei mai aspettato che li avrei visti così presto." Se fossero state altre creature, non sarebbe stato interessato, ma questa razza suscitava il suo interesse.


In passato, nel Dominio del Legno Turchese, le Bestie Mostruose Draconiche avevano causato caos e devastazione in una regione. La Montagna del Legno Turchese aveva mandato dei discepoli ad annientarle, allora Chu Feng aveva combattuto contro di loro e le aveva uccise.


Ma quelle creature erano diverse dai Re delle Bestie Mostruose Draconiche. Era la razza di draghi più potente in tutta la Terra Sacra delle Arti Marziali. Si diceva che fossero discendenti di veri draghi.


Cos'erano i veri draghi? Erano bestie mitologiche leggendarie che non esistevano più.


Così i Re delle Bestie Mostruose Draconiche loro discendenti erano davvero formidabili. Anche se erano inferiori ai quattro grandi clan imperiali, probabilmente non sarebbero stati molto più deboli di loro.


Erano una delle razze di Bestie Mostruose più potenti nella Terra Sacra delle Arti Marziali.


Chu Feng aveva sempre voluto dare un'occhiata a questi Re delle Bestie Mostruose Draconiche. Non si sarebbe mai aspettato che avrebbe avuto l'occasione di farlo così presto.
                                


                                



