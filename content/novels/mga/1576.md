---
weight: 1576
title: Capitolo 1576 – Il Risveglio di Ovetto
pubDate: 2024-07-27T06:13:16.527Z
tags:
    - mga
---


<em>Capitolo sponsorizzato, ringraziamo Federico!
2 capitoli in coda (2 Federico), 0/3
-Schadenfreude</em>


Chu Feng si accigliò lievemente e rivelò irritazione dallo sguardo. Ciò che gli dava più noia erano le provocazioni, indipendentemente da chi fosse.


"Fratello Zimo, è solo una stretta di mano. Ti stringerò io la mano, va bene?"


Una mano potente si stese in avanti e afferrò quella di Beitang Zimo. Era Nangong Ya.


"Non essere così nervoso. Vedremo chi sarà il più forte tra noi due dopo questa Assemblea del Conferimento. Ora però voglio ancora conservare le energie."


Beitang Zimo sorrise lievemente e ritrasse la mano. Poi guardò le sorelle Nangong che stavano accorrendo.


Disse con un sorriso malvagio: "Quelle tue due sorelle sono proprio belle. Sembrano un paio di splendide sorelle. Non male, mi piacciono. Tra due anni andrò nel tuo clan Nangong a chiedere la loro mano, ad entrambe."


"Pah! Chi ti sposerebbe?" Nangong Baihe sbuffò freddamente e sputò a terra. Aveva un'espressione scontenta e di disprezzo.


"Ehi, ragazzina, che temperamento focoso che hai, ma è proprio il tipo di carattere che mi piace. Oh, giusto. Posso dirti questo. Non riuscirete a fermarmi se vorrò sposarvi. Dopotutto c'è un divario di posizione così enorme tra di voi. Sarebbe una benedizione per voi sposarmi. Ahahah..." Beitang Zimo se ne andò ridendo fragorosamente.


"Quel Beitang Zimo è davvero una canaglia. Fratellone, perché dobbiamo collaborare con una persona del genere? Il nostro clan non è capace di raggiungere l'Isola Immortale da solo?" Nangong Baihe si infuriò così tanto che divenne rossa per la rabbia mentre stringeva i denti.


"È vero che è una canaglia, ma il clan Beitang è piuttosto forte. Questo mare non è affatto sicuro. Lo abbiamo visto personalmente lungo la strada e il nostro viaggio sarà pieno di incognite. Cooperare con il clan Beitang è la nostra scelta migliore." Spiegò Nangong Ya.


"In ogni caso non lo sposerò." Disse imbronciandosi Nangong Moli.


"Ahah, non preoccuparti, non permetterò davvero che tu finisca in sposa a quel tipo." Nangong Ya rise fragorosamente.


 "Fratello Chu Feng, Beitang Zimo è così. È attratto da ogni bellezza che vede. Dato quanto è splendida la signorina Tantai, naturalmente inizierà a desiderarla. Per questo ti considera un nemico."


"Ma non preoccuparti. Non permetterò che ti faccia nulla." Garantì Nangong Ya.


"Capito." Chu Feng sorrise lievemente. Poi disse a Nangong Ya: "Ho scoperto qualcosa che potrebbe esserti un po' d'aiuto durante il viaggio."


Nangong Ya gli aveva fatto un'ottima impressione, così decise di riferirgli della stele nascosta.


"Sei davvero certo che ci fosse una stele qui?" Anche Nangong Ya era uno Sciamano, ma solo dal Mantello d'Oro. Dopo aver sentito le parole di Chu Feng, cominciò subito ad ispezionare la piattaforma di pietra. Tuttavia non scoprì nulla.


"Fratellone, non dubitare di Chu Feng. Le sue tecniche Spirit sono estremamente potenti. Specialmente i suoi occhi possono vedere tutto con estrema precisione. Sta dicendo la verità." Disse con sicurezza Nangong Baihe prima che Chu Feng potesse rispondere.


"Oh sciocchina, non ho mai detto che non ci credevo." Nangong Ya sorrise con amarezza, poi disse altri altri membri del suo clan: "Non menzionatelo agli altri per ora. Potrebbe esserci d'aiuto."


"Sì." La gente del clan Nangong rispose all'unisono senza la minima esitazione.


Nangong Ya aveva molto prestigio tra i membri della giovane generazione. Era famoso sia per la sua forza che per la sua personalità. Così si poteva dire che fosse il capo di tutti i giovani venuti qui per raggiungere l'Isola Immortale.


Dopo breve tempo, il gruppo mandato dai clan imperiali Nangong e Beitang tornarono e riportarono un'informazione molto importante.


Erano apparsi due passaggi verso l'Isola Immortale.


Come prima, uno era pieno di pericoli e il secondo sembrava sicuro. I ricognitori avevano deciso di esplorarli e alla fine tre del clan Nangong erano rimasti feriti, così come due del clan Beitang e uno era perfino morto.


"Un'altra domanda a scelta multipla. L'Immortale Raffinato non è capace di fare altro?" Nangong Baihe era davvero insoddisfatta.


"Anche se sappiamo che è una domanda a scelta multipla, sappiamo già che non dobbiamo esitare stavolta. Sceglieremo di nuovo il passaggio sicuro. L'altro è troppo pericoloso. È solo una strada che ci condurrebbe ad un disastro." Disse uno dei membri del clan imperiale Nangong.


Era entrato già in una di quelle vie e non si sarebbe mai dimenticato quanto era stato rischioso. Era riuscito a scappare solo per un colpo di fortuna.


"La maggior parte della gente del clan imperiale Nangong e Beitang si è radunata qui. È il momento che partiamo." Nangong diede l'ordine di partire, desiderava raggiungere velocemente la destinazione.


Tuttavia, visto che non erano arrivati tutti i membri del suo clan, Nangong Ya decise di lasciare due dei suoi dietro come guida per chiunque altro fosse arrivato in seguito.


Dopodiché partirono immediatamente. Le forze congiunte dei clan imperiali sembravano davvero potenti ad una prima occhiata.


Così, sia potenti esperti della giovane che della vecchia generazione decisero di seguire i due clan imperiali.


Anche i Re delle Bestie Mostruose Draconiche fecero lo stesso. Si poteva dire che Chu Feng e gli altri avessero incoraggiato tutti gli altri. Anche Nangong Baihe e gli altri si sentirono più al sicuro vedendo così tanti Semi Martial Emperor.


Tuttavia Chu Feng non pensava che più persone avrebbero reso più sicuro il viaggio, anzi il contrario. In particolare non si fidava minimamente del clan imperiale Beitang.


"Ehi, non sembra che tu ti senta al sicuro."


Proprio in quel momento risuonò una voce nelle orecchie di Chu Feng. Era dolce, piacevole da ascoltare e seducente. Sentendola Chu Feng si riempì di gioia.


"Ovetto, ti sei svegliata?" Finalmente la sua regina si era destata, provava una felicità indescrivibile. Così ignorò completamente il resto della comitiva e proiettò la sua coscienza nel suo spazio del mondo degli spriiti.


In effetti Ovetto era lì.


Indossava un abito di piume nere, aveva lunghi capelli neri, degli occhioni e un viso eccezionalmente bello e seducente, eppure mentre guardava Chu Feng sorrideva con fare adorabile.


Ovetto era splendida come sempre, incantevole come non mai. Ogni volta che aggrottava le sopracciglia e sorrideva era ammaliante. Non sarebbe stato esagerato dire che fosse la bellezza numero uno nell'universo.


"Woosh!!"


Chu Feng arrivò direttamente di fronte a lei e poi la abbracciò con fermezza.


La separazione durata molti giorni era sembrata lunga dei decenni per lui. Gli era mancata così tanto e solo lui avrebbe potuto capire l'intensità della nostalgia e della gioia che aveva provato.
                                


                        

