---
weight: 1580
title: Capitolo 158 - Tecnica di Massacro della Tigre Bianca
pubDate: 2024-05-29T04:13:16.354Z
tags:
    - mga
---


CAPITOLO SPONSORIZZATO ringraziamo akisame!
37 Capitoli in coda
-Schadenfreude


Il ruggito si disperse in ogni direzione e scosse il mondo. La tomba tremò violentemente come se stesse per andare a pezzi.


Sotto quella pressione, di fronte ad una forza del genere, la deterrenza della ragazza sembrava così misera. Non era degna di essere menzionata.


"Da dove siete venuti voi mocciosi e perché osate disturbare il mio riposo?"


Quella voce sembra avere la potenza di diecimila bestie, eppure pareva umana. Sembrava provenire da ogni direzione, eppure pareva nascere dalle profondità del proprio spirito. Era potente e piena di un'aura antica. Era come uno spirito che aveva dormito per diecimila anni e si era appena ridestato. Emetteva un tipo di pressione innaturale.


"Porgo i miei rispetti. Non intendevo intrufolarmi qui, ma non volevo che continuasse a rimanere sigillato qui e che il suo potere rimanesse seppellito. Così ho agito con insolenza per liberarla." La ragazza vestita di viola si chinò su un ginocchio con un tonfo e unì le mani porgendo i suoi rispetti.


"Assurdità. Finora volevo riposare, se non avessi scelto di uscire e stiracchiarmi per un po', come avrebbe potuto una mocciosa come te svegliarmi?"


La voce si irritò. In un attimo si sollevò del gas bianco da ogni direzione, iniziò a condensarsi e in un attimo formò un'enorme Tigre Bianca.


Era una creatura gigantesca, era lunga oltre venti metri e una delle sue zampe avrebbe potuto ridurre in poltiglia Chu Feng, che non poté trattenersi dal tremare mentre sentiva una sensazione opprimente dal profondo della sua anima. Il ragazzo non aveva alcun dubbio che, se l'entità l'avesse attaccato, sarebbe sicuramente svanito nel nulla.


"Anche tu non sei un granché. Non solo ti sei intrufolato di nascosto, hai anche preparato un attacco a sorpresa e cercato di approfittarti della situazione." Disse freddamente squadrando Chu Feng. Nonostante si fosse rivelato solo ora, aveva capito tutto quello che era successo nella tomba.


Chu Feng non rispose. Si limitò ad accigliarsi ma non emise un suono. Non che non volesse parlare, ma non sapeva cosa dire. Sentiva che di fronte a quel vecchio mostro che poteva aver vissuto per oltre diecimila anni, qualsiasi adulazione sarebbe stata inutile. L'entità sarebbe stata molto più scaltra e aveva un'esperienza infinitamente superiore alla sua.


Quando la Tigre Bianca criticò Chu Feng, la ragazza vestita di viola si rallegrò. Non poté trattenersi dal mostrare un sorriso compiaciuto. Sentiva che ci sarebbe stata molta più speranza nell'ottenere l'eredità della Tigre Bianca.


Ma proprio in quel momento la Tigre Bianca guardò la ragazza e rimproverò freddamente:"Nemmeno tu lo sei. Sei venuta qui solo per ottenere il mio potere."


"Hai attaccato con l'intento di uccidere prima, si vede che sei una persona che non si preoccupa dei metodi che userebbe per raggiungere il tuo obiettivo. Se sei così alla tua età, come diventeresti una volta cresciuta?"


"Senior, so di aver sbagliato. Era solo che desideravo troppo la sua eredità e il suo potere, così sono state avventata. Se dovesse biasimare qualcosa, può solo biasimare il fatto che la sua forza sia così allettante che mi ha scombussolato." La ragazza si morse le labbra e mostrò un'espressione "addolorata".


"Umpf. Discorso elaborato, ma ingannevole." Comunque, nonostante sapesse che la ragazza la stava adulando in modo così evidente, la Tigre bianca mostrò comunque una traccia di soddisfazione. Quella strana creatura adorava così tanto i complimenti.


"Senior, il suo potere è impareggiabile, le sue tecniche assolute. Non dovrebbe rimanere qui a riposare ma invece dovrebbe permetterci di vedere la sua gloria, altrimenti sarebbe davvero un grande dispiacere per noi e per tutti."


Vedendo che le lusinghe stavano funzionando, Chu Feng non rimase con le mani in mano. Si avvicinò frettolosamente, porse i suoi rispetti e lo adulò senza alcun pudore.


"Ahah! Ragazzino, sai proprio come parlare. Comunque è tutto vero, sarebbe davvero un dispiacere per tutti se continuassi a riposare qui."


"La mia gloria è impareggiabile. Quei tre vecchi non sono nemmeno paragonabili a me." Disse con orgoglio la Tigre Bianca. Usò anche i suoi artigli affilati come lame per accarezzarsi la barba. Era evidente che fosse molto compiaciuta.


Dopo aver sentito le parole della Tigre Bianca, Chu Feng pensò:"Tre vecchi? È..."


"Probabilmente non ti sbagli. Chu Feng, sei davvero troppo fortunato. Se non erro, devono esserci altre tre Tecniche Segrete sigillate nelle altre tre entrate della Tomba dell'Imperatore."


"Oh cielo, ci sono quattro Tecniche Segrete. Se potessi impararle tutte, i tuoi risultati futuri saranno illimitati. Pochissimi della tua generazione potranno rivaleggiare con la tua potenza. Sei davvero fortunato e hai delle opportunità che le persone normali non possono ottenere."


In confronto a Chu Feng, Ovetto stava saltando di gioia. Era sicuro che c'erano altri tre posti con delle Tecniche Segrete.


In quel momento anche il ragazzo si rallegrò, se una sola Tecnica Segreta poteva fare impazzire innumerevoli esperti, quattro avrebbero sconvolto il mondo.


Chu Feng non poté trattenersi dal dare un'occhiata alla ragazza vestita di viola. Scoprì che aveva un'espressione di sdegno ed odio nei suoi confronti. Probabilmente lo stava maledicendo pensando che fosse spudorato.


Chu Feng rimase soddisfatto della sua reazione. Aveva capito che, nonostante sapesse che c'era una Tecnica Segreta qui, chiaramente non conosceva il segreto delle Tombe dell'Imperatore. Non sapeva che c'erano altre tre entrate nella Provincia Azzurra e forse anche altre tre Tecniche Segrete.


"Mi presenterò. Sono la Tecnica di Massacro della Tigre Bianca e sono stata creata da un coltivatore Martial Emperor. Non è conveniente per me rivelare il nome del mio padrone, ma con la sua potenza, con un solo movimento delle dita dei suoi piedi potrebbe fare a pezzi questa terra e far crollare il cielo. È una persona incredibilmente potente." Disse la Tigre Bianca.


Chu Feng lo sapeva già, dopotutto Ovetto glielo aveva già detto. Invece la ragazza vestita di viola mostrò un'espressione sbalordita, chiaramente non si aspettava che l'origine della Tecnica Segreta fosse così impressionante.





