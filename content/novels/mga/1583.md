---
weight: 1583
title: Capitolo 1583 – Vendetta
pubDate: 2024-07-27T13:13:16.528Z
tags:
    - mga
---


<em>Capitolo sponsorizzato, ringraziamo Regius!
3 capitoli in coda (3 Regius), 0/3
-Schadenfreude</em>


"Sei uno spirito Asura, sei uno spirito del mondo Asura?!!!"


"Ho sentito che gli spiriti Asura sono incredibilmente spaventosi. Non mi sarei mai aspettato che ne avrei incontrato uno oggi. È proprio come dicono le leggende."


"Le leggende sono vere. È tutto vero. Gli spiriti Asura sono i più potenti, i sovrani degli altri sei tipi di spiriti."


"Poter incontrare uno spirito Asura e anche uno spirito Asura così potente, io, il vecchio Daoista Faccia da Fantasma, non ho rimpianti. Non ho vissuto invano. Sono morto dopo aver soddisfatto i miei desideri. Avanti, uccidimi. Che rimpianto potrei avere morendo per mano di uno spirito Asura?"


Il vecchio iniziò a gridare freneticamente, in quel momento stava affrontando la morte con compostezza. Non aveva la minima paura, anzi, pensava che fosse un onore.


Nangong Ya e gli altri si resero conto del motivo dietro la sua reazione anormale. A quanto pareva aveva accettato la morte, il fatto che fosse stato sconfitto da questo potente spirito.


In effetti uno spirito del Mondo Asura era una creatura terrificante, esistevano solo nelle leggende e nessuno si sarebbe mai aspettato che ne sarebbe apparso uno.


Figuriamoci Faccia da Fantasma, perfino Nangong Ya e gli altri erano scioccati.


Ovetto era troppo potente, così potente da superare ogni limite ragionevole. Aveva superato ogni loro previsione.


"Sfortunatamente non sei degno di morire per mano mia." La voce fredda di Ovetto risuonò. Dopodiché gettò direttamente il vecchio di fronte a Nangong Ya.


"Grazie davvero." Nangong Ya non era uno sciocco. Sapeva che Ovetto voleva che  fosse lui ad uccidere Faccia da Fantasma per vendicare sua sorella. Lo stava aiutando a raggiungere il suo obiettivo.


In realtà anche Nangong Ya desiderava uccidere personalmente il vecchio.


Il vecchio cambiò subito espressione. Pieno di amarezza iniziò a gridare: "No, no! Non lasciare che sia questo discepolo indegno ad uccidermi! Ti imploro! Mia signora Asura, uccidimi per favore! Solo morendo per mano tua potrò perire senza rimpianti!"


"Puutt!!!"


Nangong Ya attaccò. La sua lancia si trasformò in luce dorata e infilzò spietatamente il corpo del vecchio. Poi iniziò a tremare e scatenò un'ondata di energia che distrusse tutti gli organi interni di Faccia da Fantasma.


In effetti il colpo spazzò via anche i bricioli del suo dantian e della sua coscienza rimasti.


Nangong Ya non provò a tormentare il nemico, lo uccise in un colpo solo. Si poteva dire che l'avesse ucciso in modo pulito ed efficiente.


Dopo quell'attacco, il peso che schiacciava il suo cuore finalmente sparì. Nangong Ya si sentì immediatamente più tranquillo.


"Buzzz!!"


Proprio in quel momento, apparì un potente potere risucchiante. Era Ovetto, voleva divorare l'Energia Primaria di Faccia da Fantasma. Anche se non lo aveva ucciso personalmente, non si sarebbe lasciata scappare la sua Energia Primaria.


"Questa Energia Primaria è davvero carente. Non riempe affatto." Ovetto arricciò le labbra con insoddisfazione. Non importava cosa facesse, sembrava comunque estremamente bella. Ogni suo movimento era adorabile, perfino quando uccideva.


"Grazie per avermi aiutato ad ottenere la mia vendetta." Nangong Ya si inginocchiò di fronte ad Ovetto in segno di gratitudine.


"Grazie per aver aiutato il fratellone Nangong Ya ad ottenere la sua vendetta." Anche le sorelle Nangong fecero lo stesso.


Questo perché entrambe sapevano quanto era stato importante uccidere il vecchio per Nangong Ya.


Inoltre, anche se Ovetto non gli avesse permesso di uccidere personalmente Faccia da Fantasma, le aveva comunque aiutate enormemente.


Se non fosse stato per lei, sarebbero morti per mano del vecchio. Specialmente Tantai Xue, Nangong Baihe e Nangong Moli sarebbero state umiliate prima di morire.


Era solo grazie ad Ovetto che erano riusciti a sfuggire a questo fato orribile.


"Non disturbatevi a ringraziarmi. Se volete ringraziare qualcuno, rivolgetevi a lui." Ovetto però fu molto fredda nei loro confronti, non prestò loro attenzione. Invece, tenendo le mani dietro la schiena, iniziò a camminare con grazia verso le profondità del passaggio."


Fu solo in quel momento che la folla vide Chu Feng. Dopo che Ovetto si avvicinò a lui, Chu Feng aprì subito un Portale degli Spiriti e Ovetto ci entrò senza nemmeno disturbarsi a voltarsi.


Se Nangong Ya e gli altri avevano intuito a quale Sciamano si fosse alleata Ovetto, ora non avevano più bisogno di fare ipotesi. Questo potentissimo spirito Asura era di Chu Feng.


Chu Feng era un leggendario Sciamano Asura.


Le sorelle Nangong non dissero nulla, ma si riempirono di emozione. Per molto tempo non riuscirono a calmarsi.


Aveva un potere combattivo sconvolgente ed era uno Sciamano Asura. Questo Chu Feng era semplicemente troppo potente, no? Era così forte da superare la loro immaginazione.


L'attuale vera coltivazione era all'ottavo livello del Martial King realm. Tuttavia aveva ucciso un esperto come Faccia da Fantasma. Se Chu Feng fosse diventato un Semi Martial Emperor, quanto sarebbe diventato spaventoso? E da Martial Emperor?


Qualcuno al suo stesso livello avrebbe potuto competere con lui?


In quel momento tutti provarono un nuovo livello di rispetto per Chu Feng. Questo perché erano riusciti a capire quanto era potente quest'uomo.


"State tutti bene?" Chu Feng li esaminò con un sorriso radioso. Prima era occupato a mettere da parte la pergamena dell'Antica Era e non era riuscito a tornare velocemente. Avrebbe provato dispiacere se Nangong Ya e gli altri fossero rimasti feriti per questo.


"Fratello Chu Feng, ti ringrazio." Nangong Ya si avvicinò e cercò di inginocchiarsi.


"Cielo, cosa stai facendo fratello Nangong?" Chu Feng non era Ovetto. Come avrebbe potuto permettergli di inginocchiarsi di fronte a lui? Chu Feng lo sostenne immediatamente, impedendoglielo.


"Fratello Chu Feng, non capisci. Uccidere personalmente Faccia da Fantasma è stato estremamente importante per me. Sognavo di ucciderlo giorno e notte. È stato tutto grazie a te se ho potuto soddisfare questo desiderio."


"Mi hai davvero aiutato enormemente. Sei il mio grande benefattore." Mentre parlava, gli occhi di Nangong Ya si stavano velando con lacrime di entusiasmo. Era sul punto di piangere.


Chu Feng si commosse. I veri uomini non piangevano facilmente perché era difficile toccare i loro punti dolenti.


Ma le lacrime di Nangong Ya non erano dovute alla tristezza, ma alla sua enorme soddisfazione. Erano lacrime dovute al sollievo dopo che il peso delle sue preoccupazioni e della sua vendetta era scomparso.
                                


                                



