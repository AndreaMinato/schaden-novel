---
weight: 1586
title: Capitolo 1586 – Annuncio del risultato
pubDate: 2024-07-27T16:13:16.528Z
tags:
    - mga
---


<em>Capitolo sponsorizzato, ringraziamo Regius!
0 capitoli in coda (0 Regius), 0/3
-Schadenfreude</em>


"Anche se gli elfi dell'Antica Era sono estremamente potenti, è comunque inimmaginabile che appaia un genio del genere. Quanto sono accurate le tue informazioni?" Tantai Xue non credeva a questa storia.


"È assolutamente vero. Mio padre ha visto personalmente quanto era formidabile la principessa, allora doveva avere solo dieci anni, ma era già al primo livello del Semi Martial Emperor.


"Inoltre il suo potere combattivo era estremamente forte, mio padre l'ha vista battere facilmente un Semi Martial Emperor di quinto livello allora, nemmeno guerrieri di quinto livello potevano competere con lei." Disse Nangong Ya.


"È la verità. Anche mio padre era presente e l'ha visto." Aggiunse Nangong Baihe.


"Sconfiggere un Semi Martial Emperor di quinto livello con una coltivazione al primo, non significa che quella principessina possiede un potere combattivo sconvolgente capace di sormontare quattro gradi di coltivazione?" Anche Chu Feng era scioccato.


"E questo è successo diversi anni fa, la principessa non è riapparsa più da allora. Così nessuno sa esattamente a che livello sia, tuttavia una cosa è certa. Dovrebbe essere ancora più potente." Disse Nangong Ya.


"Non mi sarei mai aspettato che ci sarebbero stati così tanti potenti geni nella Terra Sacra delle Arti Marziali. Questo posto è proprio degno di essere chiamato Dominio del Signore. Di sicuro mette sotto pressione."


"Se possibile vorrei vedere esattamente quanto è potente quella principessa del regno degli elfi." Chu Feng sorrise con entusiasmo.


La stirpe che aveva ereditato era estremamente potente e questo lo aveva spinto a pensare che nessuno nella Terra Sacra delle Arti Marziali potesse competere con lui.


Tuttavia a quanto pareva si era sbagliato. Nangong Ya, Beitang Zimo e Dongfang Zexuan erano tutti più potenti di lui.


Per quanto riguardava quel Baili Xinghe, al momento non poteva assolutamente competere con lui e la principessa del regno degli elfi era un'esistenza straordinaria, un vero talento anormale.


Chu Feng si sentiva sotto pressione ed era dovuta a persone della sua stessa generazione. Tuttavia questa sfida lo eccitava così tanto da fargli ribollire il sangue.


"Sembra che anche voi siate entusiasti." Pensò contento Chu Feng. Aveva sentito i Fulmini Divini nel suo sangue agitarsi, come se fossero stati condizionati dal suo umore.


"Si diceva che quando l'Energia di Confine scomparirà, inizierà una grande era dove eroi e talenti si raduneranno per competere tra di loro. Allora nascerà un Signore."


"Adesso l'Energia di Confine è scomparsa. Inoltre stanno emergendo molti talenti anormali della generazione più giovane. Sembra che le voci siano vere."


"Non so proprio se essere nati in quest'era sia una fortuna o una disgrazia." Nangong Ya sorrise all'improvviso, pieno di emozioni contrastanti.


Anche se era un genio, e un genio incredibile in confronto ai talenti delle Nove Organizzazioni, in realtà non si sentiva nettamente superiore agli altri.


Questo perché era nato nel clan imperiale Nangong. Il clan imperiale Nangong era un posto pieno di innumerevoli geni. Anche se possedeva un talento sbalorditivo, anche se si era impegnato molto a coltivare, non era mai stato il più forte nel suo clan. Non aveva mai provato la sensazione di essere impareggiabile, né di essere venerato dagli altri.


Così, anche se era stimato dalle persone esterne al clan, anche se era un membro di una famiglia prestigiosa ed era un grande genio...


...Provava un senso di inferiorità. Pensava che non sarebbe mai diventato il genio più potente in assoluto.


In passato non lo era stato. Al momento non ne era in grado e in futuro nemmeno. Prima o poi sarebbe stato dimenticato dal resto del mondo, solo la persona più forte della Terra delle Arti Marziali sarebbe stata ricordata.


A quanto pareva era nato nell'era più piena di geni, la maggior parte talenti mostruosi, durante gli ultimi diecimila anni. Nangong Ya provava un po' di amarezza.


Non aveva modo di risaltare in un'era del genere.


"Pa!!"


Chu Feng diede una pacca sulle spalle di Nangong Ya. Con un sorriso lo guardò e disse: "Se nascerà un Signore in quest'era, allora sarà una grande fortuna essere nati in questo periodo pieno di eroi."


"Indipendentemente da cosa potremo fare in futuro, assisteremo a fenomeni incredibili. È la nostra fortuna. Credo che innumerevoli persone in futuro proveranno invidia nei nostri confronti per aver potuto assistere a quest'era."


"Così come siamo invidiosi della gente che è vissuta durante l'era dell'Imperatore Qing. Poter vedere la potenza incredibile dell'Imperatore Qing è un tipo di fortuna."


"Questo..." Nangong Ya sussultò. All'inizio era un po' perplesso, poi però mostrò un sorriso sollevato e contento.


Poi batté una mano sulle spalle di Chu Feng e disse: "Giusto. Hai ragione. Le tue parole mi hanno ispirato."


"Indipendentemente da cosa ci riserverà il futuro, siamo stati fortunati a nascere in quest'era. È una cosa positiva."


"Dovremmo godercela."


"Smettetela di chiacchierare voi due. Baili Xinghe sta per annunciare chi tra tutte le persone arrivate qui è riuscito a superare le prove e chi potrà ottenere le armi raffinate personalmente dall'Immortale." Nangong Baihe li chiamò.


Solo in quel momento Chu Feng notò che Baili Xinghe stava facendo un discorso di benvenuto nel frattempo. Alla fine andò al punto: avrebbe annunciato chi ne era uscito vincitore.


Tutti iniziarono a trattenere il respiro con anticipazione. Non riuscivano a distogliere gli occhi da Baili Xinghe. In effetti molti erano così preoccupati che impallidirono. Desideravano tutti aver superato la prova, altrimenti non sarebbero venuti qui inutilmente? Non sarebbe stato inutile aver affrontato tutti quei pericoli?


Alcuni però erano già molto contenti, Beitang Zimo ad esempio.


Era sicuro che l'Immortale Raffinatore aveva messo alla prova la loro forza individuale e si poteva dire che l'avesse mostrata. Così era certo di essere riuscito a superare la prova. Anche se tutti gli altri avessero fallito, era sicuro di aver avuto successo.


"Grazie a tutti per essere venuti qui, tuttavia solo cinque persone sono riuscite a superare la prova dell'Assemblea del Conferimento." Disse Baili Xinghe.


"Cosa? Solo cinque persone?" La folla sussultò. Immediatamente si scatenò il trambusto nella piazza.


C'erano molte persone presenti, almeno diverse centinaia di persone. Eppure solo cinque erano riuscite ad avere successo? Non era un po' troppo crudele?


"Questi cinque non solo potranno incontrare il mio maestro, ma riceveranno delle armi create apposta per loro." Baili Xinghe ignorò le reazioni della folla e continuò a parlare.


Tutti chiusero si zittirono. Ancora una volta si misero a fissare Baili Xinghe.


Anche se sapevano che le possibilità di aver superato la prova erano estremamente basse, desideravano comunque sapere chi ci era riuscito, chi era stato così speciale per risaltare tra tutte queste persone qui.


"Congratulazioni a voi cinque." Baili Xinghe indicò Beitang Zimo.


"Sì! Lo sapevo che ero io!" Beitang Zimo saltellò per la felicità. Strinse i pugni e mostrò una posa vittoriosa. Era davvero contento.


Baili Xinghe indicò Beitang Zimo e disse con irritazione: "Potete farvi da parte voi del clan imperiale Beitang. Sto parlando dei cinque dietro di voi."


"Cosa?!" L'espressione di Beitang Zimo cambiò immediatamente. Rimase fermo sul posto come se fosse stato pietrificato. Immediatamente dopo il suo volto divenne sempre più verde, sembrava che avesse mangiato un ratto morto. Non poteva essere più scontento di così.


I cinque dietro di loro non erano Chu Feng, Tantai Xue, Nangong Ya, Nangong Baihe e Nangong Moli?


Come poteva essere? Aveva sentito chiaramente che era una prova di velocità ed era stato più rapido di loro.


In effetti non fu solo Beitang Zimo a rimanere scioccato, anche molti dei presenti lo erano. Non capivano proprio perché solo il gruppo di Chu Feng fosse riuscito a superare la prova.
                                


                                



