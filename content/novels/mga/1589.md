---
weight: 1589
title: Capitolo 1589 – Enorme Sollievo
pubDate: 2024-07-27T19:13:16.528Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Junior Chu Feng porge i suoi rispetti all'Immortale Raffinatore." Chu Feng non osò mancargli di rispetto, così lo salutò subito con cortesia.


L'Immortale Raffinatore alzò lentamente la testa ed esaminò Chu Feng con attenzione. Nel suo sguardo non c'era la ferocia di un esperto, né l'arroganza di una persona straordinaria. Invece il suo sguardo era davvero amichevole e gentile. In effetti c'era perfino una traccia di apprezzamento e ammirazione. Solo da questo Chu Feng capì che doveva aver fatto una buona impressione sul vecchio.


"Pat, pat..."


All'improvviso l'Immortale Raffinatore batté il terreno coperto di paglia accanto al fornello. Disse: "Avanti, siediti."


Chu Feng non esitò e ubbidì. Dopo essersi avvicinato al fornello, non solo la fragranza delle patate dolci divenne ancora più forte, sentì anche calore.


"Sono un po' calde, ma sono davvero saporite. Assaggia." L'Immortale Raffinatore raccolse una patata dolce cotta e la porse a Chu Feng.


Chu Feng la accettò e iniziò a mangiarla. Poi disse con sincerità: "È proprio buona." Poi continuò a masticare a grandi morsi. Anche se era di fronte all'Immortale Raffinatore, Chu Feng si sentiva a suo agio.


"Ahah... è un bene che ti piaccia. Giovani come te si sono abituati a prelibatezze esotiche. Non ci sono molte cose che vi piacciono da mangiare al giorno d'oggi." L'Immortale Raffinatore sorrise lievemente. Sembrava soddisfatto di Chu Feng.


Poi disse: "Il mare è pieno di formazioni è pieno di formazioni di localizzazione. Ho potuto vedere chiaramente tutto quello che è successo. Sei stato davvero bravo. Possiedi una capacità di valutazione molto rara."


"Senior, mi lusinga. In realtà la fortuna ha anche giocato a mio favore quando ho scelto il passaggio giusto." Disse con modestia Chu Feng.


"Non c'è bisogno di essere umili. Hai fatto ogni decisione dopo un'attenta riflessione. Non hai tirato ad indovinare, così come può essere stata una questione di fortuna?"


"Inoltre non hai solo mostrato un'accurata capacità di giudizio, ma anche tolleranza. Sei stato insultato dalla ragazza del clan Nangong, ma non le hai portato rancore e hai anche ignorato le sue provocazioni precedente per salvare lei e sua sorella. È un comportamento molto raro tra i giovani d'oggi."


L'Immortale Raffinatore sorrise di nuovo. Poi esaminò di nuovo Chu Feng: "Sei un drago tra gli uomini. È inevitabile che sarai invidiato. Probabilmente in futuro, anche se non provocherai gli altri, gli altri ti verranno a cercare. Questa è la tribolazione della tua vita."


"Senior, esiste un modo per neutralizzare questa tribolazione?" Chiese Chu Feng. Aveva incontrato molte persone. Era vero che molti avevano cercato di ucciderlo perché erano invidiosi del suo talento. Voleva sapere come evitare che accadesse di nuovo.


"Non ci si può fare nulla. In un posto come la Terra Sacra delle Arti Marziali, se mantieni un profilo troppo basso e non riveli le tue capacità, sarai oggetto di umiliazioni."


"Se vuoi essere rispettato, devi rivelare la tua forza. Tuttavia se rivelerai il tuo talento e la tua potenza, inevitabilmente quei vili proveranno gelosia."


"Non ci si può fare nulla. Il mondo della coltivazione è crudele. Tuttavia, dato che hai superato le mie prove, posso creare un'arma apposta per te. Dovrebbe poterti aiutare un po'." Disse l'Immortale Raffinatore.


"Grazie senior." Chu Feng espresse la sua gratitudine.


"Non c'è bisogno che tu sia così cortese. È solo ciò che ti meriti." L'Immortale Raffinatore sorrise lievemente.


"Senior, ci sarebbe una questione per cui vorrei farle una domanda."


"Per cosa?" Chiese il vecchio.


"Avrei due amiche e anche loro sono entrate nella prova dell'Isola Immortale. Tuttavia non so dove siano al momento. Visto che Senior ha visto tutto quello che è successo qui, immagino che sappia già chi sono le mie amiche. Così vorrei chiederle se siano al sicuro al momento." Chiese Chu Feng.


"Non posso rispondere a questa domanda." L'Immortale Raffinatore scosse la testa.


"Senior, è qualcosa di estremamente importante per me. Per favore, per favore me lo dica." Continuò a chiedere Chu Feng. Per lui la sicurezza di Su Rou e Zi Ling era troppo importante. Solo l'Immortale Raffinatore poteva dargli una risposta e così Chu Feng non voleva perdersi questa opportunità. Anche se avesse finito con l'irritare l'Immortale Raffinatore, doveva chiederlo di nuovo.


"Questa è la regola dell'Isola Immortale. Non posso rivelarti nulla riguardo agli altri. Puoi andare."


"Vi permetterò di entrare nel lago della coltivazione immortale per allenarvi stasera. Il tempo limite è di una sola notte. Dovresti poter ottenere un po' di vantaggi usandolo. Vai a riposarti. Calma la mente. Solo quando sarai nel tuo stato migliore potrai ottenere i migliori vantaggi dal lago della Coltivazione Immortale."


L'Immortale Raffinatore non si arrabbiò per l'insistenza di Chu Feng, ma rifiutò comunque di dargli una risposta.


"In tal caso mi congederò. La ringrazio per l'ospitalità Senior." Impotente, Chu Feng non ebbe altra scelta se non andarsene.


Dopo che il giovane se ne andò, l'Immortale Raffinatore chiuse gli occhi e sospirò: "Un talento così raro. Sfortunatamente non posso accettarlo come mio discepolo. È davvero una sfortuna." Sospirò di nuovo.


Chu Feng non lo sentì. Dopo che tornò nella sua residenza, si preoccupò ancora di più. Si poteva dire che fosse estremamente distratto e nervoso.


Chu Feng aveva viaggiato fin qui non per l'Assemblea del Conferimento, né per incontrare uno Sciamano dal Marchio del Drago.


Il suo verso scopo era trovare Zi Ling e Su Rou. Eppure non solo non ci era riuscito, non poteva nemmeno ottenere notizie su di loro. Forse le sue amate avevano incontrato dei pericoli. Così come poteva rimanere tranquillo?


Ottenere delle armi personalizzate dall'Immortale Raffinatore o entrare nel lago della Coltivazione Immortale per allenarsi non significava nulla per Chu Feng al momento. Adesso gli importava solo di sentire notizie di Su Rou e Zi Ling.


"Toc, toc, toc!!"


Proprio in quel momento sentì bussare alla porta. Chu Feng era davvero avvilito e sembrava perso nei suoi pensieri. Istintivamente aprì la porta.


"Woosh!"


Dopo che la porta si aprì, due figure si lanciarono tra le sue braccia. Dopodiché due aure familiari lo raggiunsero.


Chu Feng rimase sbalordito all'inizio. Poi si riempì di gioia. Guardò con attenzione le due persone che lo stavano abbracciando e iniziò a sorridere felice. Da estremamente avvilito, si era riempito di gioia ed entusiasmo.


Le persone che lo stavano abbracciando erano due donne. Una indossava una lunga gonna blu e l'altra viola. Una aveva un fascino molto matura e l'altra aveva un'aura molto pura e piacevole. Erano le due amate per cui Chu Feng aveva provato nostalgia giorno e notte, Su Rou e Zi Ling.


"Zi Ling, Su Rou, siete davvero voi?" L'improvvisa comparsa delle due era stato un enorme shock per lui, in effetti dubitava perfino che fosse vero. Era stato troppo inaspettato.


"Fratellone Chu Feng, siamo noi. Finalmente siamo riusciti a trovarti." Zi Ling abbracciò stretto Chu Feng. Iniziò a piangere. Era chiaro che fosse troppo piena di gioia, di emozione.


Su Rou era più matura, così la sua reazione fu un po' più calma. Tuttavia anche i suoi splendidi occhi si erano arrossati. In quel momento, anche se le due non avevano detto quanto era mancato loro Chu Feng, era comunque evidente.


"Mi avete proprio fatto preoccupare a morte." All'improvviso Chu Feng stese le braccia e le strinse al suo petto. Ora si era reso conto di non stare sognando, così finalmente poteva tirare un sospiro di sollievo.


Anche se aveva reagito con calma, era pieno di una gioia immensa. In questo breve periodo di tempo, gli era sembrato passare dall'inferno al paradiso. Era una sensazione che solo lui poteva capire.
                                


                                



