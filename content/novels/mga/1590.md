---
weight: 1590
title: Capitolo 1590 - Abilità Notevoli
pubDate: 2024-07-27T20:13:16.529Z
tags:
    - mga
---


<em>Capitolo regolare (di venerdì),
0 capitoli in coda, 0/3
-Schadenfreude</em>


"Fratellone Chu Feng, ci dispiace. È stata colpa nostra."


Volevamo andare ad allenarci nell'Isola Immortale. Ma l'Immortale Raffinatore non desidera che gli altri sappiano della nostra permanenza qui. Così all'inizio non voleva che ti incontrassimo."


"Inizialmente eravamo preoccupate che ci saremmo perse l'opportunità di vederti. Tuttavia non avremmo mai pensato che sarebbe venuto a trovarci prima, ha cambiato idea all'improvviso e ci ha permesso di venire qui a trovarti. Per questo ci siamo precipitate subito da te" Spiegò Zi Ling.


"Probabilmente devi aver fatto cambiare idea in qualche modo all'Immortale Raffinatore. Altrimenti non ci avrebbe permesso assolutamente di incontrarti. L'abbiamo implorato di permetterci di vederti prima, ma ci ha detto di no con decisione." Su Rou mostrò un'espressione scontenta mentre ne parlava. Era evidente che fosse contrariata dalle regole dell'Immortale Raffinatore.


"Allora anche l'Immortale Raffinatore sa del rapporto che c'è tra di noi? Inoltre siete rimaste qui ad allenarvi, vi accetterà come discepole?" Chiese Chu Feng.


Finalmente aveva saputo il motivo per cui Su Rou e Zi Ling erano venute qui. A quanto pareva Ovetto aveva indovinato. Su Rou e Zi Ling non erano venute qui per l'Assemblea del Conferimento, ma per cercare l'Immortale Raffinatore.


"Mentre è vero che l'Immortale Raffinatore sapeva del rapporto che c'era tra di noi e di come saremmo rimaste qui ad allenarci, non ci accetterà come discepole. Ci sta solo insegnando qualche abilità." Spiegò Zi Ling.


"L'Immortale Raffinatore vi insegnerà delle tecniche senza accettarvi come discepole? Che sia... per via di quel Senior?" Chu Feng rimase scioccato. Chi era questo Immortale Raffinatore? Le prove dell'Assemblea del Conferimento erano molto difficili. Così tante persone volevano vederlo, ma non potevano. Solo da questo si poteva capire che sorta di persona fosse l'Immortale Raffinatore.


Eppure non solo Zi Ling e Su Rou potevano rimanere nell'Isola Immortale ad allenarsi, l'Immortale Raffinatore le avrebbe istruite personalmente. Era davvero troppo scioccante.


Era impossibile che lo facesse senza motivo e Su Rou e Zi Ling non erano abbastanza importanti per ricevere un trattamento del genere.


Così Chu Feng ipotizzò che poteva esserci una sola possibilità. Doveva avere a che fare con il maestro di Zi Ling e Su Rou, l'esperto misterioso della Regione del Mare Orientale.


"Sì è merito suo. Il maestro è un amico intimo dell'Immortale Raffinatore. Così il maestro ci ha detto di consegnare una lettera all'Immortale Raffinatore. Nella missiva spiegava la nostra situazione e così l'Immortale Raffinatore ha accettato di aiutarci immediatamente." Disse Zi Ling.


"Huuf..." Anche se Chu Feng si era già immaginato che fosse così, sussultò comunque. Poi disse: "Quel Senior cieco è davvero una persona dalle abilità notevoli."


"Il maestro in effetti è estremamente potente. La sua forza è indescrivibile. Inoltre la sua posizione nella Terra Sacra delle Arti Marziali sembra straordinaria. È molto misterioso."


"Tuttavia il maestro aveva i suoi motivi. Ha detto che il talento del fratellone Chu Feng supera di gran lunga il nostro. Se desideriamo aiutarti, dobbiamo allenarci con dedizione. Altrimenti non solo non potremo aiutarti, ma diventeremmo un peso."


"In effetti è così. Siamo riusciti a raggiungere questo livello per via della coltivazione instillata dal nostro maestro. Il fratellone Chu Feng invece ci è riuscito da solo." Mentre ne parlava, Zi Ling provò un po' di vergogna.


Quando aveva incontrato Chu Feng per la prima volta, era stato nella villa della Tigre Bianca nel Continente delle Nove Province. Allora ZI Ling era più forte di Chu Feng. Se non fosse stato per l'aiuto di Ovetto, Chu Feng non avrebbe potuto competere con lei.


Tuttavia, da quando era stata superata da Chu Feng, non aveva mai avuto la possibilità di rivaleggiare con lui e invece era stata seminata sempre di più.


Aveva provato una grande frustrazione. Non perché la sua coltivazione fosse inferiore, ma perché era troppo debole e Chu Feng doveva proteggerla sotto ogni aspetto. In effetti era anche diventata l'ostaggio dei nemici di Chu Feng e l'avevano usata per minacciarlo.


Il motivo dietro la sua frustrazione era il fatto che fosse diventata un peso per lui.


Zi Ling voleva diventare più potente e aiutarlo perché sapeva che Chu Feng si era fatto carico di una pesante responsabilità.


E ora finalmente ci era riuscita. Se non altro lo aveva superato in termini di coltivazione. Tuttavia... provava vergogna. Dopotutto non ci era riuscita contando sulle sue forze, ma sul suo maestro, il vecchio cieco dalle capacità notevoli.


"Zi Ling, non scherzare più con me. Sono solo un Martial King di ottavo livello, mentre tu sei al secondo livello del Semi Martial Emperor. E Su Rong è al primo. Inoltre avete un potere combattivo sconvolgente capace di sormontare tre livelli. Chiaramente siete più forti di me." Disse con un lieve sorriso Chu Feng. In realtà era molto contento di sapere che erano diventate più forti.


"Sei tu che stai scherzando, vero? Figuriamoci il tuo potere, solo il tuo spirito, Ovetto, è sufficiente a farci sentire inferiori."


"Ciò che ha detto il maestro è vero. È estremamente difficile per noi superarti."


"Ma dovrai fare attenzione. Io e la sorella Zi Ling ci alleneremo con dedizione. Mentre sappiamo che sarà arduo superarti, faremo del nostro meglio per non diventare di nuovo un peso. Se possibile speriamo che un giorno potremo aiutarti." Anche se Su Rou aveva detto queste parole con un sorriso, Chu Feng poteva sentire quanto era serio il suo tono.


Nemmeno lei voleva superare Chu Feng per competere con lui, voleva solo aiutarlo.


Chu Feng non era uno sciocco. Come poteva non aver capito perché Su Rou, Su Mei e Zi Ling avevano rischiato la vita accettando della coltivazione esterna ed entrando nella Terra Sacra delle Arti Marziali?


Lo avevano fatto per lui. In effetti non solo loro, anche i suoi due fratelli Jiang Wushang e Zhang Tianyi erano spinti dalle stesse motivazioni.


All'improvviso Chu Feng chiese: "Oh giusto. Sapete dove sono i fratelli Wushang e Zhang Tianyi adesso?" Era davvero preoccupato per loro.


"Il maestro si è occupato personalmente di tutti noi cinque. A parte la piccola Mei che è andata nell'Alleanza degli Sciamani, non sappiamo dove siano andati i fratelli Wushang e Zhang Tianyi." Su Rou scosse la testa.


"In tal caso, quando vi siete separati a che livello erano?" Chiese Chu Feng.


"Sono molto forti. Come la sorella Zi Ling, sono entrambi al secondo livello del Semi Martial Emperor. Tuttavia la sorella Zi Ling presto avanzerà di livello. Così probabilmente sarà la più forte tra noi cinque." Disse con un sorriso Su Rou mentre guardava Zi Ling.


"La mia Zi Ling è proprio degna di essere un Corpo Divino. Sei proprio sbalorditiva." Disse Chu Feng con un'espressione orgogliosa. In realtà, date le sue capacità percettive, come poteva non essersi accorto della coltivazione di Zi Ling? Anche senza che Su Rou dicesse niente, Chu Feng aveva già visto che Zi Ling era al picco del secondo livello del Semi Martial Emperor, le mancava poco per arrivare al terzo.


In effetti non era solo Zi Ling ad essere avanzata di livello, anche Su Rou era nelle stesse condizioni. Chu Feng era sicuro che in meno di quindici giorni ci sarebbero riuscite entrambe.


Non stava facendo ipotesi a caso, poteva sentirlo dalle loro aure.


Erano completamente diverse rispetto a prima. Ora Zi Ling, Su Rou e perfino Su Mei potevano essere considerate grandi geni nella Terra Sacra delle Arti Marziali. Possedevano tutte un potentissimo talento sotto ogni aspetto.


Dopodiché Chu Feng chiacchierò con Zi Ling e Su Rou. Cogliendo questa opportunità poi insegnò loro come usare la formazione Spirit per alleviare il dolore del contraccolpo.


Zi Ling e Su Rou erano molto intelligenti. Anche se non riuscirono a comprendere completamente la tecnica, ne capirono i dettagli e il metodo di coltivazione. Dopo aver visto la formazione di Chu Feng, i loro occhi brillarono. Anche se avevano provato molti metodi e conoscevano formazioni curative, la formazione Spirit di Chu Feng era molto più efficace.


Anche se il loro maestro era già così potente, fu la formazione spirit di Chu Feng ad alleviare efficacemente il dolore del contraccolpo.


Questo le convinse ulteriormente della potenza di Chu Feng. Non si poteva compensare la mancanza di talento solo sforzandosi.


Tuttavia era proprio per questo che si sarebbero dovute impegnare ancora di più. Visto che il loro potenziale era inferiore a quello di Chu Feng, se non si fossero sforzate non avrebbero avuto davvero speranze di raggiungerlo. Allora sarebbero davvero diventate un peso per lui per il resto delle loro vite.


Visto che l'Immortale Raffinatore aveva limitato il periodo di tempo in cui si sarebbero potuti incontrare, le due se ne andarono dopo un'ora.


Le due ragazze non volevano affatto separarsi da Chu Feng. Mentre se ne andavano, Zi Ling pianse di nuovo. Anche gli occhi di Su Rou che era relativamente più forte erano velati dalle lacrime.


Chu Feng fu molto più composto rispetto a loro. Anche se anche lui era riluttante, le salutò con un sorriso.


Anche se Zi Ling, Su Rou, Su Mei, Zhang Tianyi e Jiang Wushang dovevano sopportare effetti collaterali a causa del contraccolpo della coltivazione instillata nei loro corpi, erano riusciti ad ottenere un livello discreto e avevano un talento straordinario.


Inoltre Su Mei aveva la protezione del Venerabile di Sinistra dell'Alleanza degli Sciamani e Su Rou e Zi Ling erano sotto l'ala dell'Immortale Raffinatore.


Anche se Chu Feng non sapeva dove fossero Zhang Tianyi e Jiang Wushang, era sicuro che, date le capacità del loro maestro, sicuramente dovevano stare in un posto straordinario ad apprendere capacità incredibili.


Anche se Chu Feng stava provando gioia nel sapere che le loro coltivazioni erano aumentate, ciò gli che importava di più era che fossero al sicuro in un posto così caotico come la Sacra Terra delle Arti Marziali. Sapere che avrebbero avuto la protezione di esperti gli faceva provare un grande sollievo.
                                


                                



