---
weight: 1593
title: Capitolo 1593 – Asta della Legge Celeste
pubDate: 2024-07-27T23:13:16.529Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"La ringrazio Senior per la sua gentilezza. Ho capito." Chu Feng non cercò di fare il modesto. Dopo che si risedette iniziò subito a mangiare a grandi bocconi.


Mentre tutte le persone sull'isola immortale erano tutti molto orgogliosi, il vecchio che doveva riceverlo era un po' diverso. Non solo era molto gentile nei suoi confronti, ma era anche premuroso.


Chu Feng mangiò molto velocemente. In un breve momento aveva finito di mangiare la sua cena. Inoltre aveva un appetito vorace, era riuscito a spazzolarsi tutti i piatti sul tavolo.


In realtà Chu Feng non era così selvaggio a tavola, ma non voleva che questo vecchio gentile lo aspettasse per troppo tempo.


Dopo che finì la cena, seguì il senior gentile e camminò per molti posti nell'isola per raggiungere il Lago della Coltivazione Immortale.


Il Lago della Coltivazione Immortale non era molto ampio. Era diverso dagli altri laghi nella Terra Sacra delle Arti Marziali che coprivano un'area così enorme da sembrare un oceano, con tanto di onde, profondità indescrivibile e una popolazione di bestie acquatiche nel fondale.


Questo lago della Coltivazione Immortale era ampio quanto quelli del Continente delle nove Province, mentre sembrava molto vasto, se ne potevano vedere i confini dall'altra riva.


Sfortunatamente, a parte le dimensioni del lago, Chu Feng non riuscì a vedere nient'altro. Questo perché c'era uno strato di nebbia bianca sopra di esso. La foschia aveva coperto completamente il vero aspetto del Lago della Coltivazione Immortale.


Figuriamoci vederlo ad occhio nudo, non si poteva percepire nulla nemmeno usando il potere Spirit. Questo perché non era nebbia ordinaria, era una formazione Spirit creata da uno Sciamano dal Marchio del Drago. Era opera dell'Immortale Raffinatore.


Il senior gentile richiamò l'attenzione di Chu Feng: "Quando arriverà il momento, il sigillo si scioglierà da sé. Allora potrai entrare nel lago e iniziare ad allenarti."


"La ringrazio per essersi preso il disturbo senior." Chu Feng espresse la sua gratitudine.


"Non devi essere così cortese, sto solo facendo come mi ha ordinario il Lord Raffinatore Immortale. Mi ha detto di accoglierti appropriatamente, così naturalmente non oserò essere negligente." Dopo aver finito di parlare, il vecchio si girò e se ne andò.


In quel momento Chu Feng si rese conto del motivo dietro questo trattamento speciale, a quanto pareva l'Immortale Raffinatore aveva una premura speciale nei suoi confronti.


Chu Feng si sedette. Era stato il primo ad arrivare, così non non c'era nessun altro a parte lui.


Quando si sedette sull'erba, sentì solo il suono della brezza che accarezzava il prato. Era una sensazione di immersione nella natura che rilassò molto Chu Feng.


"Chu Feng." All'improvviso risuonò una voce dolce. Chu Feng non sentì nessun passo, ma qualcuno era già arrivato.


Girandosi, Chu Feng scoprì che era Tantai Xue, scortata dal senior che l'aveva condotto qui prima.


"Accomodati." Chu Feng batté l'erba accanto a lui.


Tantai Xue però non si sedette, rimase accanto a lui e chiese: "Hai incontrato l'Immortale Raffinatore? Ha menzionato che tipo di arma avrebbe raffinato per te?"


"L'ho incontrato. Ha detto che raffinerà un'arma apposta per me, ma non ha detto di che tipo sarebbe stato. E tu?" Chiese Chu Feng.


"Anche io l'ho incontrato e ha detto lo stesso. Anche se ha detto che farà un'arma apposta per me, non ne ha descritto il tipo, né le abilità." Disse Tantai Xue.


"Con le sue capacità credi che potrebbe raffinare un vero Armamento Imperiale Incompleto?" Disse Chu Feng.


"Se fosse un altro Sciamano dal Marchio del Drago, dubito che ne sarebbe capace, ma dovrebbe essere possibile per il Raffinatore Immortale. Dopotutto è pubblicamente riconosciuto come il numero uno nelle tecniche di raffinazione nella Terra Sacra delle Arti Marziali." Disse Tantai Xue.


"Che sorta di arma desideri?" Chiese Chu Feng.


"Non ne sono sicura. Tuttavia preferirei un'arma che non fosse offensiva. Dopotutto ho già il Flauto Ruba Anime. Credo che sarebbe meglio un'arma dalle abilità difensive." Disse Tantai Xue.


"Così vuoi un artefatto difensivo?" Chiese con un sorriso Chu Feng.


Tantai Xue lo guardò di sottecchi, come se fosse scontenta di come Chu Feng aveva capito completamente le sue intenzioni. Tuttavia alla fine non disse nulla. Annuì e mormorò piano "Mn."


All'improvviso Tantai Xue chiese: "Oh, giusto, l'Immortale Raffinatore ti ha detto dove sono Zi Ling e Su Rou?" Era molto intelligente e aveva intuito che Chu Feng doveva aver chiesto di loro.


"È un segreto. Mentre posso dirtelo, non devi dirlo ad altri..." Chu Feng non lo nascose e le disse i veri motivi dietro la venuta di Zi Ling e Su Rou nell'Isola Immortale tramite una trasmissione della voce.


"Non preoccuparti, so tenere un segreto. Inoltre riguarda te, così lo terrò sicuramente segreto." Disse Tantai Xue.


"Perché devi mantenerlo ancora più segreto perché riguarda me?" Chiese con un sorriso Chu Feng.


"Perché sei mio amico." Rispose con un'espressione seria Tantai Xue.


"Amico, sì." Chu Feng sorrise. Poter considerare amica una ragazza come Tantai Xue era qualcosa di cui essere contenti.


All'improvviso risuonò la voce di Nangong Ya. "Fratello Chu Feng, signorina Tantai Xue, non avrei mai pensato che sareste venuti così presto anche voi."


"Fratellone Chu Feng, sorellona Xue, Moli è qui."


"Moli, quante volte ti devo dire che non devi volare nell'Isola Immortale. Farlo è una mancanza di rispetto nei confronti dell'Immortale Raffinatore. Presto, scendi e cammina."


"Ah, Moli ha capito. Sorellona non afferrarmi."


Anche le sorelle Nangong erano arrivate. Probabilmente i tre avevano occupato delle dimore vicine tra di loro.


Anche Chu Feng aveva intuito che erano venuti qui per ordine dell'Immortale Raffinatore. Probabilmente era stato perché loro cinque avevano superato le prove.


Anche se era solo un'ipotesi, poteva essere certo di una cosa, cioè che il lago non sarebbe stato più silenzioso ora che erano arrivate le sorelle Nangong.


"Fratello Nangong, sai dove si possono ottenere pietre Spirit del marchio del Drago nel dominio del Signore?" Chiese Chu Feng.


"Pietre Spirit del Marchio del Drago? Sono estremamente preziose. Non sono tesori che si possono comprare. Perché ne hai bisogno?" Chiese Nangong Ya.


"Ne ho bisogno per creare una formazione."


"Quante te ne servono? Potrei aiutarti a prenderle se non sono troppe." Disse Nangong Ya.


"Ho bisogno di circa cento pietre Spirit del Marchio del Drago di questa dimensione." Chu Feng stese la mano, aveva bisogno di pietre delle dimensioni di un palmo.


"Questo..." Nangong Ya iniziò ad accigliarsi, evidentemente non era un numero piccolo. Anche lui era rimasto scioccato nello scoprire quante gliene servivano. Tuttavia non rifiutò, invece disse: "Nessun problema, posso aiutarti a trovare un modo per ottenerle."


"C'è davvero un modo?" Chiese Chu Feng.


"Sì. Nel Dominio del Signore c'è l'asta della Legge Celeste."


"L'asta della Legge Celeste è controllata dal palazzo della Legge Celeste, si può dire che sia l'asta più grande e famosa nell'intera Terra Sacra delle Arti Marziali."


"Ci sono ogni genere di tesori lì. È il posto migliore per acquistare e vendere."


"Inoltre ho sentito che appaiono frequentemente le pietre Spirit del Marchio del Drago in quell'asta. Tuttavia c'è una richiesta spropositata da parte degli Sciamani, credo che sarà difficile ottenerne cento."


"Tuttavia, se ne hai davvero bisogno, non hai altra scelta che andare lì e tentare la fortuna." Disse Nangong Ya.
                                


                                



