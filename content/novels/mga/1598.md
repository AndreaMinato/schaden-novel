---
weight: 1598
title: Capitolo 1598 – Rivelare il Proprio Talento
pubDate: 2024-07-28T04:13:16.529Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Molto bene. Ti farò vedere a che livello è esattamente il mio talento."


Chu Feng non esitò più. Iniziò ad allenarsi seguendo il metodo dimostrato da Baili Xinghe.


"Buzz!!"


Subito dopo anelli di luce iniziarono ad apparire attorno a lui.


"Come può essere...?" L'espressione di Beitang Zimo cambiò immediatamente. Barcollò e fece diversi passi indietro.


Questo perché era preoccupato. Chu Feng non era debole quanto si immaginava, poteva attivare degli anelli. Così non si sarebbe dovuto schiaffeggiare di fronte a tutti?


Tuttavia ciò che lo fece rimanere senza parole fu che gli anelli continuavano ad apparire.


Dopo il primo arrivò il secondo, il terzo, il quarto, il quinto, il sesto e il settimo.


In un batter d'occhio ne aveva attivati sette e la velocità con cui era successo fece rimanere senza parole la gente.


Tuttavia l'aspetto più scioccante fu che non si fermò. Presto apparì l'ottavo anello di luce. Il talento di Chu Feng aveva raggiunto lo stesso livello di Tantai Xue.


Scoppiò del trambusto tra la folla. Non solo la gente nel lago, ma anche i membri dell'Isola Immortale a riva rimasero estremamente scioccati.


Non si sarebbero mai aspettati che ci fosse un'altra persona a parte Tantai Xue che avesse un talento alla pari con Baili Xinghe.


In quel momento il signorino dell'isola era proprio scontento, questo perché sapeva bene che il numero di anelli che era riuscito ad attivare era sette e non otto.


Se ci fosse stata una sola Tantai Xue dal talento superiore al suo, allora sarebbe riuscito ad accettarlo con riluttanza. Ma ora era spuntato Chu Feng.


Come mai erano apparsi all'improvviso così tanti geni nella Terra Sacra delle Arti Marziali? Solo tra le persone venute a partecipare all'Assemblea del Conferimento c'erano due persone dal talento superiore a Baili Xinghe.


Questo aveva scioccato profondamente Baili Xinghe, che era estremamente arrogante e sprezzante. Era proprio scontento.


"Cielo, presto guardate, Chu Feng ha attivato un anello di luce. Nove anelli! Chu Feng ha attivato nove anelli di luce!"


Gridò all'improvviso qualcuno con tono incredulo.


"Dannazione, non riesco a fermarlo."


Chu Feng si riempì di amarezza. All'inizio aveva intenzione di usare il metodo di Baili Xinghe per attivare otto anelli come Tantai Xue e fermarsi subito.


Tuttavia, con sua sorpresa, dopo aver usato il metodo, gli anelli continuavano ad apparire senza fermarsi. Inoltre il sigillo della mano era sfuggito al suo controllo. Sembrava che non sarebbe riuscito a fermarlo a meno che la prova del talento non finisse.


Così Chu Feng non aveva altra scelta che rassegnarsi e rivelare il suo vero talento alla folla.


Perciò apparì subito dopo il decimo anello. Alla fine Chu Feng ne attivò dieci.


Finalmente recuperò il controllo sul sigillo. Chu Feng fu sollevato nel vedere i dieci anelli, pensava che solo due anelli in più rispetto a Tantai Xue non avrebbero causato troppo trambusto.


In realtà però la situazione era diversa da ciò che si immaginava. Gli otto anelli di Tantai Xue erano stati già sufficienti a scioccare tutti. Quelli di Chu Feng erano semplicemente così sconvolgenti che molti non riuscivano a rimanere in piedi.


Genio, un vero genio. Un talento di massimo livello che superava Tantai Xue e Baili Xinghe.


Figuriamoci la gente che non conosceva Chu Feng, anche i suoi amici erano estremamente scioccati.


Nangong Ya, Nangong Baihe, Nangong Moli e perfino Tantai Xue mostrarono espressioni scioccate.


Anche se sapevano già che Chu Feng possedeva un enorme talento, non si aspettavano che fosse così forte.


"Impossibile! È impossibile! Devi aver barato! Come puoi aver attivato dieci anelli di luce? Io sono una persona dal talento eccezionale eppure sono riuscito a farne apparire solo sei. Eppure tu... un mero rifiuto di cui non ho mai sentito parlare, un mero Martial King di ottavo livello, come puoi aver attivato dieci anelli, come?"


"Hai barato, sicuramente hai barato!" Beitang Zimo non riuscì ad accettare la verità. Non era più un problema di reputazione, non poteva accettare il fatto che la persona disprezzata così tanto da lui avesse in realtà un talento di gran lunga superiore al suo.


"Barato? A quanto pare si potrebbe barare? Molto bene, dimmi, come?" Chiese con un sogghigno Chu Feng.


"Non mi importa. Hai barato, è questo che importa. Hai sicuramente barato." Insistette Beitang Zimo.


"A quanto pare non riesci ad accettare la sconfitta con grazia. Beh, va bene. Ti farò vedere se ho barato o no."


Una luce feroce brillò negli occhi di Chu Feng. Dato che aveva rivelato il suo talento, non c'era più bisogno di trattenersi, così decise di dimostrare a Beitang Zimo quanto era inferiore rispetto a lui e fargli capire la verità.


"Boom!!"


Quando Chu Feng continuò ad allenarsi usando il sigillo della mano, non solo creò dieci anelli, ma causò un'esplosione. Le acque nel raggio di cento metri iniziarono ad agitarsi e formarono un mulinello.


Poi l'energia iniziò a fluire verso Chu Feng, visibile ad occhio nudo. Stava assorbendo e raffinando questa energia.


Chu Feng si era trattenuto per tutto questo tempo, ma ora non si stava facendo più problemi. Voleva mostrare a tutti quanto era potente e come il suo risultato fosse autentico, non qualcosa ottenuto barando.


Così non nascose più la sua coltivazione, quando rivelò la sua coltivazione al nono livello, la folla pensò che fosse riuscito ad avanzare di livello sul posto.


I presenti strabuzzarono gli occhi, senza parole e storditi. Questo perché potevano vedere ad occhio nudo le energie del lago della Coltivazione Immortale che scomparivano.


Ogni mistero fu rivelato. A quanto pareva non c'era un problema nel lago, era dovuto a Chu Feng.


Chu Feng da solo aveva aumentato la velocità con cui venivano consumate le energie nel lago e lo aveva quasi prosciugato nell'arco di sei ore.


In effetti ora il lago della Coltivazione Immortale era stato prosciugato.


Così Chu Feng si fermò. Non aveva lasciato nemmeno un briciolo di energia. Sfortunatamente, anche se aveva ottenuto un'enorme quantità di energia dopo essere avanzato al nono livello, non era riuscito a diventare un Semi Martial Emperor.


"L'hai visto con i tuoi occhi. Ora dovresti sapere se ho barato o no, vero?" Chiese Chu Feng.


In quel momento Beitang Zimo rimase fermo sul posto, pietrificato. Aveva un'espressione stordita, come se fosse stato spaventato a morte e non riusciva a dire una sola parola.


Aveva ricevuto un enorme shock.
                                


                                



