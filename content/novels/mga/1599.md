---
weight: 1599
title: Capitolo 1599 – Raffinazione delle Armi Completata
pubDate: 2024-07-28T05:13:16.529Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Cosa succede? Sei senza parole adesso? Hai difficoltà a parlare o non osi farlo?"


"Stai fingendo di essere stupido? Non avevi detto che ero spazzatura? Non hai detto che sono riuscito a superare la prova dell'Immortale Raffinatore solo per un colpo di fortuna?" Disse Chu Feng.


"Chi è il vero rifiuto? Sei tu. Non solo, sei un codardo senza spina dorsale che osa accettare una scommessa, ma che non osa prendersene le conseguenze dopo aver perso." Aggiunse Nangong Baihe.


"Esatto. Un rifiuto, sei davvero spudorato!"


"Pah, è uno spreco per il clan imperiale Beitang averti come principe. A quanto pare non sei nient'altro che un rifiuto. Hai davvero gettato vergogna sull'intero clan." Anche i membri del clan Nangong cominciarono a deridere e ad insultare Beitang Zimo.


"Davvero spudorato. Ha fatto degli insulti così spietati prima, ma ora dovrà schiaffeggiarsi da solo. Ahah... a quanto pare il clan imperiale Beitang non era niente di che. Non sono superbi come affermavano le dicerie."


"Giusto, è come hanno detto i membri del clan imperiale Nangong, questo Beitang Zimo è semplicemente in rifiuto."


Aspetto più sorprendente, non fu solo il clan Nangong ad insultarlo, anche i Re delle Mostruose Bestie Draconiche cominciarono a deridere ed insultare Beitang Zimo.


Nessun altro osò unirsi al coro, ma non perché non volessero intervenire, anzi, ritenevano che Beitang Zimo si fosse sbagliato di grosso e che se la fosse cercata. Tuttavia, visto che il suo clan era molto forte, non si sarebbero azzardati a dire nulla. Così potevano solo trattenersi.


All'improvviso Beitang Zimo gridò con rabbia: "State tutti zitti!!!!"


Il suo grido arrabbiato fece infuriare i membri del clan imperiale Nangong e i Re delle Bestie Mostruose Draconiche. Pensavano che fosse estremamente arrogante gridare in questo modo nonostante avesse perso la scommessa.


Tuttavia, prima che potessero rispondere, Beitang Zimo iniziò a schiaffeggiarsi: "Pow, pow, pow, pow, pow, pow, pow, pow, pow, pow..." Per un totale di dieci volte.


Dei marchi rossi apparirono sulle sue guance, era evidente che li avesse dati con forza.


"Andiamo." Beitang Zimo balzò fuori dal lago e iniziò ad andarsene. Gli altri membri del suo clan lo seguirono subito e lasciarono frettolosamente l'area.


Faceva bene ad andarsene, non aveva più la faccia di rimanere qui. Oggi era stato umiliato completamente.


In realtà non lo si poteva biasimare, era stato arrogante per tutta la vita e aveva provocato molte persone. Tuttavia adesso aveva fallito stavolta perché... aveva attaccato qualcuno che non avrebbe dovuto provocare.


In quel momento tutti si girarono verso Chu Feng, volevano vedere che sorta di espressione avrebbe avuto. Volevano sapere se sarebbe stato soddisfatto o estremamente orgoglioso.


"Eh? Dov'è Chu Feng?"


Solo in questo momento scoprirono che era scomparso.


La folla si era concentrata solo sulla reazione di Beitang Zimo e aveva trascurato Chu Feng. Sembrava che se ne fosse andato da un po', doveva essere partito quando Beitang Zimo aveva iniziato a schiaffeggiarsi.


Anche se Chu Feng se n'era andato, la folla non riuscì ancora a calmarsi. Finalmente avevano capito che Chu Feng non aveva superato le prove per caso. Anche se era molto difficile da credere, il suo talento era davvero sbalorditivo.


Probabilmente in futuro sarebbe apparso un altro grande esperto nel Dominio del Signore e il suo nome sarebbe stato Chu Feng.


"Signorino dell'Isola, sembra che non fosse il lago della Coltivazione Immortale ad avere un problema, ma che fosse a causa di quel talento anormale di nome Chu Feng. È riuscito a prosciugare il lago in sole sei ore." Disse la gente dell'Isola Immortale.


"Sembra che sia così." Baili Xinghe annuì con calma.


Anche se mostrava tranquillità, le mani che teneva nelle tasche erano strette. Le stringeva così fermamente che le sue vene sporgevano e sembravano sul punto di scoppiare. Una violenta tempesta stava scoppiando nel suo cuore.


In quel momento Chu Feng era tornato nella sua residenza.


Il motivo per cui era tornato così velocemente era perché sapeva di aver creato un enorme trambusto. Probabilmente molte persone avrebbero cercato di lusingarlo e farselo amico.


Chu Feng non aveva intenzione di ricevere attenzioni da opportunisti, così se n'era andato di nascosto ed era tornato nella sua residenza.


La sua dimora era stata preparata dalla gente dell'Isola Immortale, così a parte loro, nessuno sapeva dove viveva. Così Chu Feng non temeva che qualcuno lo venisse a disturbare.


"Che splendida sensazione. Avresti dovuto fare così fin dall'inizio. Perché mantenere un profilo così basso? Non è molto meglio rivelarsi così?"


"Nel mondo dei coltivatori vige la legge del più forte. Se non riveli la tua potenza, come potrebbero rispettarti gli altri? Solo rivelando la tua forza potrai ottenere il rispetto degli altri." Ovetto era proprio entusiasta. Batteva le mani ed esultava per Chu Feng.


"Mentre è vero che potrei ottenere facilmente il rispetto degli altri rivelando la mia forza, sarò anche invidiato e sarò preso di mira da assassini." Disse Chu Feng.


In realtà, se non fosse stato per le provocazioni incessanti di Beitang Zimo, non avrebbe rivelato il suo talento e causato un tale trambusto.


"Se qualcuno oserà provare ad ucciderti, li ucciderai. Il mondo dei coltivatori è così. Se non ti fai valere sarai oppresso dagli altri." Disse con un'espressione indifferente Ovetto. Voleva che Chu Feng fosse sempre così determinato.


"Eheh..." Chu Feng rise piano e non rispose. Se possibile nemmeno lui voleva mantenere un profilo troppo basso. Questo perché se l'avesse fatto sarebbe sembrato debole. Se fosse sembrato debole, sarebbe stato difficile biasimare chi avrebbe cercato di opprimerlo.


Nei giorni seguenti Chu Feng rimase nella sua residenza accanto alla collina per tutto il tempo. Stava aspettando che l'Immortale Raffinatore finisse di creare la sua arma.


Anche se Chu Feng era rimasto nella sua dimora, riuscì comunque a sentire molte notizie. Beitang Zimo e il suo clan imperiale se n'erano andati. Molti altri avevano fatto lo stesso.


Il motivo per cui erano partiti così in fretta era stato a causa di Chu Feng. Aveva prosciugato completamente l'intero lago della Coltivazione Immortale, così era inutile rimanere.


Ora i soli rimasti erano Chu Feng, Tantai Xue, Nangong Ya, Nangong Baihe, Nangong Moli e pochi membri del clan imperiale Nangong. Un aspetto degno di essere menzionato era che, per qualche motivo sconosciuto, erano rimasti anche tutti i Re delle Bestie Mostruose Draconiche.


Al settimo giorno dall'arrivo di Chu Feng nell'isola, l'Immortale Raffinatore lo chiamò di nuovo.


Era la stessa foresta e la stessa capanna. L'Immortale Raffinatore era ancora seduto accanto al fornello.


Stavolta però le patate che stava cuocendo non erano dolci.


Mostrava lo stesso lieve sorriso mentre guardava Chu Feng. Stavolta però dal suo sguardo trapelava apprezzamento e ammirazione.






                                


                                



