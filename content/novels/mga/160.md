---
weight: 1600
title: Capitolo 160 - Il Risultato già Deciso
pubDate: 2024-05-29T06:13:16.355Z
tags:
    - mga
---


CAPITOLO SPONSORIZZATO ringraziamo akisame!
35 Capitoli in coda
-Schadenfreude


Il gas viola si dissipò lentamente e Chu Feng uscì dalla coltre.


Aveva della luce dorata negli occhi. Uno scudo protettivo avvolgeva il suo corpo e la forza della sua aura era superiore rispetto a prima. Il gas viola era inutile contro di lui.


"Quest'aura speciale... Anche tu hai un Corpo Divino?" La ragazza vestita di viola mostrò un'espressione sbalordita.


"Interessante. Questo è troppo interessante, non mi sarei aspettato che avrei incontrato subito due persone con dei Corpi Divini. Sembra che stavolta non rimarrò deluso."


"Combattete, presto combattete. Fatemi vedere chi di voi otterrà la mia tecnica." In contrasto con lo stupore della ragazza vestita di viola, la Tigre Bianca era pazza di gioia.


"Ragazzina, dato che sei così violenta, non puoi biasimarmi se non mi trattengo più." Chu Feng usò di nuovo l'Arco dalle Cento Trasformazione e, stavolta, il suo potere era completamente diverso rispetto a prima.


L'arma era circondata da un bagliore, era molto più forte rispetto a prima.


*swish*


Chu Feng scagliò un dardo. Una linea nera che squarciò l'aria e il gas viola come se fosse tofu. Emettendo un suono ululante, si diffusero delle increspature e la freccia dorata dalla forza inarrestabile arrivò di fronte alla ragazza vestita di viola.


"Umpf."


Tuttavia Chu Feng non si aspettava che la ragazza non avrebbe evitato il dardo e lo avrebbe anzi afferrato direttamente.


Dopodiché strinse la mano e con uno schiocco la freccia scomparve. Non era riuscita a fare nemmeno un lieve danno.


"Bel metodo, ma vorrei vedere come affronteresti questo colpo."


Chu Feng fece un passo avanti e iniziò a scagliare sempre più frecce. I dardi dorati erano ancora forti come prima, ma si divisero in più parti. Era una raffica fitta che sfrecciava verso la ragazza.


"Ho perfino pensato che fosse qualcosa di speciale, ma dopotutto hai solo aumentato la tua coltivazione di un livello. Il tuo metodo d'attacco più forte è solo una mera tecnica marziale di quinto livello."


La ragazza sogghignò. Dopodiché, i suoi occhi brillarono, un'aura eterea si diffuse da lei avvolgendo tutta la tomba.


Chu Feng sentì un'enorme pressione che aumentava sempre di più e fece perfino appesantire l'arco che teneva tra le mani, facendogli perdere la potenza di prima.


"Questa pressione è così forte, che genere di metodo ha usato?" Chu Feng era scioccato. Scoprì con stupore che, di fronte a quel potere, i dardi dorati erano stati congelati a mezz'aria. Erano legati da quel potere e non poteva più controllarli.


Comunque non finiva lì, quando l'aura terrificante si espanse, apparve una campana viola attorno alla ragazza.


C'erano dei motivi particolari sulla sua superficie e cambiavano in continuazione, come se avessero vita propria.


*ding*


All'improvviso la campana si mosse e iniziò ad emettere dei suoni. Non ci fu più alcun rumore eccetto quello emesso dalla campana.


Allo stesso tempo, le frecce dorate a mezz'aria furono ridotte in frantumi. Perfino Chu Feng sentì un forte impatto. Un tipo di pressione che proveniva da ogni direzione stava penetrando il suo corpo e premendo il suo dantian.


"Dannazione, è così forte." Chu Feng strinse i denti facendo circolare il potere Profound nel suo corpo per affrontare quella pressione. Nonostante fosse capace di resistere, dalla sua fronte stavano già iniziando ad apparire delle gocce di sudore, non aveva più la calma di prima.


"Questa ragazza può usare il potere del suo Corpo Divino! Questa dev'essere una sua abilità particolare, il potere che il cielo le ha donato, è già in grado di usarlo." Anche Ovetto non riuscì a rimanere calma, il suo tono era pieno di panico.


"Ahah! Interessante, questo è troppo interessante. Hai compreso il potere nascosto nel tuo corpo a quest'età? Solo un talento come questo è degno di ottenere la mia eredità." La Tigre Bianca era ancora più entusiasta.


"Cosa, hai solo queste misere abilità? Hai davvero un Corpo Divino? O hai usato qualche metodo particolare per imitare un Corpo Divino?" La ragazza avanzò. La campana viola attorno a lei continuò a suonare.


Ad ogni rintocco, Chu Feng sentì un attacco. Doveva usare tutte le sue forze per difendersi, altrimenti sarebbe stato ucciso.


"Imitare un Corpo Divino, uh?" Dopo aver sentito le parole della ragazza, anche la Tigre Bianca iniziò ad avere qualche sospetto. Nonostante il fulmine di Chu Feng fosse molto speciale, non significava necessariamente che fosse un Corpo Divino.


Perché in quel momento, la coltivazione di Chu Feng era al secondo livello del Profound realm, eppure la coltivazione della ragazza era al primo livello del Profound realm. Chu Feng aveva usato una tecnica marziale di quinto livello, ma la ragazza aveva contato solo sul suo potere per batterlo.


Questa era la potenza dei Corpi Divini. Con questa forza potevano sconfiggere i talenti della loro generazione. Con il potere donato dal cielo e un fisico impareggiabile, erano destinati a diventare potentissimi guerrieri.


*ding*


La campana suonò di nuovo, la ragazza si avvicinò sempre di più. Chu Feng usò il Potere Profound del suo corpo per combattere contro lo strano potere che stava invadendo il suo corpo, ma non riusciva ad opporsi. Se la ragazza avesse sferrato un altro attacco, indubbiamente sarebbe stato sconfitto.


"Dannazione. Maledetto Fulmine Divino, non ritirarti nel mio Dantian. Esci fuori, prestami il tuo potere!" Pensò Chu Feng, perché non voleva essere sconfitto, non poteva essere sconfitto.
Non voleva perdere la Tecnica Segreta e morire lì.


Comunque, non importava quanto imprecasse internamente, il Fulmine Divino nel suo corpo rimase immobile, come se non avesse sentito le sue parole.


Chu Feng non sapeva cosa fare in quella situazione. Era la prima volta che si sentiva così impotente ed era stato costretto in quelle condizioni da una ragazza che era ancora più giovane di lui.


Sapere il motivo per cui riusciva a combattere contro la ragazza era perché aveva preso in prestito il potere di Ovetto. Se avesse contato sulla sua coltivazione, sarebbe già stato ucciso già dalla ragazza.


Era la prima volta che si rendeva conto di non essere ancora invincibile. Tra le persone della stessa generazione, c'erano altri con un talento ancora superiore al suo. Altri ancora più potenti e di fronte a coltivatori del genere, era così debole che non avrebbe potuto ricevere un solo colpo.


"Sei davvero uno spaccone. Senza menzionare il fatto che non hai un Corpo Divino, anche se l'avessi, la tua abilità è davvero troppo debole. Non puoi fare nulla contro di me."


La ragazza continuò a sogghignare e parlare usando un tono prepotente. Era incredibilmente arrogante, ma in effetti aveva i requisiti per esserlo.


In quel momento, la Tigre Bianca che vorticava nell'aria iniziò a sorridere con soddisfazione. Nonostante stesse guardando la battaglia in silenzio, non aveva più l'entusiasmo di prima perché pensava che il risultato fosse già deciso.





