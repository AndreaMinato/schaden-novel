---
weight: 1600
title: Capitolo 1600 – Armamento Imperiale Incompleto
pubDate: 2024-07-28T06:13:16.530Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Chu Feng, ho sentito che da solo sei riuscito ad assorbire tutta l'energia del lago della Coltivazione Immortale in poche ore?" L'Immortale Raffinatore guardò Chu Feng con un sorriso raggiante.


"Sì Senior, ma non ci sono riuscito da solo. Quel giorno c'erano molte persone ad allenarsi nel lago. Sono riusciti tutti ad ottenere dei benefici." Rispose Chu Feng.


"Sarebbe impossibile assorbire completamente tutta l'energia del lago anche con così tante persone. Ho raffinato personalmente quel lago della Coltivazione Immortale, così so bene di cos'è capace."


"Ragazzo, provo proprio un nuovo livello di rispetto per te. Non c'è da meravigliarsi che le due ragazze, Zi Ling e Su Rou, ti siano così devote. Ragazzo, possiedi anche tu il potenziale per diventare un signore, come Xinghe." Disse l'Immortale Raffinatore.


"Senior, mi sta lusingando." Disse Chu Feng, poi chiese: "Potrei sapere per quanto tempo Zi Ling e Su Rou rimarranno qui ad allenarsi?"


"Non devi preoccupartene. Saranno assolutamente al sicuro qui. Nessuno potrà fare loro del male. Inoltre, anche se se ne andassero, renderei nota la mia connessione con loro. Quante persone nell'intera Terra Sacra delle Arti Marziali oserebbero toccare la mia gente?" Disse l'Immortale Raffinatore.


"La ringrazio per essersi preso questo disturbo." Chu Feng provava una profonda gratitudine.


"Ragazzo, non dovresti pensare agli altri adesso. Dovresti pensare a te stesso. Ecco l'armamento che ho raffinato per te. Vedi se ti va bene." Mentre parlava, il vecchio prese un Sacchetto Cosmo dalla vita e lo lanciò a Chu Feng.


Dopo averlo aperto, Chu Feng scoprì che c'erano un paio di stivali dall'aspetto ordinario, erano più o meno uguali a quelli che stava portando ora.


Gli stivali non erano eleganti o splendidi, né erano decorati. In effetti sembravano proprio semplici. Tuttavia Chu Feng capì immediatamente che erano tesori straordinari.


Un Armamento Imperiale Incompleto. Inoltre, al contrario della Lama dell'Infinito, non erano una copia.


Tuttavia non dovevano riconoscere un padrone, erano stati fatti apposta per Chu Feng e quindi nessun altro poteva usarli.


"La ringrazio senior." Chu Feng espresse la sua gratitudine porgendo i suoi rispetti. Era estremamente contento, si era accorto che cosa significava veramente ottenere un oggetto fatto apposta per lui.


"Non essere così ansioso di ringraziarmi. Provali prima." Mentre l'Immortale Raffinatore parlava, si alzò e uscì dalla capanna. Poi disse: "La casa è troppo piccola, non c'è abbastanza spazio per metterli alla prova. Avanti, provali fuori."


"Mn." Anche Chu Feng uscì. Si tolse gli stivali che stava portando e indossò quelli fatti apposta dall'Immortale Raffinatore.


"Senior, non c'è bisogno di metterli alla prova. Sono proprio dei tesori, possono aumentare la mia velocità di un intero livello."


"Data la mia vera forza, Semi Martial Emperor di quinto livello non potrebbero contendere con me. Potrei affrontare con difficoltà perfino Semi Martial Emperor di sesto livello. Tuttavia non potrei rivaleggiare con combattenti al settimo livello."


"Tuttavia con questo paio di stivali, anche se non posso vincere contro Semi Martial Emperor di settimo livello, potrei competere con loro in velocità. Questi stivali potrebbero aiutarmi a salvarmi la vita. Sono un artefatto sbalorditivo per fuggire." Disse Chu Feng.


"Non male. Sei riuscito a determinare il valore di questo paio di stivali usando solo la percezione."


"Tuttavia, Chu Feng, non si limitano a questo. Ho anche raffinato dieci talismani per te. Finché userai i talismani sugli stivali, la tua velocità potrà aumentare di nuovo. Allora nessun Martial Emperor potrà raggiungerti." Mentre parlava, l'Immortale Raffinatore tirò fuori dieci talismani e li diede a Chu Feng.


Senza nemmeno toccarli, il giovane poteva capire quanto erano potenti ad una sola occhiata. Quei talismani dovevano essere costati molto tempo. Erano proprio tesori potentissimi e tesori inestimabili.


"Senior, al momento non sono in grado di ripagare la sua enorme grazia e gentilezza, ma se un giorno potrò ripagarla, lo farò sicuramente." Disse porgendo i suoi rispetti Chu Feng.


"Cielo, che dici? Organizzo l'Assemblea del Conferimento per trovare membri della giovane generazione sbalorditivi come te, così da poter donare loro delle armi."


"Hai superato le mie prove, così è solo naturale che ti doni un'arma. È qualcosa che ti meriti. Non c'è bisogno che tu sia così cortese."


"Tuttavia, detto questo, devi stare in guardia. Se viaggerai da solo dovrai stare molto attento."


"Anche se non ci conosciamo da molto tempo, posso capire che sei un talento. Così non voglio che tu perda la vita per mano di malvagi." Disse l'Immortale Raffinatore.


"La ringrazio per il suo avvertimento. Presterò sicuramente attenzione." Disse Chu Feng.


"Mn, puoi andare. Partirete domani, torna presto nella tua residenza e riposa." Rispose il vecchio.


"In tal caso mi congederò." Dopo che lo salutò, Chu Feng tornò direttamente nella sua dimora. L'Immortale Raffinatore aveva detto chiaramente le sue intenzioni. Inoltre aveva già donato a Chu Feng e agli altri le armi che aveva promesso. Ormai l'Aassemblea del Conferimento era terminata. Domani, che lo desiderassero o no, dovevano partire.


Pensando a questo, Chu Feng provò un po' di riluttanza per via delle sue amate, Zi Ling e Su Rou.


Tuttavia, prima ancora che arrivasse nella sua residenza, si riempì di gioia e accelerò il passo. Quando arrivò alla porta, la aprì subito.


"Zi Ling, Su Rou, siete davvero qui!"


Quando vide queste due bellezze, una con la gonna viola e l'altra con la gonna blu, una pura e dolce e l'altra matura e affascinante, divenne davvero contento.


Si rese finalmente conto perché l'Immortale Raffinatore gli aveva detto di tornare presto. Era evidente che la comparsa di Zi Ling e Su Rou non fosse una coincidenza. Probabilmente erano venute qui con il permesso dell'Immortale Raffinatore.


"Fratellone Chu Feng, sei davvero incredibile. Sei riuscito ad ottenere un tale apprezzamento dall'Immortale Raffinatore. Ci ha anche detto di accompagnarti prima che tu parta." Dissero insieme Zi Ling e Su Rou. Sorridevano, era chiaro che fossero estremamente contente.


"Accompagnarmi? Non ve ne andrete stasera?" Chu Feng le abbracciò.


Sentendo queste parole, Zi Ling e Su Rou arrossirono, ma alla fine annuirono silenziosamente.


"Ahah, ottimo!" Chu Feng si riempì di gioia. Ora la sua impressione dell'Immortale Raffinatore era diventata molto più favorevole.


L'Immortale Raffinatore era davvero perspicace.


"Eh strano, siete riuscite ad avanzare di livello così velocemente? Sorprendente." Chu Feng scoprì che ora Zi Ling era al terzo e Su Rou era ora al secondo livello del Semi Martial Emperor. Inoltre non sembrava che fossero avanzate di livello oggi. Dovevano aver finito già diversi giorni fa, era una velocità superiore al previsto.


"Come potremmo competere con te? Non solo sei avanzato di livello, hai assorbito completamente tutta l'energia del lago." Disse con un sorriso Su Rou.


"Lo sapevi?" Chu Feng lo trovò un po' imbarazzante.


"Naturalmente. Non solo sappiamo che l'hai prosciugato, ma che hai anche umiliato Beitang Zimo, facendolo schiaffeggiarsi da solo dieci volte. L'hai proprio umiliato completamente."


"Quanto abbiamo sentito la notizia, eravamo entrambi molto contente. Se l'è cercata e ben gli sta!" Disse con un tono soddisfatto Zi Ling.


"Io mi sono già abituata. Da quando Chu Feng ha ottenuto una certa reputazione nella scuola del Drago Azzurro, nessuno ha mai potuto maltrattarlo. È sempre stato lui a maltrattare gli altri." Intervenne Su Rou.


"Mie care, potete smettere di fare commenti taglienti su di me. Sapete quanto mi siete mancate in questi giorni?" Disse Chu Feng, poi fece un cenno e creò una formazione Spirit che sigillò la sua casa. Poi portò sia Zi Ling che Su Rou a letto.


Le due non lasciarono la residenza nemmeno quando calò la notte. Chu Feng dormì estremamente bene, era riuscito a trascorrere la notte accompagnato dalle sue due amate. Era un sogno che si avverava per lui.


