---
weight: 16090
title: Capitolo 1609 – Comprare Pietre Spirit
pubDate: 2025-06-05T09:15:50.988Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Bisogna essere sempre in guardia con gli altri. Non preoccupatevi, mi sono già preparata. Seguitemi." Nangong Lian portò Chu Feng e gli altri in un posto remoto. Poi tirò fuori diversi mantelli di colore nero.
Ad un'occhiata parevano davvero ordinari, ma Chu Feng notò invece che erano oggetti fuori dal comune, erano stati creati da uno Sciamano dal Mantello Reale del Marchio del Drago.


"Questi mantelli sono stati creati da uno Sciamano del Marchio del Drago. Anche se all'apparenza sembrano normalissimi, perfino dei Martial Emperor non riusciranno ad individuare il vostro vero aspetto e la vostra forza mentre li indossate. Il nostro Lord capo clan ha dovuto spendere una grande quantità di ricchezze per acquistarli." Spiegò Nangong Lian. In effetti era come aveva ipotizzato Chu Feng.


"Wow, non mi sarei mai immaginata che la zia Lian avrebbe avuto questo tipo di tesoro. Perché non li ha tirati fuori prima?" Nangong Baihe e gli altri iniziarono ad indossare i mantelli con entusiasmo.


Scoprirono che i mantelli erano delle stesse dimensioni ed erano adatti per essere indossati da un normale adulto. Tuttavia, quando se lo mise Nangong Moli, si adattò alla sua corporatura minuta. Era un'abilità davvero miracolosa.


Aspetto più importante, questi mantelli erano davvero capaci di nasconderli completamente, erano proprio sbalorditivi.


"È passato molto tempo da quando sono stata all'Asta della Legge Celeste. È solo dopo che ho visto quelle persone mascherate che mi sono ricordata di questi mantelli." Disse con un sorriso la zia Lian.


All'improvviso Nangong Baihe disse scioccata: "Eh, Chu Feng, come mai il colore del tuo mantello è diventato blu?" In effetti, dopo aver sentito ciò che aveva detto Nangong Baihe, la folla notò che il mantello di Chu Feng si era tinto di blu chiaro. Inoltre c'erano molte splendide venature sul tessuto. Era molto più bello di quelli neri.


"Anche se questo mantello è opera di uno Sciamano del Marchio del Drago, posso fare piccole alterazioni." Disse con un sorriso Chu Feng.


Nangong Moli gli afferrò con entusiasmo la manica e chiese: "Wow! Il fratellone Chu Feng è incredibile! Anche Moli vuole cambiare colore al mantello. Moli lo vuole color rosa chiaro."


Chu Feng posò la mano sul mantello di Nangong Moli e in effetti poté cambiarne il colore. Ci era davvero riuscito.


Dopodiché anche Nangong Baihe e Nangong Ya gli fecero una richiesta simile. E anche se Tantai Xue non si era espressa, Chu Feng prese l'iniziativa di far diventare bianco il suo mantello. Questo perché sapeva che Tantai Xue preferiva quel colore.


Quando lo vide usare questa tecnica, l'espressione della zia Lian divenne piena di emozioni contrastanti. Questi mantelli erano artefatti che nemmeno lei, una Martial Emperor, poteva cambiare. Eppure un Martial King di nono livello ci era riuscito. Il potenziale di Chu Feng la stupì.


Dopodiché Chu Feng e gli altri indossarono i mantelli, si coprirono i volti, nascosero le loro aure ed entrarono nell'Asta della Legge Celeste.


L'Asta della Legge Celeste non era un posto dove poteva entrare chiunque. Bisognava pagare una certa quota per entrare. Inoltre l'Asta della Legge Celeste era separata in molti livelli diversi. Più era alto il grado, più era prezioso l'oggetto messo all'asta.


Per quanto riguardava Chu Feng e gli altri, naturalmente scelsero il livello più elevato. Inoltre la zia Lian acquistò anche dei posti nella sezione degli ospiti d'onore. Si poteva dire che stesse spendendo i suoi soldi in modo estremamente stravagante.


All'inizio Chu Feng, Hong Qiang e Tantai Xue avevano intenzione di pagare per i loro posti, ma la zia Lian si rifiutò di dare loro l'opportunità di farlo. Diventò quasi stizzita quando Chu Feng provò ad insistere. Chu Feng e gli altri non ebbero altra scelta se non lasciar perdere e farla pagare.


Dopo essere entrati nell'Asta della Legge Celeste, la zia Lian non aveva portato direttamente Chu Feng e gli altri nei posti d'onore. Invece prima li condusse in un'area proibita dell'Asta della Legge Celeste.


"Questa è un'area proibita, non potete fare un altro passo avanti."


C'erano molti Semi Martial Emperor al picco del loro stadio qui. Prima che Chu Feng e gli altri potessero avvicinarsi, erano stati già avvisati. In quel momento Chu Feng sentì un feroce intento omicida così freddo da congelare perfino l'aria.


In questa situazione, il gruppo si fermò subito. Se avesse continuato, i membri dell'Asta della Legge Celeste li avrebbero attaccati.


"Tap..."


Tuttavia la zia Lian continuò a camminare. Non solo, scatenò un potere gentile che neutralizzò completamente l'intento omicida di quei Semi Martial Emperor al picco del loro stadio. In un istante la regione fredda si riscaldò.


"Anche se non sappiamo la sua identità, è l'area proibita dell'Asta della Legge Celeste. Spero che possa fermarsi. Altrimenti, se allarmasse gli Anziani del nostro palazzo, temo che l'onorabile ospite non potrebbe uscire sana e salva da qui."


La gente dell'Asta della Legge Celeste aveva individuato il potere della zia Lian. Ritirarono immediatamente le loro aure e usarono un tono rispettoso per avvertire la donna.


Tuttavia la zia Lian non si fermò, invece si avvicinò ai diversi Semi Martial Emperor di massimo livello e tirò fuori un distintivo.


"Questo..." I membri del palazzo sussultarono, poi subito dopo non cercarono più di ostacolarla, invece aprirono direttamente la porta oscura dietro di loro. Lasciarono passare zia Lian e gli altri. Probabilmente non era un distintivo ordinario, doveva essere un qualche tipo di distintivo di passaggio.


Chu Feng e gli altri seguirono zia Lian. In quel momento videro due donne dall'aspetto solenne a guardia delle porte. Quando videro il gruppo, mostrarono sorrisi in segno di benvenuto e cominciarono a fare strada al gruppo.


Sembrava che questo posto non fosse una vera area proibita, era un luogo dove potevano entrare solo persone con dei distintivi di passaggio.


In altre parole, era un luogo dove potevano entrare solo persone abbastanza importanti.


Seguendo le due donne, Chu Feng e gli altri arrivarono in una stanza. Non era una stanza molto grande, ma era davvero appariscente e bella. Era piena di tesori e nulla di ciò che conteneva era ordinario.


Nella stanza c'era un vecchio seduto. L'aura dell'uomo non era inferiore a quella della zia Lian. Probabilmente anche lui era un Martial Emperor.


"Sono Tian Fangcheng del palazzo dell'Asta della Legge Celeste e gestisco l'asta. Potete chiamarmi gestore Tian. Amici, cosa vi ha portato qui?" Chiese con un sorriso il vecchio.


"Pietre Spirit del Marchio del Drago." Zia Lian non perse tempo con parole superflue e parlò subito del suo obiettivo.


"Siete venuti nel momento perfetto. Le pietre Spirit del Marchio del Drago sono il prodotto più venduto. Sarebbe già buono se vendessimo diverse volte delle pietre del Marchio del Drago durante le nostre aste nell'arco di un mese. Tuttavia siete venuti nel momento perfetto. Abbiamo delle Pietre Spirit del Marchio del Drago. Amici, quante ne state cercando?" Chiese il gestore Tian.


"Cento." Rispose zia Lian.


"Così tante?" Sentendo queste parole, perfino il vecchio cambiò lievemente espressione. Poi disse: "Ne possediamo solo trentotto."


"Tutto qui?" Chiese zia Lian.


"Per il momento sì." Rispose il gestore Lian.


"Le prenderò tutte." Disse zia Lian.


"Temo che non sia possibile. Queste trentotto Pietre Spirit del Marchio del Drago non provengono dallo stesso venditore. Alcuni hanno chiesto che siano vendute all'asta." Disse il gestore Lian.


"Qual è il prezzo più alto di vendita delle pietre quest'anno? Acquisterò queste trentotto Pietre Spirit del Marchio del Drago al prezzo più alto. Per favore andate a contattare i venditori e chiedete loro se saranno disposti ad accettare la mia offerta." Disse zia Lian.


"Eheh, le pietre Spirit del Marchio del Drago non sono mai state economiche. Anche il prezzo di vendita più basso è estremamente elevato. Se le acquisterete al prezzo più alto, sarebbe un prezzo estremamente considerevole. Ne è certa?" Il gestore Tian squadrò zia Lian. C'era una luce sospettosa nel suo sguardo.
                                


                                



