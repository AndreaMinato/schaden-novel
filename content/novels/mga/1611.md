---
weight: 16110
title: Capitolo 1611 – Favore
pubDate: 2025-06-05T09:15:50.988Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Mi dispiace, non venderemo questi mantelli." Chu Feng rifiutò subito. In quanto Sciamano dal Marchio del Serpente, sapeva bene quanto erano preziosi. Erano degli ottimi tesori. Anche se aveva davvero bisogno delle Pietre Spirit del Marchio del Drago, non poteva spingere zia Lian a scambiarle per questi mantelli.


Zia Lian non disse nulla. Evidentemente nemmeno lei desiderava usare i mantelli, altrimenti sarebbe già intervenuta.


"Oh, va bene. Se possedete tutti qualche altro oggetto che potrebbe essere utile per uno Sciamano, potete tirarlo fuori. Forse potreste scambiarli per pietre Spirit del Marchio del Drago." Disse il gestore Tian.


"Per quante pietre Spirit del Marchio del Drago possono essere scambiati?" Chu Feng tirò fuori una porzione del Ghiacciaio del Sigillo e la Perla Rossa del Mare Profondo dal suo Sacchetto Cosmo.


La Perla Rossa del Mare Profondo erano oggetti che Hong Qiang aveva dato a Chu Feng. Per quanto riguardava il Ghiacciaio del Sigillo, era stato un regalo dal vecchio capo villaggio Ma. Chu Feng sapeva che il Ghiacciaio del Sigillo era estremamente prezioso per l'Antico Villaggio del Sigillo. Inoltre lui stesso avrebbe avuto bisogno di una certa quantità del Ghiacciaio per attivare la formazione tabù. Così, anche se Chu Feng ne possedeva un grosso pezzo, ne aveva preso solo un terzo.


"Mentre questo è un tesoro, è molto meno prezioso delle pietre Spirit del Marchio del Drago. Temo che non ne potrai ottenere nessuna." Il gestore Tian restituì direttamente la perla a Chu Feng.


Così Chu Feng si rese conto di quanto erano preziose le Pietre Spirit del Marchio del Drago. Era vero, erano estremamente costose. La Perla Rossa del Mare Profondo non poteva essere scambiata per una sola pietra Spirit del Marchio del Drago.


"Per quanto riguarda questo, se non erro, dovrebbe essere il Ghiacciaio del Sigillo, il tesoro dell'Antico Villaggio del Sigillo del Dominio dell'Alleanza. In effetti è estremamente utile per gli Sciamani. Se lo scambiassi per pietre Spirit del Marchio del Drago, allora... con queste dimensioni dovresti poter ottenere dieci pietre Spirit del Marchio del Drago." Il gestore Tian diede un prezzo.


Chu Feng provò una grande amarezza. Quel Ghiacciaio del Sigillo che aveva tirato fuori era un terzo di quello che possedeva. Eppure, un pezzo così grosso poteva essere scambiato solo per dieci Pietre Spirit del Marchio del Drago. Questo superava davvero la sua immaginazione.


Vedendo che Chu Feng stava esitando, il gestore Tian aggiunse: "Ricordi, è solo il valore dell'offerta di partenza. Se ci sono persone che avranno bisogno di questo tesoro, inizieranno a competere l'una con l'altra. Allora l'offerta aumenterà sicuramente."


"Desidera metterlo all'asta? Se lo farà, non dovrà pagare nessuna commissione." Era stato estremamente chiaro, non sembrava che stesse imbrogliando Chu Feng. Dopotutto, se questo Ghiacciaio del Sigillo fosse stato messo all'asta, Chu Feng avrebbe visto l'intero processo.


"Sì, lo metta all'asta." Chu Feng annuì. In confronto al Ghiacciaio del Sigillo, le pietre Spirit del Marchio del Drago erano ancora più importanti per lui al momento.


"C'è qualcos'altro?" Chiese il gestore Tian.


"Sì." In risposta, Nangong Ya, Baihe e Moli e Tantai Xue tirarono fuori degli oggetti. Desideravano tutti aiutare Chu Feng ad ottenere più pietre Spirit del Marchio del Drago.


Anche se, alla fine, solo l'oggetto di Tantai Xue poteva essere messo all'asta partendo da due pietre, Chu Feng fu comunque commosso dalle loro azioni.


Il motivo per cui le sorelle Nangong e Nangong Baihe non avevano potuto offrire i loro oggetti era perché avevano insistito perfino a mettere all'asta i loro Armamenti Imperiali Incompleti.


Perfino gli occhi del gestore Tian avevano iniziato a brillare vedendo gli armamenti. Dopotutto erano oggetti creati dall'Immortale Raffinatore. Il vecchio era un esperto e così naturalmente aveva capito quanto erano preziosi.


Tuttavia come poteva Chu Feng permettere loro di usare questi armamenti per aiutarlo? Senza menzionare quanto erano preziosi, avrebbero fatto una pessima impressione sull'Immortale Raffinatore una volta che l'avesse saputo.


"Questo mio metallo delle Fiamme Ardenti, per quante pietre Spirit del Marchio del Drago potrebbe essere scambiato?" Proprio in quel momento, Hong Qiang tirò fuori un pezzo di metallo.


"Wow, che tesoro che ha, un tesoro capace di essere usato per creare Armamenti Imperiali. Dovrebbe provenire da un Fiore di Loto Metallico dalle Fiamme Impetuose. È un mostro estremamente pericoloso e molto difficile da trovare. Così il suo metallo è ancora più raro delle Pietre Spirit del Marchio del Drago. È sicuro di volerlo mettere all'asta?" Gli occhi del gestore Tian brillarono di nuovo. Era davvero ben informato.


In quel momento, lo sguardo della zia Lian cambiò lievemente. Era evidente che non si aspettasse che Hong Qiang sarebbe riuscito a tirare fuori un oggetto così prezioso, un oggetto che poteva essere usato per forgiare un Armamento Imperiale.


"Per quante pietre Spirit del Marchio del Drago potrebbe essere messo all'asta?" Chiese Hong Qiang.


"L'offerta di partenza sarebbe di venti pietre, non dovrebbe essere molto." Disse il gestore Tian.


"Lo metta all'asta." Disse senza esitare Hong Qiang.


"Senior Hong Qiang, questo..." Chu Feng era un po' riluttante. Sapeva esattamente quanto era importante il Metallo delle Fiamme Impetuose e gli sforzi che Hong Qiang aveva fatto per ottenerlo. Così non desiderava che lo sacrificasse per lui.


"Chu Feng, è qualcosa che meriti. Se non fosse stato per te, non sarei riuscito nemmeno ad ottenerlo."


"Allora avevo detto che l'avremmo diviso equamente, eppure hai rifiutato. Oggi però, che tu lo voglia o no, devi comunque accettarlo. Questo è il mio riguardo per te. È anche il solo modo in cui posso aiutarti. Non devi rifiutare." Disse con un sorriso Hong Qiang.


Chu Feng si emozionò. Non aveva altro da dire e alla fine accettò.


Come si diceva, durante le difficoltà la verità sarebbe stata rivelata. Oggi, Hong Qiang e gli altri, per aiutare Chu Feng, avevano tutti offerto i loro tesori più preziosi. Questa era la verità e questa verità era sufficiente a colpire Chu Feng nel profondo.


Anche se le pietre Spirit del Marchio del Drago erano estremamente importanti per lui, non voleva che Hong Qiang e gli altri sacrificassero i loro tesori.


In particolare Hong Qiang, per il metallo dalle Fiamme Impetuose, aveva protetto la Foresta di Bambù delle Foglie Cadute per molti anni ed era quasi morto per ottenerlo.


"Bene allora, vi aiuterò immediatamente a preparare l'asta. Sarà meglio che i vostri tesori vengano messi all'asta oggi. Tuttavia, anche se sono tutti estremamente preziosi, dipenderà dal caso se potrete ottenere abbastanza pietre Spirit del Marchio del Drago."


"Come ho detto prima, solo quando ci saranno persone che avranno bisogno di quei tesori i vostri tesori saranno comprati con pietre Spirit del Marchio del Drago, non dipende da quanto sono preziosi i vostri tesori o da quanto siano rari."


"Questo perché, per loro, le Pietre Spirit del Marchio del Drago sono tesori preziosi. Altrimenti, le avrebbero già messe all'asta qui e non le avrebbero conservate." Disse sorridendo il gestore Tian.


Chu Feng sapeva già tutto questo, ma istintivamente strinse il Sacchetto Cosmo che conteneva le trentotto pietre Spirit del Marchio del Drago e guardò di nuovo zia Lian.


Quando l'offerta di partenza era già così preziosa, esattamente quanti tesori, che prezzo aveva dovuto pagare zia Lian per acquistare le trentotto pietre Spirit del Marchio del Drago al suo prezzo più alto? Chu Feng se lo poteva immaginare. Zia Lian doveva aver sacrificato una grande quantità di ricchezze per aiutarlo.


Chu Feng non si sarebbe dimenticato di questo favore.
                                


                                



