---
weight: 16190
title: Capitolo 1619 – Intento Omicida Manifesto
pubDate: 2025-06-05T09:15:50.989Z
tags:
    - mga
---


<em>Capitolo regolare,
10 capitoli in coda (Francesco), 0/3
-Schadenfreude</em>


Protetti da Hong Qiang, Chu Feng e gli altri si distanziarono dalla battaglia. Tuttavia, anche da lontano, l'ambiente attorno stava comunque tremando violentemente. Ondate di uragani stavano sfrecciando verso di loro. Se non fosse stato per Hong Qiang, il resto del gruppo non sarebbe riuscito a resistere.


Dove stavano combattendo zia Lian e il Malvagio Tie, il potere marziale stava seminando il caos. Si sollevavano raffiche, le nuvole si spostavano velocemente e tuonavano fulmini allo stesso tempo. Non erano fenomeno ordinari, mentre il vento soffiava via le nubi e le saette calavano dal cielo, la regione sotto sembrò andare incontro ad un'apocalisse.


Non era più un posto accessibile alle persone ordinarie. Figuriamoci Martial king come Chu Feng, perfino Semi Martial Emperor di massimo livello come Hong Qian non sarebbero riusciti a resistere all'energia devastante della regione e sarebbero periti.


"Che battaglia intensa. Non riesco a vedere nulla. Non posso nemmeno vedere come sta andando lo scontro. Zia Lian sta dando una lezione a quel vecchio animale?"


Gli occhi di Nangong Baihe brillavano mentre guardava con attenzione la battaglia. Aveva usato un metodo speciale di osservazione, ma sfortunatamente vedeva solo increspature di energia; non riusciva nemmeno a vedere i profili dei due combattenti.


"Lasciami provare." Chu Feng attivò gli Occhi Celesti. Dopo averli attivati, anche se poteva vedere i profili della zia Lian e del Malvagio Tie, poteva scorgersi solo occasionalmente. Inoltre li avrebbe potuti osservare solo per poco tempo prima che scomparissero. Erano semplicemente troppo rapidi.


"Boom!!"


All'improvviso una luce dorata apparì nella regione caotica. Sembrava che un drago dorato che si scatenava nell'oscurità.


In seguito una forza potentissima divampò. Era troppo potente. Chu Feng e gli altri potevano percepire quanto era spaventosa.


"È la stirpe imperiale! Zia Lian ha usato la sua stirpe Imperiale! Sembra che stia facendo sul serio. Non mi sarei mai aspettato che questo Malvagio Tie sarebbe stato capace di costringerla ad attivare la sua stirpe imperiale." Disse Nangong Baihe.


"Boom!!"


Tuttavia, dopo quel lampo dorato, un'altra energia sconfinata serpeggiò per il campo di battaglia. Un'enorme testa d'aquila apparì. Anche se lo aveva fatto solo per un attimo prima di scomparire, Chu Feng e gli altri avevano visto quanto era malvagia quella creatura. Inoltre sembrava essere stata forgiata con il metallo ed aveva emanato un'aura estremamente pericolosa.


"Chu Feng, cosa sta succedendo? Cos'era quell'enorme aquila?" Nangong Baihe non era riuscito a vedere cos'era accaduto, così poteva solo chiedere a Chu Feng.


"Era un'aquila formata da Potere Divino. Quel Malvagio Tie è un Corpo Divino, ha poteri divini!" Disse Chu Feng.


"Il Malvagio Tie è un Corpo Divino?! Non è affatto inferiore alla nostra Stirpe Imperiale!" Nangong Ya e le sorelle divennero tutti nervosi.


Questa battaglia era molto più intensa di quanto si immaginavano. Anche se zia Lian possedeva una Stirpe Imperiale, al momento non era riuscita ad entrare in vantaggio. Erano in stallo.


"Boom!!"


Proprio in quel momento risuonò un'altra fragorosa esplosione. Una potentissima increspatura di energia divampò, nascondendo il cielo e coprendo la terra. Dopo che l'onda d'urto passò oltre al gruppo, Chu Feng e gli altri ne furono scossi anche se stavano galleggiando a mezz'aria. Se non fosse stato per la protezione di Hong Qiang, probabilmente sarebbero rimasti feriti o forse uccisi.


Troppo spaventoso. Chu Feng e gli altri non potevano interferire con una battaglia di questo livello. Perfino guardando il conflitto avrebbero dovuto fare molta attenzione e stare a distanza.


"Cosa succede? Perché sembra che la Stirpe Imperiale della zia Lian si sia indebolita?" Nangong Ya e gli altri si allarmarono. Scoprirono che la luce abbagliante che sembrava un drago dorato sul campo di battaglia si stava indebolendo.


"Chu Feng, cos'è successo?" Estremamente nervosa, Nangong Baihe si girò verso di lui.


"Zia Lian è ferita. Quel Malvagio Tie ha un Armamento Imperiale Incompleto. Zia Lian è in svantaggio in termini di armi." Disse Chu Feng.


"Cosa? Quel Malvagio Tie possiede un Armamento Imperiale Incompleto?!" Le espressioni di Nangong Ya e degli altri divennero scontente.


"Presto, scappate!!!" Proprio in quel momento una trasmissione della voce risuonò nelle orecchie del gruppo. Era zia Lian.


"Dannazione! Anche se sono entrambi Martial Emperor di primo livello, zia Lian non riesce a competere con lui?"


"Cosa dovremmo fare? Non posso rimanere a guardare mentre quell'animale la uccide!" Sia Nangong Ya che Nangong Baihe divennero estremamente preoccupati. Non sapevano cosa fare, ma nessuno dei due aveva intenzione di fuggire.


"Prima scappate via da qui." Disse Chu Feng.


"Cos'hai detto?" Nangong Ya ne fu sbalordita. Guardò Chu Feng con un'espressione scioccata, non capiva che intenzioni avesse.


"Ho detto che prima dovete scappare via da qui. Rimarrò indietro ad aiutare zia Lian." Disse di nuovo Chu Feng.


"Aiutare zia Lian? Non ho sentito male, vero? Come aiuterai zia Lian? Questa è una battaglia tra Martial Emperor. Perfino Senior Hong Qiang non può intervenire, come potrai aiutarla?" Nangong Baihe spalancò la bocca scioccata. Non riusciva a credere alle parole di Chu Feng.


"Sapete perché avevo bisogno di Pietre Spirit del Marchio del Drago? Per attivare due formazioni tabù."


"Se riuscirò ad attivarle entrambe, riusciremo a sfuggire da questo pericolo oggi." Disse Chu Feng mentre tirava fuori tutte le Pietre Spirit del Marchio del Drago.


Le tecniche a cui si riferiva naturalmente era la formazione rompi sigillo e il Vincolo degli Spiriti Malvagi. In questo momento critico, Chu Feng non voleva rassegnarsi al fato, così poteva solo cercare di usare queste formazioni e liberare l'altro spirito nel suo corpo.


"Sei serio? Che sorta di formazione può sistemare un Martial Emperor?" Nangong Baihe era ancora molto scettica. Non aveva mai sentito parlare di una formazione così potente, perfino quelle Tabù non sarebbero state in grado di uccidere Martial Emperor. Così era ancora incredula.


"Chu Feng, quanto sei certo di poter attivare le formazioni?" Chiese Nangong Ya.


"Circa al 50%." Rispose Chu Feng. Era la verità. Non era affatto preparato, così non avrebbe potuto avere la certezza di riuscirci.


"Cosa succederà se fallirai?" Chiese Nangong Ya.


"Se fallirò, ci saranno conseguenze impensabili." Disse con un lieve sorriso Chu Feng.


"In tal caso rimarremo qui ad accompagnarti."


"Non devi spingerci ad andarcene. Anche se lo farai, non ce ne andremo. Figuriamoci Baihe e Moli, credo che anche la signorina Tantai e Senior Hong insisteranno a rimanere." Disse Nangong Ya.


"Esatto. Chu Feng, non puoi essere così egoista. Oggi vivremo o moriremo insieme. Non cercare di fare l'eroe da solo." Disse Nangong Baihe.


"Giusto. Anche Moli rimarrà qui fratellone Chu Feng." Il visino innocente della ragazzina mostrò un'espressione determinata.


"Ciò che sto per dire non sarebbe consono per un membro della generazione più grande, ma credo che i due piccoli amici del clan imperiale Nangong abbiano ragione." Disse con un sorriso Hong Qiang.


"Chu Feng, usa qualsiasi abilità tu abbia a disposizione." Intervenne Tantai Xue. Raramente sorrideva, ma quando lo faceva, sembrava davvero splendida.


"In tal caso, allora punteremo il tutto per tutto su queste tecniche." Di fronte a questo gruppo di persone testarde, Chu Feng sorrise con calma. Poi posò tutte le Pietre Spirit del Marchio del Drago di fronte a sé e iniziò a preparare le due formazioni Tabù.


"Trovati." All'improvviso risuonò una voce vicino al gruppo. Si girarono e si allarmarono tutti. Era il Malvagio Tie.


"Buzz!!"


All'improvviso il Malvagio Tie attaccò. Strinse Chu Feng per il collo e lo sollevò.


Hong Qiang cercò di attaccare, tuttavia, senza nemmeno muoversi, il vecchio lo respinse per diverse decine di migliaia di metri di distanza con la sua aura. Hong Qiang finì con il vomitare sangue, era rimasto gravemente ferito.


"Moccioso, sei tu ad avermi imbrogliato durante l'asta, vero?" Il Malvagio Tie guardò Chu Feng con un'espressione piena di intento omicida.
                                


                                



