---
weight: 16240
title: Capitolo 1624 – Era davvero un agguato!
pubDate: 2025-06-05T09:15:50.990Z
tags:
    - mga
---


<em>Capitolo sponsorizzato, ringraziamo Francesco!
6 capitoli in coda (6 Francesco), 0/3
-Schadenfreude</em>


"Credo che non lo faranno visto il rapporto che ho con loro. Se rendessero le cose difficili a Chu Feng, ce ne andremo subito. Inoltre io, Nangong Ya, non mi metterò in affari con loro in futuro."


"Non c'è problema. Avanti, andiamo." Chu Feng sorrise con calma, non era preoccupato.


Dopodiché, sotto la guida di Nangong Ya, Chu Feng e gli altri arrivarono in un'area davvero prospera. Era il territorio del principe più grande del clan imperiale Nangong, Nangong Tianlong.


Nangong Ya sembrava molto entusiasta. Evidentemente sperava che Chu Feng sarebbe riuscito a diventare amico dei principi e delle principesse del suo clan.


Tuttavia l'espressione di Nangong Baihe era preoccupata. Al contrario di Nangong Ya, non era molto legato a quel tipo di persone, per lei erano persone cattive e troppo arroganti.


Dopo essere entrato nel territorio, Nangong Ya iniziò a guidarli con grande familiarità. Condusse direttamente Chu Feng in un grande palazzo. In quel momento, l'entrata del palazzo si spalancò. Senza nemmeno entrare nel palazzo, Chu Feng capì che c'erano molte persone radunate dentro.


Erano tutti membri della giovane generazione del clan imperiale Nangong. Un aspetto degno di essere menzionato tuttavia era che il più debole tra di loro era almeno al primo livello del Semi Martial Emperor. Per quanto riguardava il più forte, la sua coltivazione era al quinto livello del Semi Martial Emperor.


Si poteva dire che, nonostante fossero tutti membri della giovane generazione del clan imperiale Nangong, c'erano membri d'élite sbalorditivi tra di loro.


In effetti il clan imperiale Nangong era davvero potente. Con così tanti della giovane generazione al Semi Martial Emperor, le Nove Organizzazioni non potevano proprio competere con loro.


Dopo che Chu Feng e gli altri entrarono nel salone del palazzo, quel Semi Martial Emperor di quinto livello chiese con un sorriso raggiante: "Fratellino Ya, quello dev'essere Chu Feng, vero?"


Quell'uomo era seduto nel posto principale del salone. Senza nemmeno bisogno che si presentasse, Chu Feng poteva intuire chi era. Probabilmente era il principe più grande del clan imperiale, Nangong Tianlong.


Questo Nangong Tianlong aveva una coltivazione davvero potente. Come Baili Xinghe, era anche lui un Semi Martial Emperor di quinto livello, ma era inferiore a lui. Il motivo per cui Chu Feng pensava che fosse da meno rispetto a Baili Xinghe era per via della sua età. Anche se non era molto vecchio e non aveva nemmeno quarant'anni, era comunque molto più vecchio di Baili Xinghe.


Così, in termini di talento, questo Nangong Tianlong era inferiore a Baili Xinghe e probabilmente così sarebbero stati i suoi futuri risultati.


Dopotutto Baili Xinghe non era solo un Semi Martial Emperor di quinto livello, ma anche uno Sciamano dal Mantello Reale del Marchio del Serpente.


"Fratellone Tianlong, questo è il Chu Feng che ha salvato me, Baihe e Moli nell'Isola Immortale." Nangong Ya si riferì a lui in modo molto intimo. Chu Feng aveva indovinato, era proprio il principe più grande del clan imperiale.


"Chu Feng, lascia che faccia io le presentazioni. Lui è il principe più grande Nangong Tianlong, lui è il secondo principe Nangong Tianhu. Lui è il terzo principe Nangong Tianshi. Lei è la quarta principessa Nangong Tianfeng.


 Nangong Ya iniziò a presentare le persone nella sala a Chu Feng una per una.


L'età del secondo principe Nangong Tianhu era quasi la stessa di Baili Xinghe, tuttavia la sua coltivazione era inferiore, era al quarto livello del Semi Martial Emperor.


Il terzo principe Nangong Tianshi era un Semi Martial Emperor di terzo livello come Nangong Ya. In effetti c'erano solo tre persone nell'intera sala che avevano una coltivazione del genere. Questo significava che Nangong Ya, anche se non era un principe, era comunque un genio sbalorditivo del clan.


Per quanto riguardava la quarta principessa, Nangong Tianfeng, la sua coltivazione era inferiore a quella di Nangong Ya e aveva un'età simile a quella di Nangong Baihe. Era al secondo livello del Semi Martial Emperor.


Tuttavia ciò che impressionò Chu Feng non fu la loro coltivazione, ma il loro atteggiamento. Inclusa Nangong Tianfeng, i quattro fratelli erano tutti molto ostili nei suoi confronti. Non solo non salutarono Chu Feng, ma sogghignavano con disprezzo. Guardavano Chu Feng come se fosse un pagliaccio. Semplicemente non lo consideravano un ospite.


Se Chu Feng prima lo sospettava soltanto, adesso era certo che questo invito fosse un agguato.


"Salvato le vostre vite? Avete proprio disonorato la reputazione del nostro clan imperiale Nangong se siete stati salvati da un rifiuto come lui." Il terzo principe Nangong Tianshi sogghignò.


"Cosa stai dicendo? Come puoi chiamare così il fratello Chu Feng?"


Sentendo queste parole, il colorito di Nangong Ya assunse una tinta verde. Pensava che il suo rapporto con loro fosse molto buono normalmente. Così non si sarebbe mai aspettato che avrebbero cercato di mettere in difficoltà Chu Feng in questo modo.


"Umpf, sapevo che avevano intenzioni malvagie. Chu Feng, non c'è bisogno di disturbarsi a parlare con questa folla ignorante. Andiamo." Nangong Baihe prese Nangong Moli con una mano e con l'altra tirò Chu Feng per la manica. Aveva intenzione di andarsene con loro.


La quarta principessa Nangong Tianfeng batté il tavolo accanto a lei e si alzò. Indicò Nangong Baihe e gridò con rabbia: "Impudente! Nangong Baihe, dove credi di essere? Chi ti credi di essere? Siamo persone che puoi insultare in questo modo?"


Era evidente che Nangong Tianfeng disprezzasse enormemente Nangong Baihe.


"Cosa ti fa pensare che una donna che cambia il suo aspetto usando tecniche Spirit sia degna di parlarmi così?" Nangong Baihe sogghignò. Non la temeva minimamente.


"Sciocchezze! Sono una bellezza naturale. Perché dovrei cambiare il mio aspetto con delle tecniche Spirit?" Nangong Tianfeng era così arrabbiata che iniziò a stringere i denti.


"Quarta principessa, non c'è bisogno di negarlo. Anche se il suo aspetto è molto bello, sicuramente non è naturale. Credo che lo capisca anche lei." Disse Chu Feng.


Data la sua percettività, aveva visto con una sola occhiata che l'aspetto di Nangong Tianfeng era stato modificato da un esperto Sciamano. Mentre poteva ingannare gli altri, non sarebbe riuscita ad ingannare lui.


"Guarda, non l'avevo detto? Fratellone Ya, te l'avevo detto eppure non mi hai creduto."


"Ho detto che Nangong Tianfeng ha lasciato il clan imperiale e all'improvviso è tornata molto più bella. Sicuramente ha fatto cambiare il suo aspetto ad uno Sciamano. Ora che perfino Chu Feng l'ha detto, mi credi ora, no?" Nangong Baihe divenne estremamente compiaciuta vedendo che Chu Feng l'aveva sostenuta.


"Baihe, non dire altro." Nangong Ya era davvero accigliato al momento. Sfidare i principi e le principesse non era saggio. Dopotutto erano nel territorio di Nangong Tianlong.


"State tutti zitti." Gridò all'improvviso con rabbia Nangong Tianlong. Fece tremare l'intera sala del palazzo e tutti si zittirono. Era evidente che il principe più grande possedesse un discreto prestigio.


"Fratellone Tianlong, se non c'è altro, allora mi congederò." Vedendo che la situazione si stava mettendo male, Nangong Ya cercò di portare via Chu Feng e gli altri.


"Non avere così tanta fretta fratellino Ya, ho alcune domande da fare a Chu Feng. Disse Nangong Tianlong.


Tuttavia Nangong Ya non si girò e iniziò a portare via rapidamente Chu Feng e Nangong Baihe verso l'uscita.


"Woosh woosh!"


All'improvviso due figure scattarono in avanti, poi atterrarono di fronte a Nangong Ya e agli altri, ostacolandoli. Erano il secondo principe Nangong Tianhu e il terzo principe Nangong Tianshi.
                                


                                



