---
weight: 16280
title: Capitolo 1628 – Pillola delle Spire del Drago Dorato
pubDate: 2025-06-05T09:15:50.990Z
tags:
    - mga
---


<em>Capitolo sponsorizzato, ringraziamo Francesco!
2 capitoli in coda (2 Francesco), 0/3
-Schadenfreude</em>


Nel clan imperiale Nangong, al picco di una montagna che attraversava le nuvole, c'era un edificio davvero sontuoso. Dal tetto si poteva osservare dall'alto l'intero clan e godersi una veduta panoramica della vasta città.


Un uomo di mezz'età stava proprio in cima a questo edificio. Indossava la divisa del clan imperiale Nangong ed emanava l'aura straordinaria di un monarca.


Era l'attuale capoclan, Nangong Beidou, un Martial Emperor di terzo livello.


C'erano due uomini dietro di lui, anche loro appartenevano al clan ed erano Martial Emperor. Tuttavia sembravano molto più deboli, dopotutto erano al primo livello.


Forse potevano essere considerati esperti di massimo livello nella Terra Sacra delle Arti Marziali, figure simili a divinità. Accanto a Nangong Beidou sembravano estremamente piccoli.


Questi due uomini erano rispettivamente Nangong Huayi e Nangong Rongsheng. Erano i due aiutanti fidati del capoclan.


Al momento di fronte a loro c'erano sessantuno vecchi che portavano mantelli da Sciamani Reali.


I mantelli di sessanta di loro avevano motivi simili a serpenti, mentre il capo del loro gruppo indossava una divisa con dei disegni simili a draghi.


Non solo era uno Sciamano dal Marchio del drago, ma era anche al secondo livello del Martial Emperor.


Inoltre aveva un aspetto molto particolare. Anche se aveva i capelli neri, le sue sopracciglia erano bianche ed estremamente lunghe. Pendevano verso il basso fino a raggiungere i suoi piedi.


Evidentemente era uno dei famosi dieci Immortali, Baimei.


Nangong Beidou si congratulò con lui sorridendo: "Congratulazioni fratello Baimei, finalmente è avanzato di livello."


"Il motivo per cui sono riuscito a raggiungere il secondo livello è stato grazie all'aiuto del capoclan Nangong." Rispose soddisfatto Baimei.


"Siamo una famiglia ormai, non c'è bisogno di badare alle formalità." Disse Nangong Beidou.


"Capoclan Nangong, non deve preoccuparsi per questo. Anche se i miei amici ed io siamo solo Anziani nominali qui, faremo sicuramente del nostro meglio per il clan imperiale." Promise l'Immortale Baimei.


"È una fortuna per il nostro clan aver ottenuto l'aiuto dell'Immortale Baimei e di vari Sciamani. Non preoccupatevi per favore, otterrò sicuramente tutto ciò di cui avete bisogno non appena possibile." Disse Nangong Beidou.


All'improvviso uno Sciamano al picco dello stadio di Semi Martial Emperor disse: "Lord capoclan, ho sentito delle dicerie, mi chiedo se sia vero o no."


"Chieda pure." Disse Nangong Beidou.


"Ho sentito che quando i membri del clan imperiale Nangong dalla stirpe imperiale più densa avanzano di stadio, faranno apparire un drago dorato nel cielo. Questo fenomeno anormale è ancora più spettacolare di quelli dei Corpi Divini. Lord capoclan, è vero o no?" Chiese l'uomo.


"I Corpi Divini sono sempre stati inferiori a noi membri della stirpe imperiale. Così, le dicerie sono vere." Rispose compiaciuto Nangong Beidou.


"In tal caso, Lord capoclan, ci sono persone nel suo clan capaci di manifestare un fenomeno così anormale?" Continuò a chiedere l'uomo.


"Eheh, figuriamoci persone della nostra generazione, anche la giovane generazione, i miei figli, sono capaci di farlo."


"Sarebbe davvero splendido vederlo. Ho assistito diverse volte dei fenomeni anormali causati da Corpi Divini e volevo vedere da tempo quelli causati da membri di stirpi imperiali. Finalmente si è presentata l'opportunità di farlo." L'uomo si entusiasmò.


"A proposito, non ho mai visto nemmeno io i fenomeni di una stirpe imperiale. Ora che vi ho sentito parlare, anche io desidero vederli." Disse con un sorriso l'Immortale Baimei.


"Se l'Immortale desidera vederlo, non sarebbe troppo difficile. Per quanto ne so, sua altezza il terzo principe sta per avanzare di livello. Credo che potrà farlo tra pochi giorni." Disse Nangong Huayi, uno dei Martial Emperor di primo livello dietro il capoclan.


Non solo era uno degli aiutanti fidati di Beidou, Nangong Huanyi aveva anche il compito di proteggere il terzo principe. Quando Nangong Tianshi usciva dal territorio del clan, l'avrebbe sempre seguito.


Così Nangong Huayi era ancora più informato su di lui di suo padre.


"Davvero?" Chiese Nangong Beidou.


"Posso confermarlo Lord capoclan. Sicuramente avanzerò tra un mese." Rispose Nangong Huayi.


"Dato che l'Immortale Baimei desidera vederlo, non c'è bisogno di aspettare. Fai avanzare di stadio Tianshi oggi." Mentre parlava, Nangong Beidou tirò fuori una pillola dorata.


Il medicinale emanò un'energia naturale molto forte non appena apparì. Esaminandolo più da vicino, si poteva intravedere un drago dorato volare al suo interno.


Era la pillola delle Spire del Drago Dorato. Non conteneva un'aura incontrollata, ma molto densa e forte. Specialmente per chi era dotato di una stirpe imperiale, era un medicina divina.


Quando Nangong Huayi la vide, i suoi occhi brillarono. Era contento per il terzo principe. Immediatamente dopo la ricevette dal capoclan. Poi, usando una tecnica di movimento, lasciò l'edificio ed entrò direttamente nel territorio di Nangong Tianlong.


"Zio Huayi, cosa ti porta qui?"


Tutti i membri del clan imperiale Nangong, incluso Meng Xiaoyan, erano ancora qui. Erano sorpresi dal suo arrivo.


"Principe, l'Immortale Baimei ha detto che desidera vedere il fenomeno che si scatena mentre un membro della stirpe imperiale avanza di livello."


"Il lord capoclan ha sentito che sua altezza sta per avanzare di stadio, così ha donato una pillola delle Spire del Drago Dorato per sua altezza il terzo principe in modo che possa farlo oggi, così l'Immortale Baimei e gli altri Sciamani potranno godersi lo spettacolo." Mentre parlava, Nangong Hauyi tirò fuori un medicinale.


"Terzo fratello, sei proprio fortunato. Sei riuscito a farti donare personalmente una Pillola delle Spire del Drago Dorato dall'onorabile padre. Devi sapere che l'ho implorato di darmene una per molto tempo, eppure mi ha comunque rifiutato di farlo." La quarta principessa Nangong Tianfeng era estremamente gelosa.


Anche gli altri provavano un'invidia incredibile. Stavano quasi per sbavare.


La Pillola delle Spire del Drago Dorato era un tesoro che nemmeno i principi potevano usare come desideravano.


"Allora è così. Tianshi, prendi anche questa." Nangong Tianlong tirò fuori una pillola dorata e la consegnò al terzo principe.


"Grazie fratellone. Sei stato davvero buono con me. Eheh..." Nangong Tianshi mostrò un brillante sorriso. Il valore del medicinale era alla pari con la Pillola delle Spire del Drago Dorato. Anch'esso era un tesoro del loro clan imperiale.


Una volta che avesse assunto questo medicinale, il fenomeno che avrebbe causato sarebbe stato incredibilmente magnifico e potente. Una volta che fosse tornato nel suo corpo, la sua stirpe imperiale ne sarebbe stata rafforzata. La pillola era un tesoro desiderato da innumerevoli persone nel clan imperiale Nangong.


"Siamo fratelli. Non c'è bisogno di badare alle formalità. Vai ad allenarti bene così da avanzare di stadio stasera. Sai anche tu che un drago dorato in volo è più spettacolare di notte."


Nangong Tianlong gli diede una pacca sulle spalle. Anche se era estremamente duro con gli estranei, era estremamente affezionato al suo fratello minore.
                                


                                



