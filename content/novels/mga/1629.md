---
weight: 1629
title: Capitolo 1629 - L'Avanzamento di livello di Chu Feng
pubDate: 2025-06-05T09:15:50.991Z
tags:
    - mga
---


<em>Capitolo sponsorizzato, ringraziamo Francesco!
1 capitoli in coda (1 Francesco), 0/3
-Schadenfreude</em>


"Fratellone, non preoccuparti. Non lascerò assolutamente che il nostro clan imperiale Nangong perda la faccia. È il momento che sperimentino quanto siamo potenti." Nangong Tianshi mostrò un'espressione davvero contenta. Era molto intelligente e sapeva che questa era una rara opportunità.


Se fosse avanzato con successo, allora non solo avrebbe permesso all'Immortale Baimei di godersi lo spettacolo, sarebbe anche riuscito a entrare nelle buone grazie di suo padre. Così avrebbe ottenuto ancora più risorse di coltivazione, ancora di più dei suoi fratelli. Nangong Tianshi quindi sapeva di dover cogliere questa occasione.


Così Nangong Tianshi ricevette le due preziosi pillole medicinali e tornò nella sua residenza. Si stava preparando a raffinarle e a tentare di raggiungere il quarto livello del Semi Martial Emperor.


Inoltre aveva intenzione di farlo dopo che il cielo si fosse rabbuiato e prima dell'alba, così il fenomeno causato dal suo avanzamento sarebbe riuscito ad ampliare gli orizzonti dell'Immortale Baimei e degli altri.


Era come aveva detto Nangong Tianlong. Il fenomeno sarebbe stato più spettacolare di notte. Così Nangong Tianshi era sicuro che sarebbe riuscito a dimostrare le sue capacità e ad impressionare suo padre avanzando di livello se l'avesse fatto di notte.


Non si sapeva chi ne avesse parlato, ma presto tutti seppero della questione.


Molti del clan imperiale Nangong interruppero le loro attività. Trovarono posti dove sedersi e alcuni prepararono perfino cibo, bevande e rinfreschi, e iniziarono ad aspettare che Nangong Tianshi avanzasse di livello. Sembrava che stessero per guardarsi uno spettacolo. Desideravano tutti poter ammirare il magnifico spettacolo del drago dorato che sarebbe volato nel cielo.


Dopotutto quel fenomeno anormale non poteva essere attivato da chiunque nel clan. Così anche per loro sarebbe stato uno spettacolo.


Il tempo passò velocemente. In un batter d'occhio, il cielo si incupì. Quando calò la notte, la folla diventò ancora più entusiasta e piena di anticipazione.


Nessuno nella residenza di Chu Feng sapeva cosa sarebbe avvenuto però. Nangong Ya e Nangong Baihe si sentivano in colpa per quello che era accaduto oggi, così avevano accompagnato Chu Feng per tutto il tempo, bevendo vino e chiacchierando con lui in modo da farsi perdonare.


Lasciarono la residenza di Chu Feng solo quando calò la notte. Dopo che Nangong Ya, Nangong Baihe e Nangong Moli se ne andarono, Chu Feng tirò fuori la Stranezza Naturale.


Quando guardò la Stranezza Naturale, il giovane sorrise. Prima chiuse le porte della sua stanza e poi creò tre strati di formazioni attorno alla camera.


Il primo strato era per impedire che gli altri entrassero, la seconda era una barriera di occultamento. Anche se qualcuno avesse superato la prima protezione, non sarebbe riuscito a vedere Chu Feng dall'esterno. Così naturalmente non avrebbe potuto disturbarlo.


Il terzo strato era stato costruito per proteggersi da eventuali imprevisti, principalmente per impedire che il fenomeno causato dal suo avanzamento si precipitasse fuori e vagasse nel cielo.


Chu Feng non credeva che sarebbe riuscito ad avanzare di stadio raffinando solo questa Stranezza Naturale, ma per sicurezza aveva eretto la formazione.


Sapeva che se fosse avanzato di stadio accidentalmente, sicuramente avrebbe rivelato un fenomeno anormale. E dove si trovava? Nel clan imperiale Nangong.


Se gli altri lo avessero scoperto, se fossero rimasti indifferenti non ci sarebbero stati problemi. Ma se fossero diventati ostili, probabilmente non sarebbe più riuscito ad uscirne vivo.


Questo era il motivo per cui Chu Feng aveva eretto la terza formazione Spirit. Così anche se avesse causato un fenomeno anormale, lo avrebbe potuto sigillare nella sua residenza. Non sarebbe importato finché non fosse stato visto da estranei.


Dopo aver finito i suoi preparativi, Chu Feng si sedette a gambe incrociate sul pavimento e iniziarono a raffinare la Stranezza Naturale.


La Stranezza Naturale non conteneva molta energia naturale. Tuttavia se una persona normale avesse tentato di raffinarla, non sarebbe riuscita a farlo. Dopotutto le Stranezze Naturali erano diverse dalla pillola delle spire del drago dorato di Nangong Tianshi. L'energia contenuta nel medicinale era pura e molto gentile. Raffinarla sarebbe stato solo di beneficio e non avrebbe causato nessun danno.


L'energia nelle Stranezze Naturali invece era estremamente selvaggia. Figuriamoci le persone ordinarie, nemmeno i Martial Emperor avrebbero osato raffinarla. Chu Feng invece ne era capace e non solo osava farlo, ma la raffinava in modo estremamente veloce.


In un batter d'occhio, praticamente tutta l'energia contenuta nella Stranezza Naturale era stata assimilata da Chu Feng. Era come aveva previsto, sentì il suo dantian molto più pieno, eppure non poteva comunque avanzare di stadio.


"Sigh, bestie voraci, non potete mangiare un po' di meno?"


Chu Feng chiuse gli occhi e poi sospirò esasperato. Un tempo era avanzato velocemente una volta che si erano svegliati i suoi Fulmini Divini, ma ora stava provando avvilimento visto quanto era difficile aumentare anche solo di un livello.


"Questa sensazione," proprio in quel momento lo sguardo di Chu Feng brillò. Immediatamente dopo, chiuse gli occhi e iniziò ad allenarsi.


Chu Feng sentiva di avere un'opportunità alla sua portata. Era l'occasione di avanzare di stadio. Era completamente diverso dal modo in cui aveva coltivato prima. In passato Chu Feng sarebbe riuscito ad avanzare di stadio solo raffinando una quantità sufficiente di energia naturale per saziare i Fulmini Divini nel suo dantian. Non c'era bisogno di ispirazioni per avanzare di stadio.


Se Chu Feng fosse riuscito a cogliere questa occasione, sarebbe potuto avanzare di stadio immediatamente. Anche se l'energia naturale che aveva raffinato non era ancora arrivata al punto da permettergli di fare progressi, Chu Feng sarebbe comunque riuscito ad avanzare di stadio.


Erano momenti effimeri. Le persone ordinarie non potevano cogliere l'occasione di avanzare di stadio, figuriamoci comprenderlo.


Tuttavia, date le capacità di comprensione di Chu Feng, capì facilmente cosa fare. Inoltre riuscì a farlo in un batter d'occhio, avanzando di stadio all'istante.


"Roaaaaaaarrrr!"


"Rumble!!!"


In un istante risuonò un ruggito. L'abito di Chu Feng iniziò a svolazzare. Poi una saetta arancione volò dal suo corpo e cercò di levarsi al cielo.


Tuttavia, subito dopo aver lasciato il corpo del giovane, fu fermata dalla formazione e fu respinta. Poi, come una bestia intrappolata, cominciò a volare attorno cercando di rompere la barriera per lasciare la residenza.


Altri cinque fulmini volarono dal corpo di Chu Feng, ma anch'essi furono fermati dalla formazione.


Chu Feng sapeva che le saette di colore arancione, viola, rosso, nero, blu e dorato non erano ordinarie, invece erano enormi bestie del fulmine.


Tuttavia, visto che erano intrappolate in un luogo così angusto, non potevano rivelare il loro vero aspetto. Anche se non potevano farlo, Chu Feng poteva comunque percepire il loro potere distruttivo e l'aura imponente che guardava dall'alto ogni creatura vivente.


"Fortunatamente, questa formazione Spirit, altrimenti... se scappaste tutti fuori si metterebbe proprio male."


Chu Feng rise con fare dispettoso. Era contento di essere stato previdente. Se non avesse creato quella formazione per prepararsi, probabilmente avrebbe causato un enorme disastro.


Dopotutto, se queste sei enormi bestie del fulmine fossero scappate fuori e avessero galoppato nel cielo, avrebbero causato sicuramente del trambusto.


Chu Feng sapeva molto bene di aver ereditato anche lui una stirpe speciale, ed era una stirpe capace di sopprimere quelle imperiali.


Così, se queste sei enormi bestie del fulmine fossero fuggite, non avrebbero solo causato un fenomeno, ma avrebbero fatto provare una sensazione di oppressione ai membri del clan imperiale.


Allora probabilmente l'avrebbero considerato una minaccia. Chu Feng non avrebbe più dovuto affrontare una mera disputa tra membri della giovane generazione, ma una catastrofe imminente.
                                


                                



