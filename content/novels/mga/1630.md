---
weight: 16300
title: Capitolo 1630 – Drago Dorato
pubDate: 2025-06-05T09:15:50.991Z
tags:
    - mga
---


<em>Capitolo sponsorizzato, ringraziamo Francesco!
0 capitoli in coda (0 Francesco), 0/3
-Schadenfreude</em>


"Sigh, a proposito, è proprio un'ottima sensazione."


Mentre guardava i sei enormi fulmini lottare nella formazione senza potersi liberare, Chu Feng provò soddisfazione nel poterli controllare.


Si sentiva proprio bene e non vedeva l'ora che queste enormi saette tornassero nel suo corpo e si fondessero con il suo sangue.


Allora, non solo sarebbe diventato ufficialmente un Semi Martial Emperor, il suo potere marziale sarebbe aumentato di livello...


Chu Feng non vedeva l'ora di scoprire se sarebbe riuscito ad ottenere una nuova abilità alla pari con l'armatura e le ali del fulmine.


Se fosse stato così, allora avrebbe potuto aumentare di un altro livello la sua coltivazione?


Sarebbe potuto passare direttamente al quarto livello con l'aiuto dell'armatura e delle ali del fulmine, insieme alla potenziale nuova abilità?


Mentre ci pensava, l'espressione di anticipazione di Chu Feng divenne sempre più intensa. Se fosse andato tutto come desiderava, sarebbe diventato ancora più forte.


Dopodiché Chu Feng si sdraiò a terra e si mise le mani dietro la testa. Iniziò ad ammirare i sei fulmini di colore diverso che svolazzavano attorno e cercavano di precipitarsi fuori dalla formazione.


Chu Feng sembrava proprio tranquillo.


Proprio in quel momento risuonò la voce di Ovetto: "Lasciami uscire. Voglio vederli anche io."


Chu Feng sorrise lievemente, poi aprì con un pensiero il portale. A differenza di come di solito usciva con grazia, stavolta la sua regina uscì con un balzo. Era evidente quanto fosse entusiasta.


"Wow, finalmente posso vedere la tua stirpe imperiale da vicino. È piuttosto straordinaria."


Dopo essere uscita, gli splendidi occhi di Ovetto brillarono in continuazione... erano sul punto di scintillare. Era ancora più entusiasta di Chu Feng. Come una ragazzina dispettosa, cominciò a correre per lo spazio limitato. Cercò addirittura di prendere le sei enormi bestie del fulmine.


Mentre le sei enormi saette erano estremamente spaventose, non possedevano vero e proprio potere. Altrimenti come sarebbero state contenute dalla formazione Spirit di Chu Feng? Dopotutto la loro vera energia era capace di distruggere il mondo.


In altre parole, mentre erano proiezioni, non i veri Fulmini Divini, così non potevano fare del male alla regina.


All'improvviso lo spirito chiese: "Chu Feng, puoi aprire la formazione Spirit?"


"Perché?" Chiese Chu Feng.


"Voglio farle uscire così da poter vedere le facce dei membri del clan imperiale Nangong." Ovetto chiuse gli occhi. Dalle sue ciglia tremanti sembrava che stesse già immaginando le facce della folla.


"Mia cara regina, vuoi che mi facciano fuori?" Chiese esasperato Chu Feng.


"Ahah, stavo solo scherzando. Guarda quanto ti spaventi, fifone." Lo spirito spalancò gli occhi e arrivò di fronte a Chu Feng saltellando. Stese le sue mani bianche come gelsomini e diede un colpetto sulla fronte di Chu Feng.


Invece di spazientirsi, Chu Feng provò affetto vedendola così birichina. Batté il pavimento accanto a lui e disse: "Avanti, sdraiati e guardiamoli insieme."


"Non è possibile. Sono una persona così nobile, come potrei sdraiarmi a terra come te?" Non solo la regina alzò la testolina con orgoglio, mise anche le mani sui fianchi con fare dispettoso.


Chu Feng fece un cenno. Poi uno strato di potere Spirit formò una coperta dorata. Sembrava vero tessuto.


"Prego mia regina." Disse Chu Feng.


"Molto meglio." Ovetto sorrise soddisfatta, poi si sdraiò accanto a lui e adottò la stessa postura con le mani dietro la testa mentre guardava i sei Fulmini Divini. In effetti era ancora più rilassata, e incrociò una gamba sull'altra. Sembrava proprio scomposta.


"Ovetto, quale dei sei Fulmini Divini ti piace di più?" Chiese Chu Feng.


"Quello nero?" Disse senza esitare Ovetto.


"Perché?" Chu Feng era confuso. Generalmente alle ragazze sarebbero piaciuti colori brillanti. La sua regina era proprio diversa dalle masse.


"Perché nero è un colore feroce, assomiglia a me." Ovetto sorrise dolcemente. Poi chiese: "E tu? Qual è il colore che ti piace di più?"


"A me? Anche a me piace di più il nero." Disse Chu Feng.


"Perché?" Chiese la regina.


"Woosh!!"


Chu Feng non rispose e si alzò all'improvviso. Prese la saetta nera e la accarezzò gentilmente. Non sembrava che stesse accarezzando un fulmine, ma una splendida donna. Si fermò solo dopo quando il fulmine galoppò più velocemente. Poi sorrise dispettosamente, si girò e disse: "Perché il nero è feroce e assomiglia a te."


"Dannazione, sei proprio diventato coraggioso visto che osi approfittarti di me." La regina emanò subito uno sconfinato potere Asura.


"Mi sbagliavo, mi sbagliavo." Le preghiere di Chu Feng risuonarono immediatamente nella formazione.


.....


Mentre Chu Feng si era sigillato nella sua stanza, non sapeva cosa stava accadendo fuori. In quel momento Nangong Tianshi riuscì ad avanzare di livello e un drago dorato stava iniziando a volare nel cielo e aveva raggiunto l'orizzonte nel posto dove si stava allenando.


Una volta che il drago dorato apparì, illuminò l'intera volta celeste. Sembrava che fosse apparso un sole nel cielo, era estremamente appariscente.


Non solo questo drago dorato era enorme, emanava una potenza incredibile. Mentre viaggiava per l'orizzonte, mostrava una forza tirannica che guardava dall'alto ogni creatura vivente. Si provava riverenza solo guardandolo.


"È apparso, finalmente è apparso. La nostra stirpe imperiale, il drago dorato, è apparsa."


L'intero clan imperiale Nangong era pieno di entusiasmo impareggiabile. Quando lo videro, il loro sangue iniziò a ribollire.


Dopotutto il drago era il segno del loro orgoglio, la loro stirpe imperiale che consideravano ancora più potente dei Corpi Divini.


"Nangong!"


"Nangong!"


"Nangong!"


"Nangong!"


"Nangong..."


Non si sapeva chi avesse iniziato a gridare il nome del clan, ma dopo che lo fece, altre persone si unirono al coro. In un istante nell'intero territorio risuonarono le loro grida.


In quel momento mentre la folla stava urlando con entusiasmo, Chu Feng iniziò ad agitarsi.


"Ovetto, c'è qualcosa di strano." Chu Feng fissò le sei saette e si accigliò.
                                


                                



