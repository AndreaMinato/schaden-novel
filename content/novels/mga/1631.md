---
weight: 1631
title: Capitolo 1631 – La Comparsa dei Fulmini Divini
pubDate: 2025-06-05T09:15:50.991Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Cosa c'è? Stai parlando di quel branco di cani del clan Nangong che abbaiano fuori? È successo qualcosa?" Ovetto poteva sentire la folla fuori che esultava.


"No, sono i sei Fulmini Divini a comportarsi in modo strano."


"Anche se devono uscire dal mio corpo per creare un fenomeno anomalo, non dovrebbero rimanere fuori per così tanto tempo. Normalmente sarebbero dovuti già tornare indietro."


"Tuttavia sento che non solo non hanno intenzione di tornare nel mio corpo, ma che desiderano ancora di più uscire dalla formazione Spirit." Disse Chu Feng.


"Ora che me lo hai detto in effetti è vero. Prima sembravano essersi calmati gradualmente, ma sono diventati più frenetici da quando la gente del clan imperiale ha iniziato a starnazzare. Che le loro grida li abbia irritati?" Ora che Chu Feng glielo aveva fatto notare, anche lo spirito si rese conto che qualcosa non andava.


Chu Feng usò gli Occhi Celesti per guardare fuori. Quando vide il drago dorato che sfrecciava nel cielo, cambiò immediatamente espressione. Disse: "Oh no!"


"Cosa succede?" Ovetto non era nel corpo di Chu Feng, così non poteva vedere ciò che stava guardando.


"C'è un drago dorato che sta emettendo l'energia di una stirpe imperiale fuori. Probabilmente qualcuno del clan imperiale Nangong è avanzato di livello e ha causato un fenomeno anormale che ha assunto la forma di quel drago dorato."


"La mia stirpe imperiale è molto più potente di quel drago dorato. Probabilmente i fulmini non riescono a sopportare che un'esistenza più debole di loro si pavoneggi fuori mentre loro sono intrappolati qui. Per questo si sono arrabbiati."


"Se le mie ipotesi sono corrette, vogliono uscire e togliere di mezzo il drago dorato." Disse Chu Feng.


"Stai scherzando? Allora si sta mettendo proprio male. Cosa facciamo? C'è un modo per fare tornare nel tuo corpo i tuoi Fulmini Divini?" Chiese Ovetto.


"Rooooooaaaaarr!!"


In quel momento i sei Fulmini Divini ruggirono simultaneamente. Poi rilasciarono delle potenti aure e cominciarono a colpire la formazione Spirit.


La barriera che all'inizio era riuscita a contenerli cominciò ad ondeggiare. Sembrava che si stesse per rompere da un momento all'altro.


Chu Feng posò immediatamente le mani sulla formazione e iniziò a riversare il suo potere nella barriera per aumentarne la forza.


Tuttavia il potere dei sei Fulmini Divini aumentò sempre di più e cominciarono ad attaccare ancora più freneticamente.


Vedendo che la barriera stava per crollare, Chu Feng impallidì. Sapeva che la situazione si stava mettendo estremamente male ed esclamò: "Maledizione!"


....


La gente del clan imperiale Nangong non sapeva cosa stava accadendo nella residenza di Chu Feng. Nel frattempo, sul tetto dell'edificio più alto nel picco della catena montuosa del loro territorio, il capoclan, l'Immortale Baimei e gli altri erano rimasti a guardare.


Dal posto dov'erano, potevano ammirare da molto vicino il drago dorato appariscente che sfrecciava tra le nuvole.


Erano riusciti finalmente a vedere il fenomeno anormale, il drago dorato in volo. L'Immortale Baimei e gli altri Sciamani alzarono tutti le sopracciglia con contentezza mentre mostravano sguardi gioiosi.


"Che spettacolo magnifico. È davvero sbalorditivo. È il fenomeno più spettacolare che abbia mai visto in tutta la mia vita." Molti degli Sciamani lo stavano lodando incessantemente.


"L'intensità di un fenomeno generalmente dimostra quanto è forte il coltivatore. È il fenomeno più valoroso che abbia mai visto che abbia mai visto."


"La stirpe imperiale del clan Nangong è davvero eccezionale. Secondo me è come ha detto il capoclan Nangong, indipendentemente da quanto possano essere potenti i Corpi Divini, anche se ricevono il favore del cielo, non potranno mai essere paragonati alla stirpe imperiale del clan Nangong."


"Se possiede questo tipo di stirpe imperiale, sarebbe strano che i membri del clan imperiale Nangong non diventino i più formidabili." Perfino l'Immortale Baimei iniziò a lodarli.


Nangong Beidou mostrò un largo sorriso dopo aver sentito queste parole. "Ahah... non c'è fretta, non c'è fretta. Anche con l'aiuto dell'Immortale Baimei come potremmo non aumentare il nostro potere?"


Era evidente da ciò che aveva detto che non volesse essere da meno rispetto ai tre palazzi e agli altri tre clan imperiali. Era ambizioso e il suo obiettivo era diventare il più forte tra gli umani.


"Roaaaarr!!"


Proprio in quel momento risuonò un ruggito. L'intero mondo iniziò a tremare con violenza. Era un suono molto più spaventoso del ruggito del drago dorato di prima.


Tutti cambiarono espressione. Rivolsero gli sguardi verso Nangong Beidou e chiese: "Cosa sta succedendo? Qualcun altro è avanzato di livello oggi?"


Nangong Beidou era accigliato. Era la persona più informata sulla stirpe imperiale del clan Nangong. Anche se quel ruggito sembrava molto simile, era sicuro che non appartenesse ad un drago dorato del suo clan.


"Roaaaaaaar!!!"


In quel momento il cielo tremò di nuovo, ma stavolta risuonarono sei ruggiti.


Allo stesso tempo, sei enormi bestie coperte di fulmini si levarono al cielo e volarono al di sopra delle nuvole.


"Cielo, cosa sono quelli?!"


Dopo averli visti, l'Immortale Baimei e gli altri furono colti dal panico. Quelle bestie fatte da saette erano semplicemente troppo immense. Ognuna di loro era molto più grande del drago dorato. Anche se avevano un aspetto indefinito, sembravano proprio spaventosi.


Se fossero stati solo giganteschi e dall'aspetto terrificante non sarebbero sembrati così minacciosi però; l'aspetto più importante era che emanavano delle aure che inquietarono perfino l'Immortale Baimei.


L'Immortale Baimei si sentì solo piccolo e debole di fronte alle sei creature fatte da saette.


Anche se era un Martial Emperor e uno Sciamano dal Marchio del Drago, sapeva che quelle enormi bestie del fulmine erano molto più spaventose di lui. Non aveva mai visto un'esistenza del genere.


Quando perfino l'Immortale Baimei, un estraneo, si sentiva in quel modo, non c'era bisogno di menzionare cosa stavano provando i membri del clan imperiale Nangong.


Nell'istante in cui le sei enormi bestie del fulmine apparirono, le loro anime cominciarono a tremare immediatamente. Specialmente le loro stirpi imperiali nel loro dantian fremevano di paura.


In effetti quelli dalla coltivazione più debole tremarono violentemente e i bambini iniziarono perfino a piangere.


Questo inquietò molto la gente del clan imperiale Nangong. Era un tipo di sensazione che non avevano mai provato prima. Tuttavia erano certi che fosse stata provocata dalle sei enormi bestie del fulmine.


"Il nostro drago dorato, perché non si sta muovendo?"


In quel momento qualcuno notò che il drago dorato che prima aveva ruggito ripetutamente e stava sfrecciando tra le nuvole per dimostrare la sua forza si era nascosto tra le nuvole e si era fermato. Sembrava si stesse nascondendo come un codardo.


"Roaaaar!!"


All'improvviso l'enorme bestia del fulmine nera ruggì verso il drago dorato.


Il drago dorato tremante sembrava un topo di fronte ad un gatto. Si girò immediatamente e, a gran velocità, si precipitò verso il palazzo di Nangong Tianshi e tornò nel corpo del principe.


"Questo..."


Questa scena lasciò senza parole la gente del clan imperiale Nangong. Che situazione era questa? Il drago dorato che li inorgogliva così tanto era fuggito per la paura dopo aver sentito il ruggito di quell'enorme bestia del fulmine!
                                


                                



