---
weight: 16370
title: Capitolo 1637 - Eredità delle Tecniche Segrete
pubDate: 2025-06-05T09:15:50.992Z
tags:
    - mga
---


<em>Capitolo sponsorizzato, ringraziamo Federico!
7 capitoli in coda (Federico), 0/3
-Schadenfreude</em>


"Possedete tutti un buon talento, in confronto agli altri siete i più talentuosi." Disse con un sorriso la tecnica misteriosa dell'Immortale dell'Acqua.


"In tal caso, può dirci chi tra noi è il più capace?" Chiese Nangong Tianshi.


"Dovrebbe essere lui la persona dal talento migliore tra tutti voi." La tecnica misteriosa dell'Immortale dell'Acqua indicò Nangong Tianhu e chiese: "Qual è il tuo nome?"


Le espressioni degli altri principi e anche di Meng Xiaoyan cambiarono.


Anche se il loro rapporto era estremamente buono, nessuno di loro era disposto ad ammettere di avere un talento inferiore. Anche se era il loro fratello, non potevano accettarlo.


Tuttavia Nangong Tianhu si riempì di gioia. Disse frettolosamente: "Lord Immortale dell'Acqua, in tal caso, sarebbe disposto a scegliere me? Oso garantire che se mi sceglierà, porterò onore al suo potere."


"Ahahah..." La tecnica misteriosa dell'Immortale dell'Acqua scoppiò a ridere.


Tutti rimasero sbalorditi, non capivano il motivo dietro la sua reazione.


"Mentre è vero che ci sono molti geni qui, il solo tra di voi degno di ricevere i miei servigi." la tecnica misteriosa dell'Immortale dell'Acqua si spostò e poi arrivò di fronte a Chu Feng mentre lo guardava: "È questo ragazzo."


"È davvero lui?" Vedendo questo, le espressioni dei membri del clan Nangong cambiarono drasticamente. Questo valeva in particolare per Nangong Tianlong, Nangong Tianhu e gli altri. Dalle loro espressioni e dalle loro reazioni sembrava che le loro mogli avessero dormito con un mendicante.


Non si sarebbero mai aspettati che la tecnica misteriosa dell'Immortale dell'Acqua  avrebbe scelto Chu Feng. Erano sicuri che, indipendentemente da quanto fossero potenti le tecniche Spirit di Chu Feng, il suo talento per la coltivazione marziale fosse inferiore al loro.


Perché la tecnica misteriosa dell'Immortale dell'Acqua aveva scelto Chu Feng e non loro? Era semplicemente irragionevole!


Incapaci di accettarlo, Nangong Tianhu e gli altri iniziarono a gridare: "Come può essere? Non può scegliere lui! Lei appartiene al nostro clan, deve scegliere qualcuno del nostro clan!"


"Bang!!"


Tuttavia, proprio in quel momento, il corpo della tecnica misteriosa tremò. Poi l'acqua schizzò ovunque scatenando un'aura opprimente. Allo stesso tempo si sollevò una raffica che spazzò via Nangong Tianhu e tutti gli altri che avevano sollevato obiezioni. Furono scaraventati tutti contro la parete della formazione Spirit.


"Da quando potete questionare le mie decisioni?" La tecnica misteriosa dell'Immortale dell'Acqua aveva perso il suo atteggiamento amichevole. Dal suo tono traspariva una rabbia evidente.


Nangong Tianlong e gli altri si stavano accigliando. Ora la tecnica misteriosa dell'Immortale dell'Acqua aveva riacquistato la libertà e così era estremamente potente. Non potevano competere con lei.


Così, impotenti, rivolsero gli sguardi verso l'Immortale Baimei e Nangong Huayi. Volevano ricevere il loro aiuto. Dopotutto non potevano rimanere a guardare mentre la tecnica misteriosa dell'Immortale dell'Acqua passava a Chu Feng.


Tuttavia, con loro sorpresa, l'Immortale Baimei e Nangong Huayi rimasero fermi sul posto. Sembrava che non potessero vedere i loro sguardi imploranti.


"Woosh!"


All'improvviso la tecnica misteriosa dell'Immortale si trasformò in una goccia d'acqua che sfrecciò direttamente verso la fronte di Chu Feng.


Dopo che la tecnica misteriosa entrò nel suo corpo, Chu Feng sentì un potere sconfinato fondersi con lui. Allo stesso tempo risuonò una voce nella sua mente.


"Qual è il tuo nome ragazzo?" Era la voce della tecnica misteriosa.


"Mi chiamo Chu Feng Senior." Rispose rispettosamente.


"Non perderò tempo con parole superflue Chu Feng. Sono stato creato dal vecchio antenato dei Cinque Elementi. D'ora in avanti sarò al tuo servizio. Puoi evocarmi per farmi combattere insieme a me. Inoltre, a meno che tu non muoia, possederò un corpo indistruttibile."


"Inoltre la mia forza dipenderà dalla tua. La mia coltivazione sarà sempre un livello superiore alla tua. Questa è la mia abilità."


"Inoltre c'è una questione molto importante di cui ti devi ricordare. Allora, quando il vecchio antenato dei Cinque Elementi mi ha creato, ha prodotto altre quattro tecniche segrete. Se potrai convincere tutte e quattro a servirti, otterrai un segreto che ti permetterà di ottenere un deposito di tesori." Dopo aver detto questo, la voce della tecnica misteriosa dell'Immortale dell'Acqua scomparì completamente.


Chu Feng capì che si doveva essere fusa completamente con lui ormai.


Nel frattempo notò che Nangong Tianlong e gli altri lo stavano guardando pieni di intento omicida, come se volessero divorarlo vivo. Era evidente che fossero estremamente infuriati.


Proprio in quel momento, l'Immortale Baimei disse: "Amico Chu Feng, sei davvero straordinario. Sei riuscito ad entrare nelle buone grazie della tecnica misteriosa dell'Immortale dell'Acqua." Tuttavia, anche se sembrava che lo stesse lodando, le sue parole contenevano delle implicazioni nascoste.


"Senior, dovrebbe essere la prima volta che ci siamo incontrati. Come ha saputo il mio nome?" Chiese con un sorriso Chu Feng. Anche la sua domanda conteneva dei sottintesi.


Nessuno notò che Chu Feng aveva messo le mani dietro la schiena, un palmo di fronte all'altro. Anche se non le aveva unite, erano a breve distanza l'una dall'altra.


anche se Chu Feng sembrava molto rilassato, era al picco della sua concentrazione. Se ci fossero stati movimenti, se qualcuno lo avesse attaccato, avrebbe unito immediatamente le mani e avrebbe attivato le tecniche Tabù per liberare l'altro Spirito Asura nel suo corpo.


"Eheh..." L'Immortale Baimei rise piano, ma non disse nulla.


"Dato che la tecnica misteriosa dell'Immortale dell'Acqua ha scelto il suo padrone, il raduno di oggi è terminato." Disse lo Sciamano.


"È finita così? Come possiamo permettere che la tecnica misteriosa del nostro clan finisca nelle mani di un estraneo?!" Nangong Tianlong e gli altri non riuscivano ad accettarlo.


Tuttavia dopo chiusero la bocca. Non solo smisero di protestare, ma le loro espressioni arrabbiate furono rimpiazzate da freddi sorrisi. Evidentemente qualcuno li aveva informati di cosa sarebbe accaduto tramite una trasmissione della voce.


Così Chu Feng tornò nella sua residenza accompagnato dalla zia Lian.


In quel momento l'espressione della donna era davvero scontenta, evidentemente sapeva quanto era difficile la situazione in cui si trovavano.


Il motivo per cui l'aveva capito era perché aveva prestato attenzione alle espressioni dell'Immortale Baimei e di Nangong Huayi per tutto il tempo. Quando la tecnica misteriosa dell'Immortale dell'Acqua aveva scelto Chu Feng, anche se non avevano detto nulla, né avevano cercato di impedirlo, avevano rivelato sguardi pieni di intento omicida, specialmente il capoclan.


Così zia Lian aveva capito quali erano le loro intenzioni. Probabilmente Chu Feng sarebbe andato incontro ad una catastrofe.


All'improvviso lei disse: "Andiamo Chu Feng. Ti porterò da una persona."


"Da chi?"


"Una persona capace di portarti via da qui." Mentre parlava, afferrò Chu Feng e si preparò ad andarsene.


"Woosh, woosh!!"


Tuttavia proprio in quel momento due persone la bloccarono. Erano i due assistenti leali del capoclan, Nangong Huayi e Rongsheng.


"Nangong Lian, dove hai intenzione di andare?" Chiese Nangong Huayi.


"Non ti riguarda." Zia Lian sbuffò freddamente e poi cercò di andarsene.


"Dove hai intenzione di andare non mi riguarda, mi interessa dove sta andando Chu Feng." Mentre parlava, Nangong Huayi rilasciò la sua aura sconfinata e opprimente per sigillare la regione. Aveva bloccato completamente la strada a Nangong Lian.


Inoltre non fu solo lui ad intervenire, anche Nangong Ronsheng aveva emanato la sua energia.
                                


                                



