---
weight: 164
title: Capitolo 164 - Pieno di Rabbia
pubDate: 2024-05-29T10:13:16.355Z
tags:
    - mga
---


CAPITOLO SPONSORIZZATO ringraziamo akisame
42 Capitoli in coda 0/3€
-Schadenfreude


"Chu Feng? È lui? Ha osato pensare di tornare?"


Negli ultimi giorni, il famigerato nome di Chu Feng si era già diffuso per tutta la Scuola del Drago Azzurro, perfino le accademie vicine avevano sentito parlare di lui.


Dopotutto la forza di Gong Luyun era ad un alto livello, perfino molti discepoli principali di scuole di primo livello non osavano offenderlo. Così, quando molte persone avevano saputo che qualcuno lo aveva sfidato, c'era stata un'enorme reazione.


Esattamente per questo, molti curiosi avevano cercato di scoprire che aspetto avesse Chu Feng e altri ficcanaso avevano disegnato dei suoi ritratti, vendendoli perfino.
Al momento quasi tutti nella Scuola del Drago Azzurro sapevano chi era Chu Feng e qual era il suo aspetto.


In quell'istante erano tutti sorpresi della ricomparsa del ragazzo, ma vedendo le sue azioni seguenti divennero ancora più sbalorditi.


Chu Feng fece un cenno e la spada nera volò dritta nella sua mano. Dopodiché infilzò con violenza il dantian dell'uomo dell'Alleanza Sword schizzando sangue ovunque.


"Ahhhhhhh"


La persona a terra gridò addolorata, poi come si afflosciò a terra senza muoversi più. In quel momento pensò solo che era finito.


Quando l'energia spirituale cominciò ad uscire dal suo corpo, non importava quanto provasse a condensarne nel suo dantian, sapeva che era diventato un invalido.
Tutta la coltivazione che aveva radunato finora era sparita.


"Tu... tu..."


Le persone più scioccate erano proprio i membri dell'Alleanza Sword. I loro volti erano impalliditi e i suoi sguardi erano pieni di terrore.


"Non volevate sapere cos'avrei fatto? Ora vi farò sapere come mi prenderò cura di voi."


L'espressione di Chu Feng divenne gelida mentre continuò ad infilzare i dantian dei membri dell'Alleanza Sword. L'energia spirituale si disperdeva I risultati di diversi anni di coltivazione erano stati tutti perduti oggi.


"Oh cielo. Chu Feng ha mutilato così tanti membri dell'Alleanza Sword. Ha davvero un gran fegato!"


La folla gridò in continuazione per lo stupore quando vide quella scena. Tutti pensarono che Chu Feng fosse troppo audace perché le regole della scuola proibivano chiaramente l'assassinio e la mutilazione della coltivazione. Il ragazzo avrebbe ricevuto una grave punizione a causa delle sue azioni.


In quel momento perfino Chu Cheng e Chu Zhen furono colti dal panico. Nonostante conoscessero il carattere di Chu Feng e sapevano che si sarebbe vendicato contro le persone che li avevano maltrattati, non avrebbero mai pensato che si sarebbe spinto fino a questo punto.


"Chu Cheng, Chu Zhen. Al momento i membri della famiglia Chu sono ancora nella Scuola del Drago Azzurro?" Chu Feng ignorò gli sguardi della folla e guardò i due fratelli che si alzarono lentamente da terra.


"Per evitare umiliazioni inutili, Chu Xue e gli altri sono già tornati nella famiglia Chu. All'inizio Chu Wei doveva partire con Chu Yue, ma non era disposta ad andarsene, ha detto che sarebbe rimasta qui e avrebbe aspettato il tuo ritorno per fare giustizia."


"Così al momento, nella Scuola del Drago Azzurro, a parte noi due fratelli, ci sono anche Chu Yue e Chu Wei."


"Comunque Chu Wei è stato gravemente ferito questa mattina. La sua mano e il suo piede sono stati fratturati. Abbiamo chiesto l'aiuto degli anziani, ma ci hanno ignorato e non hanno fornito un trattamento medico."


"Dato che non potevamo farci niente, siamo scesi per la montagna a comprare delle medicine, comunque non ci aspettavamo che ci avrebbero bloccato all'entrata." Spiegò nel dettaglio Chu Cheng.


"E Su Rou e l'Anziano Ouyang? Perché non avete chiesto aiuto a loro?" Chu Feng era sorpreso. Nella corte interna, sarebbe stato logico che gli altri Anziani non si preoccupassero della famiglia Chu, tuttavia Su Rou sarebbe intervenuta sicuramente.


"Ho provato ma avevano delle questioni di cui occuparsi e non erano nella Scuola del Drago Azzurro." Scosse la testa Chu Cheng con un'espressione sconfortata.


"Perché?" Chu Feng si accigliò lievemente e sentì che questo problema non era semplice come sembrava. Anche se Su Rou fosse stata occupata, avrebbe comunque ordinato ai suoi sottoposti di proteggere la famiglia Chu.
Chiaramente c'era qualcosa di strano.


"Portatemi da Chu Wei!" Disse Chu Feng dopo aver riflettuto.


Il ragazzo e i due fratelli arrivarono velocemente nella residenza di Chu Wei. Il palazzo prima perfettamente ordinato era già a pezzi, perfino la porta principale era stata fatta a pezzi e l'interno era in una situazione ancora peggiore.


Le sedie e i tavoli erano stati distrutti e non c'era quasi nulla rimasto intatto, sembrava un tempio in rovina, ma chiaramente era stato distrutto da qualcuno.


Chu Feng strinse lievemente i pugni. Stava diventando furioso, non avrebbe mai pensato che la gente dell'Alleanza Sword si sarebbe comportata così scorrettamente. Non avrebbe nemmeno creduto che, dopo tutto questo, gli Anziani non se ne sarebbero preoccupati.


"Tutte le nostre residenze sono così, comunque le nostre sono messe meglio in confronto al tuo palazzo precedente. Il posto dove vivevi è già stato bruciato e raso al suolo." Disse Chu Cheng.


"In questi ultimi giorni, solo i membri dell'Alleanza Sword vi hanno attaccato?" Chiese Chu Feng mentre saliva le scale. Doveva sapere chi aveva attaccato la sua famiglia.


"Sì, nonostante tutti ci osservino con sguardi compiaciuti, tutti gli assalitori appartenevano all'Alleanza Sword. Il fondatore del loro gruppo è finito nono nella classifica del Drago Azzurro."


"Sicuramente Gong Luyun è coinvolto. Nonostante in superficie sembri che sia Wu Jiu ad organizzare l'attacco, in realtà è Gong Luyun a giocarci brutti tiri." Disse Chu Cheng.


"Come lo sapete?" Chu Feng aveva qualche dubbio, considerando la posizione di Chu Cheng, era difficile che conoscesse tutte queste informazioni.


"Ce l'ha detto Su Mei." Proprio in quel momento risuonò la voce di Chu Yue dall'alto.


Chu Feng alzò la testa e la vide. Era piuttosto bella e dolce, ma il suo volto era un molto più magro e c'erano dei lividi sulla sua fronte.


"Chu Yue, hanno picchiato anche te?" Chiese Chu Feng.


Chu Yue non rispose, si limitò a tirare su Chu Feng. Anche la stanza in cui era al momento era nel caso. Perfino le finestre erano state frantumate e non sembrava un posto in cui vivevano delle persone.


Nell'angolo della stanza, c'era un letto rotto assemblato alla meglio. Chu Wei era disteso lì e delle bende ricoprivano il suo corpo. Aveva gli occhi chiusi e continuava a gemere nonostante fosse svenuto.


Chu Feng era avvilito e non disse nulla. Guardò la ragazza e gli altri. Chu Yue non era in condizioni così pessime, mentre Chu Cheng e Chu Zhen erano cosparsi di ferite. Tra le aree che erano state appena colpite, si vedevano anche le tracce delle lesioni precedenti.


Il ragazzo si stava immaginando che genere di vita avessero passato in questi ultimi giorni e il motivo per cui erano rimasti qui a sopportare il dolore era stato tutto per Chu Feng.


Erano stati loro a difendere la dignità della famiglia. Se non altro avrebbe fatto sapere alla gente che non avrebbero abbassato la testa di fronte ad una tale umiliazione.
Anche se non avevano la forza di resistere, erano determinati.


"Chu Yue, porta Chu Wei a casa. Inoltre tieni questo, lascia che la famiglia Chu si trasferisca nella città Oro Viola. Con la protezione di Chen Hui potrò stare più tranquillo." Chu Feng diede il suo Distintivo di Comando a Chu Yue.


"Chu Feng, e tu? Non te ne andrai?" Chu Yue fissò il ragazzo con sguardo interrogativo.


Chu Feng si limitò a sorridere lievemente per poi dire:"Farò sapere a tutti che la mia famiglia non è così debole."





