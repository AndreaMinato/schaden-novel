---
weight: 1640
title: Capitolo 1640 - L'Arrivo dell'Apocalisse
pubDate: 2025-06-05T09:15:50.992Z
tags:
    - mga
---


Capitolo regolare,
5 capitoli in coda (Federico), 0/3
-Schadenfreude</em>


Mentre il cielo e la terra si incupivano, si formò un uragano.


L'uragano conteneva raffiche affilate come falci. Fendeva il cielo e tagliata il terreno. Era giunto il giorno del giudizio.


Solo quando lo spirito malvagio puntò i suoi occhi rossi verso le regioni più profonde e iniziò ad avanzare il cielo tornò limpido e privo di nuvole.


Tuttavia, quando la luce del sole tornò ad illuminare la catena montuosa, rivelò solo distruzione.


Quasi tutti gli alberi erano stati tagliati, quelli rimasti intatti erano stati sradicati dall'uragano. Una grande quantità di montagne erano collassate. Era un disastro.


Chu Feng e zia Lian apparirono all'improvviso in un angolo. Quando vide l'oscurità e lo spirito malvagio che si stava avvicinando ai palazzi del clan imperiale Nangong, Chu Feng iniziò ad accigliarsi. Era pieno di emozioni contrastanti.


"Mi sono impegnato così tanto per liberare questo spirito malvagio, non mi sarei mai aspettato che sarebbe stato tutto invano." Chu Feng sospirò.


"Non è stato tutto invano. Se non altro ti sei salvato liberandolo. Mentre il clan imperiale Nangong che voleva ucciderti andrà incontro ad una catastrofe." Disse sorridendo Ovetto.


"Ma non solo ci sono il fratello Ya, Baihe e Moli lì, molti dei membri del clan Nangong sono innocenti." Chu Feng sospirò.


"Anche se sono innocenti, non è colpa tua. Sono stati loro a costringerti." Disse Ovetto.


"Perché la tua voce è così debole?" Chu Feng notò che c'era qualcosa di strano. La voce di Ovetto stava diventando sempre più debole. Dopo che Chu Feng proiettò la sua coscienza nello spazio degli spiriti, la sua espressione cambiò drasticamente e si riempì di preoccupazione.


In quel momento Ovetto era mortalmente pallida. Era seduta a terra senza avere la forza di alzarsi. Sembrava in pessima salute.


"Ovetto, cosa succede?" Chu Feng accorse frettolosamente per sorreggerla.


"Non preoccuparti, non morirò." Ovetto sorrise debolmente. Poi disse: "Prima ho esaurito quasi tutte le mie energie per usare quella tecnica. Temo che non potrò proteggerti. Dovrò dormire per un po'."


"Dormire? Per quanto tempo? No, cosa devo fare per aiutarti?" Chu Feng si spaventò.


"Idiota, non preoccuparti. Dormirò solo per un po', non morirò." Dopo aver finito di parlare, chiuse lentamente gli occhi mostrando comunque un dolce sorriso.


"Mi dispiace davvero. Ti sei ferita di nuovo per proteggermi. Spero proprio che un giorno non dovrai più proteggermi e che sarò io a proteggere te invece." Chu Feng si addolorò.


"Stai bene?" La voce di zia Lian risuonò nelle orecchie di Chu Feng.


Il giovane si riprese, solo allora scoprì che zia Lian lo stava guardando con un'espressione davvero preoccupata.


"Zia Lian, sto bene." Disse forzando un sorriso.


"Meno male." Zia Lian tirò un sospiro di sollievo. Poi guardò verso sud-est e disse: "Dovresti occupartene tu, io non posso. Dopotutto fa parte del nostro clan imperiale Nangong."


Chu Feng scoprì che c'era una coscienza ferita in lontananza. Era estremamente debole e giaceva a terra senza muoversi.


Era la coscienza di Nangong Huayi. A quanto pareva era ancora vivo, ma gravemente ferito. Anche se era riuscita a fuggire dal suo corpo, la sua coltivazione si era degradata fino a diventare un Martial King. Inoltre la sua aura stava diminuendo rapidamente.


Di questo passo, Chu Feng non avrebbe dovuto fare nulla, questo Nangong Huayi sarebbe morto naturalmente. Non sarebbe riuscito a continuare a vivere per più di due ore.


Tuttavia Chu Feng decise di finirlo personalmente.


"Tu, non eri tu a volermi uccidere? Perché ti sei ridotto così?" Chu Feng si avvicinò e disse con un freddo sorriso.


Nangong Huayi si spaventò, ma non cercò di scappare. Chiese con voce tremante: "Tu... tu... chi sei esattamente?"


"Sono la persona che ti ucciderà." Disse con un freddo sorriso Chu Feng. Poi sporse un palmo. "Bang" Nangong Huayi fu distrutto dall'esplosione.


"Roaaaaaar!!"


"Rumble!!"


Proprio in quel momento un ruggito e delle esplosioni tonanti risuonarono dal clan Nangong. Si potevano vedere increspature di energia ovunque. Dodici enormi draghi dorati stavano lottando contro le fiamme nere.


Evidentemente il clan imperiale Nangong aveva scoperto lo spirito Asua. Prima che lo spirito malvagio raggiungesse la regione residenziale, aveva già mandato degli esperti per creare una potente formazione e fermarlo.


"Zia Lian, non hai intenzione di aiutarli?" Chiese Chu Feng. Non importava quanto potesse essere formidabile il clan imperiale Nangong, aveva comunque un numero limitato di Martial Emperor e zia Lian avrebbe dovuto soccorrerli.


"Hanno causato loro questa calamità e quindi dovrebbero essere loro ad occuparsi di questo guaio. Ti proteggerò e penserò ad un modo per portarti via da qui." Disse zia Lian.


"Il clan imperiale è già nel caos. Credo che raduneranno la generazione più giovane e la faranno evacuare da qui. Sarà una buona opportunità per me per andarmene." Disse Chu Feng.


Mentre parlava, il suo aspetto cominciò a cambiare. Presto assunse l'aspetto di un'altra persona. Perfino il suo abito mutò per diventare una divisa del clan imperiale Nangong. La sua coltivazione poi passò dal primo livello del Semi Martial Emperor al nono livello dello stadio Martial King. Poi disse: "Se mi travesto così, dovrebbe essere più facile fuggire."


Vedendo il travestimento impeccabile, zia Lian annuì, soddisfatta. Iniziò ad ammirare sempre di più Chu Feng. Anche se era molto giovane, era spaventosamente maturo. Chiaramente aveva superato molti pericoli letali, eppure poteva comunque analizzare la situazione con calma. Non era qualcosa alla portata di una persona ordinaria.


Dopodiché zia Lian iniziò a portarlo verso l'uscita.


Mentre Chu Feng stava per scappare, lo spirito malvagio stava ancora combattendo contro i membri del clan Nangong.


Dodici Martial Emperor e diverse migliaia di Semi Martial Emperor si erano coalizzati per creare una grande formazione del Drago Dorato. Controllavano i dodici draghi per combattere contro lo spirito malvagio.


Tuttavia non riuscirono comunque a fermarlo. Lo spirito malvagio continuò ad avanzare verso gli edifici del clan imperiale Nangong uccidendo chiunque trovasse sul suo cammino.


Molti membri del clan Nangong iniziarono a morire uno dopo l'altro. Anche se tutti i caduti erano solo Semi Martial Emperor, facevano comunque parte del loro esercito.


Il clan imperiale Nangong era precipitato nel caos. I membri della giovane generazione stavano scappando per salvarsi la vita nei palazzi sotterranei o stavano direttamente fuggendo fuori dalla città.


Grida addolorate risuonarono ovunque. Molti erano terrorizzati dallo spirito Asura, specialmente i bambini che non riuscivano a contenersi e iniziavano a piangere.


Il clan imperiale Nangong, che era estremamente orgoglioso in tempi di pace, era precipitato nel caos. Paura, codardia e inquietudine aleggiavano nei loro cuori, riempiendo l'intero clan.


Era arrivata l'apocalisse per loro...
                                


                                



