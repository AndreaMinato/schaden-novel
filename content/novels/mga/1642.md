---
weight: 16420
title: Capitolo 1642 – Superare ogni immaginazione
pubDate: 2025-06-05T09:15:50.992Z
tags:
    - mga
---


Capitolo regolare,
4 capitoli in coda (Federico), 0/3
-Schadenfreude</em>


Mentre il clan imperiale Nangong veniva devastato dallo spirito malvagio, Chu Feng si stava approfittando del caos per fuggire, sotto la protezione di zia Lian.


"Chu Feng, prendi questi."


La donna tirò fuori un mantello e due Sacchetti Cosmo e li consegnò a Chu Feng. Il mantello era lo stesso che avevano indossato all'Asta della Legge Celeste. Poteva nascondere completamente l'aura e impedire agli altri di vedere l'aspetto e la coltivazione di chi lo portava.


Per quanto riguardava i due Sacchetti Cosmo, erano pieni di tesori estremamente preziosi.


Chu Feng non rifiutò. Durante questo momento di crisi, aveva bisogno di soldi per viaggiare e tesori per proteggersi.


Dopodiché chiese: "Ha intenzione di tornare indietro?"


"Sono un membro del clan imperiale Nangong. Naturalmente dovrò tornare." Disse zia Lian.


"Ma mi ha portato fuori. Se lo scopriranno, forse non gliela faranno passare liscia." Rispose preoccupato Chu Feng.


Anche se Chu Feng aveva lasciato senza farsi notare, il clan imperiale non era pieno di sciocchi. Se avessero indagato, sarebbero riusciti ad ottenere indizi e avrebbero sospettato di zia Lian.


"Non devi preoccuparti. Non mi faranno nulla."


"Vai Chu Feng. Più ti allontanerai e meglio sarà." Dopo che finì di parlare, zia Lian si girò e iniziò a dirigersi di nuovo verso il suo clan. Evidentemente, per quanto il suo clan fosse nel torto, era comunque estremamente preoccupata per loro.


All'improvviso Chu Feng chiese: "Riusciranno a resistere?" Non solo mostrò un'espressione preoccupata, ma il suo sguardo rivelò anche vergogna e senso di colpa.


"Sì. Indipendentemente da quanto sia potente lo spirito malvagio, non potrà distruggere il nostro clan." Zia Lian era piena di sicurezza.


"Davvero?" Chu Feng era scettico.


"Davvero. Il clan Nangong ha un vantaggio sugli altri due clan imperiali, il mio fratello maggiore."


"Anche se mio fratello non si preoccupa degli affari del clan, interverrà sicuramente durante questo momento critico." Disse zia Lian.


"Chi è il tuo fratello maggiore?" Chiese Chu Feng.


"Nangong Longjian." Dopodiché la donna balzò in avanti e scomparì dalla vista di Chu Feng.


"Nangong Longjian è il fratello maggiore di zia Lian?" Chu Feng fu scioccato nel sentirlo. Voleva chiedere più informazioni al riguardo, ma la donna era già andata via.


Chu Feng si travestì di nuovo, assumendo l'aspetto di un uomo di mezz'età ordinario. Non se ne andò subito perché era preoccupato anche lui per il clan Nangong.


Anche se desiderava che i suoi nemici morissero, non voleva che l'intero clan venisse distrutto.


Dopotutto c'erano anche persone buone nel clan, come zia Lian, Nangong Ya, Nangong Baihe e Nangong Moli.


E Chu Feng era sicuro che ci fosse altra brava gente lì, gente che non aveva intenzioni malvagie nei suoi confronti. Erano innocenti.


Chu Feng non voleva che morissero, ma non poteva farci nulla.


Anche se aveva liberato lo spirito malvagio nel suo corpo, non era stato capace di controllarlo. Se non altro al momento non era in grado di farlo.


Se possibile, Chu Feng sperava proprio che i membri del clan imperiale Nangong sarebbero riusciti a fermare il mostro.


Dopotutto, se non avessero potuto bloccarlo, probabilmente l'intera Terra Sacra delle Arti Marziali sarebbe andata incontro ad una calamità. Data la natura assassina dello spirito Asura, non si sarebbe fermato e avrebbe ucciso altre persone.


Anche se Chu Feng non poteva fare nulla, non voleva andarsene via così.


Doveva aspettare notizie del clan, notizie di come avevano sconfitto lo spirito Asura altrimenti non avrebbe trovato pace.


.....


In quel momento, nel clan imperiale, le fiamme gassose dello spirito malvagio bruciarono con forza. Questa preziosa capitale era diventata un paradiso di distruzione.


L'Immortale Baimei e gli altri erano già scappati. Non potevano fare più nulla visto che i loro talismani di Soppressione del Male non avevano funzionato.


C'era solo una persona capace di fermare lo spirito malvagio, il capoclan Nangong Beidou.


In quel momento, un brillante carattere 'Imperiale' stava scintillando sulla sua fronte e il suo corpo emanava luce dorata. Anche se sembrava estremamente maestoso, stava ansimando senza fiato.


Aveva già usato tutte le sue abilità più potenti, eppure non era riuscito comunque a fermare lo spirito malvagio. Lo spirito Asura aveva già raso al suolo un quinto del loro territorio.


Le vittime erano moltissime, perfino tre Martial Emperor erano morti per mano del mostro. Per quanto riguardava i Semi Martial Emperor, ne dovevano essere morti più di mille. I morti tra le persone con una coltivazione inferiore invece erano impossibili da contare.


Questo riempì di impotenza e preoccupazione Nangong Beidou. Si sentiva responsabile, responsabile di aver rovinato le fondamenta del clan imperiale che esistevano da diverse decine di millenni.


"Roaaaaaar!!"


Proprio in quel momento risuonò un ruggito fuori città. L'intero clan iniziò a tremare. era il ruggito di un drago.


Era completamente diverso rispetto a quelli di prima, era molto più minaccioso.


"Roaaaaaaar!!!"


Il ruggito risuonò di nuovo. Un drago dorato brillante spiccò il volo da una montagna distante. Attraversò la formazione Spirit della capitale e caricò in direzione di Nangon Beidou.


Tutti coloro che videro la creatura si riempirono di gioia, anche il capoclan mostrò un'espressione sollevata.


Non era un drago dorato ordinario, era estremamente vivido e pieno di vita, come se fosse vero.


Anche la sua aura assomigliava a quella di un drago vero, era immensamente potente. Superava di gran lunga quella del capoclan.


"Roaaaaarrr!!"


Lo spirito malvagio ruggì a sua volta. Dopodiché si trasformò di nuovo in un ammasso di fiamme nere che assunsero la forma di un drago. Il drago nero si scontrò con quello dorato.


"Rumble, rumble, rumble..."


In un istante lo spazio iniziò a squarciarsi. Il cielo e la terra vennero sconquassati. La battaglia tra i due era estremamente spaventosa. Perfino Nangong Beidou si ritirò frettolosamente ad una certa distanza.


Dopo essersi allontanato, Nangong Beidou arrivò in un posto che non era ancora stato distrutto e iniziò ad usare la sua forza per bloccare le onde d'urto e impedire che morissero altri membri del suo clan.


La battaglia durò per un'intera ora. Dopodiché due artigli neri infilzarono il drago dorato come lame affilate.


Dopodiché spalancò le fauci e diede un morso alla testa del drago dorato.


Il drago dorato iniziò a gridare e a dimenarsi incessantemente. Tuttavia non riuscì a liberarsi dalla morsa. Il drago nero divenne sempre più feroce e cominciò a fare a pezzi il nemico.


Ogni volta che un pezzo veniva strappato, si sarebbe trasformato in una scia di fiamme dorate che si sarebbero disperse nell'aria.


Alla fine il drago dorato non riuscì più a resistere. Dopo un ultimo grido miserabile, precipitò a terra.


Vedendo questa scena, i membri del clan impallidirono e divennero avviliti.


La forza dello spirito malvagio aveva già superato ogni loro immaginazione.
                                


                                



