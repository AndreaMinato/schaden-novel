---
weight: 16440
title: Capitolo 1644 – Mutua Distruzione
pubDate: 2025-06-05T09:15:50.993Z
tags:
    - mga
---


Capitolo sponsorizzato, ringraziamo Federico!
2 capitoli in coda (Federico), 0/3
-Schadenfreude</em>


La spada era enorme quanto lo spirito malvagio. Poteva nascondere il cielo e coprire la terra. Si estendeva per diverse miglia e lasciava un'enorme ombra dietro il terreno.


Inoltre quest'arma dorata stava emanando un'intensa Potenza dell'Imperatore. Non solo c'era un enorme drago inciso sulla lama, emettendo ruggiti di drago quando attaccava.


Si poteva scorgere l'ombra di un enorme drago muoversi accanto alla lama, era ancora più grande del drago dorato di prima, ancora di più dello spirito Asura.


"Woosh!"


All'improvviso l'enorme spada accelerò, si trasformò in un turbinio e calò verso il basso. Riuscì a tagliare in due lo spirito malvagio.


"Woosh, woosh, woosh!"


Dopodiché scagliò diversi fendenti che fecero a pezzi il nemico, trasformandolo in mucchi di fiamme nere che cominciarono a fuggire in lontananza.


Il fuoco gassoso prima attraversò la barriera della città, poi entrò tra le montagne. Risuonò una forte esplosione. Era evidente che avesse caricato contro la formazione Spirit fuori dalle montagne.


Lo spirito malvagio era stato sconfitto. Non solo, stava perfino scappando.


Vedendo questa scena, la gente del clan Nangong rimase sbalordita. Erano tutti confusi e scioccati.


All'inizio pensavano che sarebbero andati incontro ad una calamità oggi. Tuttavia, proprio quando stavano per cedere alla disperazione, un'enorme spada era apparsa dal nulla. Con un potere assoluto, aveva sconfitto lo spirito malvagio.


"È Lord Longjian! È l'Armamento Imperiale di Lord Longjian, la spada dorata del drago celeste!"


"È stato sicuramente Lord Longjian a salvarci!"


"Esatto, è sicuramente Lord Longjian, solo lui sarebbe capace di sconfiggere quel mostro!"


All'improvviso alcuni iniziarono a gridare. In seguito le urla continuarono ad aumentare. Erano riusciti a resistere. Non era il capoclan, né i tre Sommi Anziani ad essere i più potenti, era Nangong Longjian.


In quel momento, anche se il loro clan era stato devastato ed erano morte innumerevoli persone, la gente iniziò a fare clamore per la città. La folla era piena di gioia ed entusiasmo.


Il motivo per cui erano così contenti era perché sentivano di avere ricevuto una nuova occasione. Erano riusciti a sopravvivere.


Tuttavia, proprio mentre stavano esultando, l'enorme spada celeste del drago dorato brillò e scomparì.


Nelle profondità delle montagne lontano dalla capitale, l'armamento imperiale riapparì. Non era più un'enorme spada dorata che nascondeva il cielo, era diventata lunga nove piedi.


La lama volò nelle profondità della foresta e arrivò in un posto dal paesaggio magnifico.


C'erano picchi di montagne e cascate. La spada dorata volò nella presa di un uomo davanti ad una cascata.


Aveva i capelli neri che gli arrivavano fino alla vita. Emanava un'aura straordinaria mentre il vento agitava i suoi capelli.


Quest'uomo era molto bello. Mentre non si poteva capire quanti anni avesse, sembrava un uomo di mezz'età dal carisma eccezionale.


Anche se sembrava fuori dal comune e aveva un'aura maestosa, non c'era traccia di emozione nel suo sguardo. Sembrava una persona priva d'emozione impassibile nei confronti del resto del mondo.


"Woosh!"


"Woosh!"


"Woosh!"


"Woosh!"


Nel momento in cui strinse l'Armamento Imperiale, quattro figure atterrarono da lui in successione. Erano i tre Sommi Anziani e il capoclan.


Dopo che Nangong Beidou atterrò, indicò immediatamente Longjian e iniziò a rimproverarlo: "Non so proprio come darti una lezione. Come hai potuto comportarti così nonostante porti il nome del nostro clan?"


"Potevi fermare già da prima lo spirito malvagio, eppure non sei intervenuto prima? Perché sei intervenuto solo dopo che ci sono state enormi perdite? Perché sei intervenuto solo dopo che i tre Sommi Anziani sono rimasti feriti?"


"Fortunatamente i tre Sommi Anziani sono formidabili, altrimenti, se fosse accaduto qualcosa a loro, sarebbe stata una situazione irrimediabile."


"Stai biasimando me? Allora l'onorabile padre ha passato a te la carica di capoclan, così che tu potessi proteggere il nostro clan."


"Eppure adesso non solo hai fallito, ma insisti a biasimare me?" Nangong Longjian lo guardò di sbieco. Sia i suoi occhi che la sua espressione erano estremamente freddi.


"Stai rigirando il discorso come vuoi. In quanto membro del clan Nangong, non hai anche il dovere di proteggere il clan? Stai dicendo che potresti rimanere a guardare con le mani in mano?" Rimproverò Nangong Beidou.


"Ero in isolamento. Se non fosse stato per il rumore che ha disturbato il mio allenamento, probabilmente non mi sarei svegliato.


"Inoltre la barriera attorno alla montagna è intoccata. Questo significa che lo spirito malvagio è apparso da dentro il nostro clan."


"Solo tu sai cos'hai fatto esattamente. Così la responsabilità è tua."


Il tono di Nangong Longjian era estremamente calmo, non sembrava stare litigando con il capoclan, ma non sembrava che stesse parlando con un fratello maggiore. Anzi, pareva il tono di qualcuno che stava discutendo con un estraneo. Questo atteggiamento fece infuriare ancora di più Nangong Beidou.


"Molto bene. Anche se è stata colpa mia, perché hai lasciato andare lo spirito malvagio mentre potevi ucciderlo? Non temi che torni a vendicarsi? Non temi che ucciderà membri della giovane generazione del nostro clan in futuro?"


"La tua compassione e la tua tolleranza ha lasciato un pericolo nascosto per tutti noi." Continuò Nangong Beidou.


"...Come sai che posso ucciderlo?" Chiese in risposta Nangong Longjian.


"Tu..."


"Basta Beidou. Se non fosse stato per Longjian, non saremmo riusciti a sfuggire a questa calamità." Disse uno dei tre Sommi Anziani.


"Giusto. Longjian, sono passati cinque secoli da quando ci siamo incontrati. La tua coltivazione è aumentata di nuovo. Non avrei mai pensato che saresti arrivato al quinto livello. Ci hai superato. È passato molto tempo da quando un genio come te è apparso nel nostro clan."


"Dipenderà da te se il nostro clan riuscirà a superare i Tre Palazzi o no." Dissero sorridendo gli altri due Sommi Anziani.


Nangong Beidou divenne verde di rabbia. Prima i tre vecchi avevano detto che avrebbero rimproverato Nangong Longjian.


Tuttavia, dopo averlo visto, il loro atteggiamento era cambiato completamente. Questo lasciò senza parole il capoclan.


"Anziani, ero in isolamento. Stavolta sono stato costretto ad uscire dal mio isolamento e ho ferito la mia vitalità. Devo tornare subito in isolamento." Disse freddamente Nangong Longjian. Anche di fronte ai tre Sommi Anziani era impassibile come se si trovasse di fronte a degli estranei.


"Bene, bene, bene, è più importante allenarsi con dedizione." I tre Sommi Anziani annuirono sereni.


Nangong Longjian non disse nulla. Si girò direttamente ed entrò nella cascata.


"Beidou, da dov'è spuntato fuori quello Spirito Malvagio?" Dopodiché i tre Sommi Anziani smisero di sorridere e iniziarono a fare domande al capoclan con espressioni serie.


"È una lunga storia. Torniamo in città prima. Posso raccontarvi lentamente tutto quello che è successo dopo." Nangong Beidou mostrò un'espressione meschina mentre parlava.


"Molto bene, non è il posto adatto per discutere. Potremmo disturbare l'allenamento di Longjian. Andiamo e dicci cos'è accaduto una volta che torneremo in città." I tre Sommi Anziani iniziarono a volare verso la città.


In quel momento Nangong Beidou mostrò un'espressione davvero scontenta. Era il capoclan, eppure l'atteggiamento dei tre vecchi nei suoi confronti era completamente diverso da quello che riservavano a suo fratello.


Tuttavia, anche se era proprio scontento, non poteva farci nulla. Lanciò un'occhiata feroce verso il posto in cui Nangong Longjian era in isolamento e poi si girò per andarsene.


"Puu!!"


Subito dopo che il capoclan se ne andò, Nangong Longjian, che era appena entrato nella cascata, divenne mortalmente pallido e vomitò una boccata di sangue. Poi si chinò su un ginocchio colto da un attacco di debolezza.
                                


                                



