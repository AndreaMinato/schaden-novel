---
weight: 1647
title: Capitolo 1647 – Seguire di Nascosto
pubDate: 2025-06-05T09:15:50.993Z
tags:
    - mga
---


Capitolo regolare,
0 capitoli in coda, 0/3
-Schadenfreude</em>


Questo membro del clan non sapeva nulla del rapporto che c'era tra lo spirito malvagio Asura e Chu Feng.


La comparsa dello spirito Asura era un mistero di cui solo i superiori del clan imperiale Nangong erano informati. Comunque tutti nel clan Nangong conoscevano Chu Feng.


I loro superiori avevano giustificato il fatto che lo volessero catturare usando lo stesso motivo sia con gli estranei che con i membri del loro clan: che, nonostante avessero trattato molto bene Chu Feng, questo ospite era ricorso a dei mezzi spregevoli per imbrogliarli e rubare la loro tecnica segreta.


Questo era il motivo per cui il clan voleva acciuffarlo, vivo o morto. Se qualcuno fosse riuscito ad uccidere Chu Feng per loro, avrebbero lasciato la tecnica misteriosa dell'Immortale dell'Acqua all'assassino e avrebbero anche fornito delle ricompense.


Ma non era la questione più importante. Ciò che lo preoccupava era che Nangong Lian, Ya e Baihe, tutti e tre suoi buoni amici, erano stati tutti imprigionati e non si sapeva che fine avessero fatto.


Erano rimasti coinvolti nel conflitto e questo fece sentire molto in colpa Chu Feng. Era davvero preoccupato per la loro sicurezza.


Tuttavia al momento non poteva fare nulla.


Alla fine decise di intervenire, doveva affrontare il pericolo e tornare nel clan imperiale Nangong per salvare zia Lian e gli altri.


Per quanto riguardava quest'uomo di nome Nangong Dahao, Chu Feng non lo uccise. Invece usò una formazione tabù per cancellare i suoi ricordi e fargli scordare di essere stato catturato da lui.


In quel momento Chu Feng aveva nascosto la sua aura e stava procedendo silenziosamente verso il clan Nangong, era già entrato nel suo territorio.


"Sono loro?" Con sua sorpresa, anche se si trovava in un percorso remoto, aveva incontrato tre persone familiari. La loro comparsa scioccò e riempì di gioia Chu Feng.


Erano... il secondo principe Nangong Tianhu e il terzo principe Nangong Tianshi.


Se ci fossero stati solo loro, Chu Feng non sarebbe stato così contento. Tra i due c'era un'altra persona.


Questa persona indossava un mantello che le nascondeva il viso. Tuttavia Chu Feng riuscì comunque a capire con una sola occhiata che era la sorella minore di Baihe, Nangong Moli.


"Perché la stanno portando qui fuori?" Chu Feng lo trovò sospetto. Poi iniziò a seguirli di nascosto. Voleva scoprire le loro vere intenzioni.


Dopo un po' di tempo, Chu Feng si infuriò. A quanto pareva Nangong Tianhu e Nangong Tianshi stavano cercando di catturarlo ed era per questo che l'avevano portata fuori, era perché volevano usare Nangong Moli come pedina di scambio per costringerlo ad uscire allo scoperto.


"Secondo fratello, potremo davvero usare questa ragazza per costringere Chu Feng a rivelarsi?"


"È davvero una persona così leale? Perché dovrebbe rivelarsi per salvarla?" Nangong Tianshi guardò Nangong Moli con fare dubbioso.


"È stata lei a dire che Chu Feng è una persona leale. Se Chu Feng rifiuterà di rivelarsi, allora questa ragazza si renderà conto esattamente di che tipo di persona è questo Chu Feng e così smetterà di farsi illusioni."


"Ora la situazione nel clan è molto caotica, così nessuno baderà a noi. Anche se non potremo catturare Chu Feng, potremo comunque divertirci. Non è meraviglioso?" Disse con un sorriso Nangong Tianhu.


"Umpf. Vi suggerisco di lasciarmi andare subito. Altrimenti se incontreremo davvero il fratello Chu Feng, andrete incontro ad una grande calamità." Le mani di Nangong Moli erano legate da catene speciali, ma non aveva paura. Invece mise il broncio e avvertì i due principi.


"Ragazzina, hai un'opinione troppo buona di quel Chu Feng. Anche se è riuscito ad avanzare di stadio e diventare un Semi Martial Emperor, credi davvero che potrebbe contendere con noi due? Cosa potrebbe farci?" Nangong Tianshi sogghignò.


"La coltivazione davvero decide tutto? La forza del fratellone Chu Feng supera la tua immaginazione. Ti sei dimenticato di quando il drago dorato che hai manifestato è stato spaventato dai fulmini divini del fratellone Chu Feng? Ti sei dimenticato come non ha osato più rimanere nel cielo?" Derise Nangong Moli immusonendosi.


"Te le stai proprio cercando ragazzina." Nangong Tianshi si infuriò e poi risuonò un "paf". Aveva schiaffeggiato Nangong Moli.


Nangong Tianshi era un Semi Martial Emperor di quarto livello. Come poteva Nangong Moli resistere? Il colpo la fece cadere direttamente a terra. L'impatto fu così intenso da creare un cratere nel terreno.


"Umpf." Nangong Moli strisciò fuori dal cratere con testardaggine. Non cedette, né lo insultò. Invece sbuffò freddamente.


Il suo visino però adesso era molto gonfio. Non solo, c'era una grossa impronta di sangue sulla sua guancia. Molti rivoli di sangue scarlatto stavano colando per la sua pelle.


"Animale!" Vedendo questa scena, Chu Feng si infuriò così tanto che le sue vene si sporsero. Tuttavia non poteva ancora attaccarli. Dopotutto erano ancora nel territorio del clan imperiale Nangong. Se li avesse attaccati adesso, si sarebbe solo rivelato. Così, indipendentemente da quanto fosse infuriato, Chu Feng doveva ancora sopportare.


"Terzo fratello, così non va, no? Dopotutto Moli è ancora una bambina." Nangong Tianhu cercò di persuaderlo.


"È solo una piccola orfana. Quando c'era Nangong Lian nessuno poteva toccarla. Era tutto perché Nangong Lian era molto problematica. Non è perché temessero questa ragazzina o suo padre."


"Ora Nangong Lian è stata imprigionata dall'onorabile padre. Non c'è nessuno a proteggerla adesso, eppure osa ancora rispondere. Se non le darò una lezione, in futuro non ci mostrerà più rispetto."


"Inoltre siamo comunque i suoi fratelli maggiori. È naturale insegnarle come comportarsi." Disse con presunzione Nangong Tianshi.


"Sigh, terzo fratello, hai frainteso. Ciò che intendevo è che, anche se la picchi, devi comunque guarire le sue ferite dopo. Altrimenti, se gli altri lo vedessero, penserebbero che stiamo maltrattando i giovani. Sarebbe sconveniente."


Mentre parlava, Nangong Tianhu usò le tecniche Spirit e iniziò a guarire Nangong Moli. Anche se non era molto abile con queste tecniche, era molto facile per lui guarire una ferita così piccola. In un batter d'occhio, il visino di Nangong Moli tornò come prima, come se non fosse mai stata ferita.


"Il secondo fratello è sempre così saggio. Ahah." Nangong Tianshi scoppiò a ridere.


"È naturale." Nangong Tianhu era molto orgoglioso di sé stesso. Dopodiché i due continuarono a ridere mentre avanzavano con la ragazzina.


Chu Feng vide tutto questo. Aveva già una pessima opinione di Nangong Tianhu e Nangong Tianshi prima.


E adesso li odiava profondamente.


Non solo erano di vedute ristrette, ma erano anche spregevoli e spudorati. Nangong Moli faceva comunque parte del loro clan. Anche se non era la loro sorella di sangue nata dagli stessi genitori, era comunque un membro della generazione più giovane della stessa loro stirpe. Inoltre era ancora una bambina.


Eppure la maltrattavano così. Era sufficiente per rivelare che fossero privi di coscienza.


Sarebbe stato un disastro se persone come loro fossero diventate capoclan.


Chu Feng si era già deciso a dare loro una lezione.
                                


                                



