---
weight: 16490
title: Capitolo 1649 – La Spada Turchese Arcobaleno
pubDate: 2025-06-05T09:15:50.993Z
tags:
    - mga
---


<em>Capitolo regolare, corretto il numero del precedente e il contenuto di questo, a quanto pare quando vedo un numero il mio cervello si diverte a scambiarne le cifre... T_T
0 capitoli in coda, 0/3
-Schadenfreude</em>


"Fratellone Chu Feng."


Chu Feng rimosse le catene dalle mani di Nangong Moli, che si gettò direttamente tra le sue braccia. Le lacrime iniziarono a rigarle il viso, in effetti stava perfino tremando.


Prima, quando era stata picchiata da Nangong Tianshi non aveva emesso un solo gemito di dolore o versato una lacrima.


Tuttavia era comunque una bambina, così dopo aver visto Chu Feng rivelò subito tutta la sua amarezza.


"Moli, va tutto bene ora. Non potranno farti del male visto che sono qui."


Chu Feng accarezzò gentilmente Nangong Moli. Era addolorato per quanto aveva sofferto. Tuttavia il suo sguardo rimase fisso su Nangong Tianhu e Nangong Tianshi. Il suo sguardo era arrabbiato e conteneva già tracce di intento omicida.


"Fratellone Chu Feng, Moli sta bene. Moli è già molto sollevata nel vedere che stai bene." Nangong Moli resistette all'impulso di piangere e rivelò un dolce sorriso.


Non solo, chiese preoccupata: "Perché non sei scappato lontano e sei tornato a salvarmi? Non sai che stanno mettendo manifesti di te ovunque e stanno cercando di catturarti vivo o morto?"


Anche se Nangong Moli era una bambina, era molto intelligente e sapeva tutto. Aveva capito che la situazione al momento era davvero pericolosa per Chu Feng.


"Ho sentito che tua sorella, Nangong Ya e zia Lian sono stati imprigionati a causa mia, così non potevo stare con le mani in mano."


"Volevo tornare nel clan Nangong ad informarmi sulla loro situazione. Tuttavia, con mia sorpresa, ho visto queste due canaglie di fratelli portarti fuori. Così ho finito per seguirvi." Chu Feng raccontò cos'è successo.


"Non devi tornare. Zia Lian e gli altri stanno bene. Non devi preoccuparti per loro." Disse Nangong Moli.


"È la verità?" Chu Feng era scettico.


"Moli non ingannerebbe il fratellone Chu Feng. Oh, giusto, non conosci Lord Longjian?"


"Lord Longjian è molto freddo e distaccato nei confronti degli altri. Anche se è chiaramente il fratello del Lord capoclan, lo frequenta raramente. Tuttavia c'è un'eccezione, cioè la zia Lian. Lord Longjian la considera praticamente una sorella minore. Inoltre un tempo ha giurato che se qualcuno avesse osato toccare zia Lian, indipendentemente da chi fosse, gliel'avrebbe fatta pagare."


"Così, anche se zia Lian è stata imprigionata, hanno solo ristretto la sua libertà di movimento. Ora sta bene nel clan. Inoltre, su sua richiesta, il fratellone Ya e mia sorella sono andati ad accompagnarla. stanno tutti bene." Disse con un'espressione seria Nangong Moli.


Chu Feng divenne più tranquillo. La sua percezione era molto acuta e così poteva capire che Nangong Moli non stava mentendo.


"E tu? Perché sei stata rapita all'improvviso da quei due?" Chiese Chu Feng.


"In passato zia Lian mi ha sempre protetto. Anche quando non c'era, il fratellone Ya e mia sorella non mi avrebbero mai lasciato andare in giro da sola."


"Adesso però sono tutti imprigionati, così non c'è nessuno ad accompagnarmi. Inoltre stanno iniziando le ricostruzioni, così la situazione è estremamente caotica. Così nessuno ha prestato attenzione a me."


"Ero sola ed annoiata, così ho deciso di vagare in giro. Dopo che ho incontrato quei due, hanno iniziato ad insultare il fratellone Chu Feng, così ho cominciato a rispondere ai loro insulti. Questo li ha fatti infuriare e così hanno deciso di rapirmi. Hanno perfino detto che mi avrebbero usato per farti uscire allo scoperto."


"All'inizio pensavo che stessero scherzando, solo dopo ho scoperto che non era così. Anche se li ritenevo dei fratelli, in realtà sono così spietati." Nangong Moli li fissò con ferocia. Il suo sguardo era pieno d'odio.


Era evidente che questo rancore non sarebbe stato facile da calmare stavolta.


"Non avresti dovuto considerarli fratelli fin dall'inizio. Comunque va bene, gliela farò pagare cara. Ti vendicherò subito." Mentre parlava, Chu Feng attivò una potentissima formazione Spirit per proteggere Nangong Moli. Aveva intenzione di attaccare personalmente i due principi."


Fratellone Chu Feng, devi stare attento, sono piuttosto potenti. Quando erano allo stesso livello di coltivazione, Nangong Tianshi un tempo ha lottato contro il fratellone Ya, ma il fratellone Ya non è riuscito a vincere contro di lui." Avvertì la ragazzina.


"Davvero?" Chu Feng ne fu impressionato.


"Interessante, davvero interessante." Nangong Tianhu scoppiò a ridere come un pazzo.


"In passato ho solo sentito leggende riguardo alla tecnica misteriosa dell'Immortale dell'Acqua. Oggi, dopo averlo sperimentato personalmente, posso vedere quanto è formidabile. Anche se è una tecnica segreta, è capace di combattere indipendentemente come un'altra persona. Ottenendo questa tecnica segreta, si avrà sempre un alleato."


"Inoltre il suo potere è superiore a quello del suo proprietario. Da un certo punto di vista, la misteriosa tecnica dell'Immortale dell'Acqua è superiore perfino ai Tabù Celesti."


"Non c'è da meravigliarsi che le tecniche segrete dei cinque elementi sono state desiderate così tanto fin dall'Antica Era. Oggi finalmente mi sono reso conto del loro valore."


"Il nostro clan ha ottenuto una tecnica segreta del genere, è davvero una fortuna per noi. Ahaha..." Anche Nangong Tianshi iniziò a ridere.


"Il vostro clan? Credo che non capiate la situazione, adesso è mia." Chu Feng sogghignò.


"Tua? Presto sarà mia." All'improvviso Nangong Tianhu mosse il palmo e una spada turchese apparì nella sua presa.


Una volta che questa lama comparì, scatenò un'aura davvero potente che fece tremare perfino lo spazio. Il violento mare nel cielo fu spazzato via.


In seguito, il potere combattivo di Nangong Tianhu aumentò drasticamente. Era riuscito a fermare la tecnica misteriosa dell'Immortale dell'Acqua da solo.


"Un Armamento Imperiale Incompleto?!" Le pupille di Chu Feng si rimpicciolirono vedendo l'arma di Nangong Tianhu. Poteva vedere che la sua arma non era una copia, altrimenti sarebbe stato impossibile che possedesse un potere del genere. In effetti il suo Armamento Imperiale Incompleto pareva ancora più forte e feroce del Flauto Ruba Spiriti di Tantai Xue.


"Zoticone di campagna, è la prima volta che vedi un Armamento Imperiale Incompleto? Tanto vale che te lo dica. L'Armamento Imperiale Incompleto del mio secondo fratello è la spada Turchese dell'Arcobaleno. È stata creata dallo Sciamano del Marchio del Drago di diecimila anni fa, il granmaestro Arcobaleno. Il granmaestro Arcobaleno è esistito nella stessa era dell'Imperatore Qing Xuantian!"


"Inoltre questa spada Turchese dell'Arcobaleno è una delle sue opere più sbalorditive." In quel momento Nangong Tianshi si era districato dalla tecnica misteriosa dell'Immortale dell'Acqua ed era arrivato dietro Chu Feng. Tuttavia non aveva fretta di attaccarlo e invece iniziò a vantarsi dell'arma del fratello.


"Così è la spada Turchese dell'Arcobaleno. In effetti è un'arma rara. Sfortunatamente il tuo secondo fratello non è riuscito ad ottenerne il riconoscimento."


"Tuttavia è proprio per questo che il tuo secondo fratello non è riuscito a scatenare la vera forza di quella lama. Se avessi io quella spada, eheh... sarebbe completamente diverso." Dopo aver detto questo, Chu Feng mostrò un sorriso compiaciuto. Come poteva lasciarsi sfuggire un vero Armamento Imperiale Incompleto?


Anche se la spada Turchese dell'Arcobaleno era di Nangong Tianhu, agli occhi di Chu Feng era già sua.


Un Armamento Imperiale Incompleto autentico possedeva la Potenza di un Imperatore.


Se avesse potuto conquistare la lama sottomettendola completamente, non solo avrebbe potuto far sì che lo servisse, sarebbe riuscito ad ottenere una porzione del potere della spada e aggiungerla alla sua coltivazione. Anche se non fosse riuscito ad avanzare di livello, lo avrebbe aiutato a progredire.


Pensandoci, Chu Feng sorrise ancora di più.
f


