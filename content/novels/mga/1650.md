---
weight: 1650
title: Capitolo 1650 – Rivelare la propria Forza
pubDate: 2024-07-30T08:13:16.530Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Bas***do, osi desiderare la spada Turchese Arcobaleno del mio secondo fratello? Ti darò una lezione, spazzatura arrogante."


La percezione di Nangong Tianshi era molto acuta. Aveva notato la reazione di Chu Feng e questo lo aveva fatto infuriare subito. Colto dalla rabbia, attaccò immediatamente. I suoi palmi scattarono in avanti con velocità fulminea. Ogni colpo sollevava raffiche. Aveva intenzione di farlo a pezzi.


"Eheh..."


Tuttavia Chu Feng si limitò a ridacchiare davanti agli attacchi di Nangong Tianshi. La sua andatura cambiò e si mosse lievemente. Scomparve come un fantasma. Era così rapido da sembrare irreale.


"Cosa..." Nangong Tianshi sussultò. Evidentemente non si aspettava che Chu Feng sarebbe stato così veloce.


"Se vuoi darmi una lezione, devi prima avere la forza di farlo." La voce di Chu Feng risuonò. Nangong Tianshi si girò immediatamente e scoprì che era dietro di lui. Lo stava guardando con disprezzo.


"Ti ucciderò!" In quel momento, Nangong Tianshi era così infuriato che il suo potere marziale iniziò a divampare in modo esplosivo. Come una rete da cui non si poteva sfuggire, coprì il cielo e la terra sotto. Stava cercando di bloccare Chu Feng con il suo potere onnipresente.


Questa era una tecnica marziale di nono livello. Tuttavia, quando era stata usata da Nangong Tianshi, la potenza di questa mossa era davvero formidabile.


Non solo era potente, era spaventosamente forte. Questa tecnica marziale di nono livello sembrava possedere un potere distruttivo.


Quando Chu Feng vide che questo attacco aveva sigillato sia il cielo sia la terra, perfino lui iniziò a sentire ammirazione per Nangong Tianshi.


Nangonng Tianshi era proprio all'altezza della sua posizione di principe. Era davvero notevole e poteva essere un avversario degno per lui.


Così Chu Feng non aveva intenzione di trattenersi. Con un cenno del palmo, tirò fuori la sua Lama dell'Infinito. Aveva intenzione di fronteggiarlo direttamente.


Attaccò subito e avanzò. Era ancora più veloce di un fulmine. Caricò verso la luce dorata di Nangong Tianshi e una rete abbagliante di potere marziale.


"Woosh!!"


Chu Feng menò un fendente verso il basso. Mentre la luce dorata brillava nel cielo e increspature di energia seminavano il caos, squarciò la rete inevitabile di Nangong Tianshi.


Dopo il primo attacco andato a successo, ne seguì un altro. La Lama dell'Infinito si trasformò in diverse immagini residue che scattavano verso Nangong Tianshi.


Il principe si rese conto che si stava mettendo male per lui. Girò subito il palmo e tirò fuori un grosso martello dorato appariscente.


Questo grosso martello era uguale alla Lama dell'Infinito di Chu Feng; era la copia di un Armamento Imperiale Incompleto. Quando lo ondeggiò su e giù, riuscì a bloccare i numerosi attacchi di Chu Feng.


Dato che anche lui aveva sfoderato la sua arma, Nangong Tianshi riuscì immediatamente a contrattaccare.


Tuttavia... proprio in quel momento, rimase scioccato nello scoprire che poteva solo competere con Chu Feng.


Era chiaramente un Semi Martial Emperor di quarto livello. Inoltre aveva un potere combattivo sbalorditivo capace di sormontare tre livelli. Normalmente Chu Feng non avrebbe potuto battersi con lui, nemmeno se fosse stato al terzo livello del Semi Martial Emperor.


Tuttavia ne era capace, non solo, sembrava perfino in vantaggio.


Non solo Nangong Tianshi rimase scioccato, ma lo trovò anche davvero difficile da accettare. Bisognava sapere che aveva già attivato la sua Stirpe Imperiale.


"Impossibile! È impossibile! Come puoi avere un potere combattivo capace di sormontare quattro livelli di coltivazione?!"


Nangong Tianshi aveva un'espressione incredula. Evidentemente si era reso conto che non era una coincidenza che Chu Feng potesse affrontarlo. Era perché Chu Feng aveva un talento eccezionale capace di compensare quattro livelli di coltivazione.


"Un potere combattivo capace di sormontare quattro livelli di coltivazione?" Nangong Tianhu iniziò ad accigliarsi e iniziò ad osservare con attenzione la battaglia. Dopo averlo fatto, cambiò subito espressione. Evidentemente anche lui se ne era reso conto.


Mentre Nangong Tianhu stava lottando con tutte le sue forze per trattenere la tecnica misteriosa dell'Immortale dell'Acqua, gridò: "Terzo fratello, non possiamo assolutamente lasciarlo vivere! Altrimenti diventerà sicuramente un problema in futuro! Usa tutta la sua forza, uccidilo!!!"


"Capisco." Nangong Tianshi fece uno scatto indietro e mise via il suo grosso martello dorato.


Chu Feng non lo inseguì, era molto confuso dalla sua reazione. Si chiese che asso nella manica avesse. Poi capì.


Nangong Tianshi mosse il palmo e tirò fuori un'altra arma.


Era una spada viola, non solo aveva lo stesso aspetto dell'arma di Nangong Tianhu, ma emetteva la stessa potenza. Evidentemente era un altro Armamento Imperiale Incompleto.


"Ehi, il clan imperiale Nangong è davvero ricco. Avete entrambi degli Armamenti Imperiali Incompleti. Se la mia ipotesi è corretta, anche quest'arma dev'essere stata creata da quel granmaestro Arcobaleno di diecimila anni fa?"


Dopo aver brandito l'arma, il potere combattivo di Nangong Tianshi aumentò in modo incredibile. Tuttavia Chu Feng non aveva paura, invece divenne ancora più entusiasta. Non si sarebbe mai aspettato che possedessero entrambi Armamenti Imperiali Incompleti. Per Chu Feng era una sorpresa enormemente piacevole.


"Non capisci la situazione in cui ti trovi. Stai per andare incontro ad una calamitò, ma osi desiderare anche la mia arma."


Gli occhi di Chu Feng stavano brillando e Nangong Tianshi aveva capito con una sola occhiata che stava proprio desiderando la sua spada dell'Arcobaleno Viola.


Una reazione del genere fece infuriare ancora di più Nangong Tianshi. Così non si disturbò a dire nulla e bandì la spada dell'Arcobaleno Viola per attaccarlo.


"Woosh, woosh, woosh!!"


La Spada dell'Arcobaleno Viola era davvero potente. Ogni fendente possedeva un potere distruttivo fatale capace di squarciare lo spazio e distruggere la terra. Mentre tagliava l'aria, creava fessure a mezz'aria che duravano per un breve momento. Quando squarciava la terra invece lasciava una fessura profonda come una gola. Se avesse colpito Chu Feng, sicuramente l'avrebbe ucciso.


Inoltre i fendenti non solo erano formidabili, ma erano sorprendentemente veloci. In un lampo arrivarono di fronte a Chu Feng.


Tuttavia gli stivali ai piedi di Chu Feng non erano mere decorazioni. Anche se i fendenti della Spada dell'Arcobaleno Viola erano estremamente potenti e veloci, Chu Feng riuscì comunque a schivarli tutti.


"Rifiuto! Sai solo come scappare di fronte alla mia vera forza, non è vero?!"


"Vedo che quegli stivali ai tuoi piedi sono tesori, altrimenti sarebbe impossibile per te essere così rapido."


"Tuttavia, dato che ho rivelato la mia Spada dell'Arcobaleno Viola, morirai sicuramente." Disse Nangong Tianshi con sicurezza. In realtà stava cercando di fare infuriare l'avversario e spingerlo ad affrontarlo direttamente.


"Oh, in tal caso forse dovresti provare a colpirmi per una volta." Tuttavia il suo attacco psicologico non funzionò minimamente. Non solo Chu Feng non si arrabbiò, ma iniziò perfino a deriderlo in risposta.
                                


                                



