---
weight: 1654
title: Capitolo 1654 – Monaco Imbroglione
pubDate: 2024-07-30T12:13:16.530Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Dopodiché Chu Feng mise da parte con attenzione la pergamena insieme alle spade arcobaleno.


Poi tirò fuori un sacco speciale e ci cacciò dentro Nangong Tianhu e Tianshi.


Dopodiché iniziò a riportare Nangong Moli nel territorio del clan imperiale Nangong. Aveva intenzione di ricondurla a casa sua. Dopotutto al momento era un ricercato e così non sarebbe stato conveniente tenerla con sé. Se avesse incontrato un vero esperto, solo la sua potenza avrebbe potuto legarlo all'istante. Non aveva nessun modo di proteggerla.


Così il clan imperiale Nangong rimaneva la scelta più sicura per la ragazzina. Per caso Chu Feng trovò una città lungo il cammino di ritorno e li trovò gente del clan Nangong.


Chu Feng la portò da loro. Quando queste persone videro Nangong Moli, furono estremamente rispettose. Probabilmente sapevano che la ragazzina era un grande talento apprezzato dal clan, così non osavano trascurarla.


Dopo aver scoperto che Nangong Moli voleva tornare velocemente nel clan, interruppero immediatamente ogni loro attività e iniziarono a scortarla a casa.


Chu Feng li seguì di nascosto per un po'. Provò sollievo solo dopo aver scoperto che non avevano secondi fini e volevano davvero riportarla nel clan, la trattavano anche molto bene.


Chu Feng non si allontanò subito dal territorio del clan imperiale Nangong, invece tornò nella città da cui era passato con il sacco di iuta che conteneva i due principi.


Aveva intenzione di aspettare che fosse notte, quando non ci fossero state in giro molte persone, per poi spogliare Nangong Tianhu e Tianshi e poi appenderli alle porte della città.


Chu Feng voleva che il clan imperiale Nangong sapesse che non poteva maltrattarlo come desiderava anche se era molto piccolo e debole. Se avessero voluto provocarlo, l'avrebbero pagata cara.


Chu Feng stava passeggiando per la città e stava cercando una taverna meno affollata per trascorrere la notte quando incontrò una persona divertente.


Era un monaco. Era estremamente grasso, così ciccione che era più largo che alto. Sembrava avere circa settant'anni e aveva un aspetto davvero corrotto.


Tuttavia indossava un abito di cotone semplice e ordinario. Il suo vestito era pieno di toppe e cuciture, pareva l'abito di un mendicante.


Inoltre, accanto a quel monaco grasso c'era una specie di stendardo dall'aspetto lacero su cui c'era scritto:


"Sono il migliore indovino al mondo."


"Da cinquemila anni nel passato a tremila anni nel futuro."


"Chiamami so tutto io. Sono un viaggiatore senza nome."


Questo monaco era un indovino. Tuttavia erano sempre stati i daoisti a fare i veggenti, da quando lo facevano anche i monaci?


Il motivo per cui Chu Feng lo trovava divertente era perché questo grasso monaco stava prevedendo il futuro per una ragazzina.


La ragazzina sembrava avere solo quindici-sedici anni. Aveva la pelle chiara e un viso dall'aspetto puro. Mentre non poteva essere considerata una grande bellezza, aveva un aspetto ammodo. Tuttavia al momento stava mostrando un'espressione davvero a disagio e Chu Feng capì subito perché.


Il monaco grasso le stava stringendo la mano destra e la stava sfregando incessantemente. Come poteva essere una mera lettura del palmo? Si stava approfittando di lei.


"Ho cambiato idea signore."


La giovane ritrasse la mano, si girò e cercò subito di andarsene. Evidentemente si era resa conto che la situazione stava volgendo al peggio.


"Ragazzina, pensi che mi stessi approfittando di te?" Disse il monaco grasso con un'espressione seria.


"No signore. Devo solo andare perché ho una questione urgente di cui occuparmi." La ragazzina era timida e così trovò imbarazzante dire la verità. Così si inventò frettolosamente una scusa.


"Eheh..." Tuttavia il monaco grasso aprì la grossa bocca e rivelò dei denti gialli puzzolenti. Ridendo in modo volgare, disse: "In realtà mi stavo approfittando di te. Il mondo è un posto pericoloso ragazzina. Devi stare in guardia contro chi è spudorato."


"Signore, lei..." Naturalmente la giovane non si sarebbe mai immaginata che il monaco l'avrebbe ammesso apertamente. All'improvviso rimase stordita sul posto senza sapere cosa fare.


"Cosa c'è ragazzina? Ti sei innamorata di me? In tal caso non devi andartene. Che ne dici di trascorrere la notte con me invece?" Il monaco grasso rise con fare spudorato.


"Vergognoso!" La ragazzina arrossì. Rimpiangeva proprio di essersi fidata di questo monaco.


Le aveva accarezzato la mano per così tanto tempo. Pensando a come questo vecchio grasso, brutto e spudorato si era approfittata della sua fiducia, la ragazzina si riempì di così tanto rimpianto da voler battere la testa contro un muro per la vergogna.


Quando iniziò ad andarsene, se ne andò dicendo: "Aspetta e vedrai."


"Oh cielo! Cosa intendi dire ragazzina?"


Il vecchio monaco non mostrò paura, invece disse ridendo: "L'ho fatto per farti una gentilezza e ricordarti che devi stare in guardia di fronte ad individui spudorati. Dovresti essermi grata."


La giovane lo ignorò e se ne andò direttamente. Sembrava che avesse intenzione di trovare qualcuno che si sarebbe occupato di questo monaco. No, ad essere precisi, doveva essere un finto monaco.


Chu Feng sondò la coltivazione di questo finto monaco e provò timore per lui: "Osa imbrogliare la gente in pubblico con una coltivazione al nono livello del Martial King realm. Non teme che verrà picchiato a morte?" Questo era il Dominio del Signore. Era un posto dove c'erano innumerevoli Semi Martial Emperor. Sarebbe stato un suicidio essere così spudorati per una persona dalla coltivazione bassa.


Tuttavia, visto che Chu Feng aveva questioni di cui occuparsi, non ci pensò più. Dopo essersi goduto lo spettacolo, si stava preparando a trovare una taverna per la notte.


Proprio in quel momento, il monaco lo guardò: "Oh cielo, giovane, la tua fronte si è annerita, è un segno che presto si abbatterà una grande calamità su di te. Tuttavia ho una tecnica ingegnosa capace di aiutarti."


"Dato che ci siamo incontrati, significa che è stato il fato a permetterci di trovarci. Non ti chiederò un solo centesimo e in effetti risolverò la tua calamità gratuitamente. Cosa ne pensi?"


Chu Feng si guardò attorno e scoprì di essere il solo lì. Pareva che il monaco stesse parlando a lui, così chiese: "Stai parlando con me?"


"È il fato ad averci fatto incontrare. Così a chi altri parlerei?" Il monaco finto arrivò di fronte a lui sorridendo.


Chu Feng iniziò ad accigliarsi. Chiaramente aveva nascosto la sua coltivazione e cambiato il suo aspetto.


In quel momento era un Martial King di nono livello e sembrava un uomo di mezz'età robusto. Tuttavia il finto monaco lo aveva chiamato 'giovane'. Che sorta di vista possedeva?


"Prova ad ingannare altre persone. Temo che dovrai pagarla cara se vuoi ingannare me." Chu Feng non voleva perdere tempo con un imbroglione.


Il monaco finto si batté la pancia e disse: "Sembra che non ti fidi di me giovane. Puoi farmi una domanda qualunque. Guarda se posso rispondere. Ti dirò questo, la mia reputazione non è immeritata."


"Va bene allora. Hai sentito delle tecniche segrete dei cinque elementi, vero?" Chiese con noncuranza Chu Feng.


"La tecnica misteriosa dell'Oro, del Legno, dell'Acqua, del Fuoco e della Terra."


"Sono state create nell'Antica Era da un potentissimo esperto che si chiamava vecchio antenato dei cinque elementi. Le sue tecniche non solo sono conosciute come tecniche segrete dei cinque elementi, ma come le abilità più potenti nella terra sacra delle arti marziali."


"Secondo le leggende, se qualcuno le potesse accumulare tutte e cinque, potrebbe ottenere un segreto."


"Sfortunatamente, dopo averlo fatto, darà una grande oppressione al corpo. Nessuno al mondo ha un fisico capace di tollerare tutte e cinque le tecniche segrete. Se uno lo prova a fare di forza, si ferirebbe e morirebbe esplodendo." Disse il finto monaco con fare esperto.


La versione di questo monaco era molto più dettagliata di quanto aveva sentito prima Chu Feng. Tuttavia il giovane non credette alle informazioni che aveva dato in più. Dopotutto, da come la vedeva, questo monaco era solo un imbroglione.
                                


                                



