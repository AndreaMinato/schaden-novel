---
weight: 16550
title: Capitolo 1655 – Troppo Spudorato
pubDate: 2024-07-30T13:13:16.530Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Giovane, la domanda che hai fatto è troppo facile. Potrei rispondere anche ad occhi chiusi." Questo finto monaco era estremamente orgoglioso di sé e alzò il mento con arroganza.


A proposito, anche se era così grasso da non far vedere il collo, la sua testa era ancora piuttosto agile. Poteva girarla senza problemi, inoltre lo faceva con ritmo.


Dal suo atteggiamento sembrava proprio che provasse a fare arrabbiare e ad irritare gli altri. Dato che c'era solo Chu Feng qui, evidentemente aveva preso di mira lui.


"Ho detto che ti stavo chiedendo questo? Ciò che volevo chiederti è chi possiede la tecnica misteriosa dell'Immortale del Fuoco." Chiese all'improvviso Chu Feng.


"Sei proprio malvagio, giovane. Perché cerchi di rendermi le cose difficili?"


"Nessuno potrebbe rispondere la tua domanda a parte me. Dopotutto la misteriosa tecnica dell'Immortale del Fuoco è scomparsa da molto tempo. È già diventata un mistero."


"Tuttavia la tua domanda non è difficile per me." Il finto monaco rise con fare malizioso. Poi disse: "A proposito, è una lunga storia. Se vuoi davvero indagare, è qualcosa che è successo quindicimila-ottocentotrentatré anni fa."


"È successo dopo l'era dell'Imperatore Gong e prima dell'era dell'Imperatore Qing. Anche se i tre palazzi, i quattro clan e le nove organizzazioni umano esistevano già, non riuscivano a contendere con gli elfi dell'Antica Era."


"Era un'era relativamente mediocre e che è stata dimenticata. Allora è nato un genio."


"Quella persona usava tecniche velenose e aveva compiuto grandi imprese con una vena artistica. Le sue tecniche Spirit, le sue tecniche marziali e anche le sue armi erano tutte velenose."


"Il suo nome era Du Wanwu, si è dato da solo questo nome. Implicava che non ci fosse nulla al mondo che non potesse avvelenare."


<em>Nota traduzione: Du Wanwu = avvelena ogni creatura vivente.</em>


"In seguito, visto che le vittime che ha ucciso con il suo veleno sono perite in modo orribile e hanno sofferto enormemente, la gente gli ha dato un altro nome: Demone del Veleno."


"Dopodiché è nato il Demone del Veleno Du Wanwu. È diventata la figura più spaventosa di quell'era. I cinque grandi criminali di quest'era sono di gran lunga inferiori a lui."


"Tuttavia Du Wanwu era troppo arrogante. Aveva solo imparato tecniche velenose. Eppure, per orgoglio, ha insistito a lottare contro i Tre Palazzi emersi da poco per la tecnica misteriosa dell'Immortale del Fuoco."


"Alla fine è riuscito ad ottenerla, ha massacrato molti membri dei Tre Palazzi per farlo."


"Questo ha fatto infuriare i Tre Palazzi, che hanno finito con il coalizzarsi per uccidere il Demone del Veleno. Avevano intenzione di eliminarlo completamente. Dopo aver indagato, scoprirono la città natale di Demone del Veleno. Poi radunarono i loro eserciti e marciarono per distruggerla. Volevano usare la sua famiglia per minacciarlo."


"Tuttavia, quando raggiunsero il posto dov'era nato, scoprirono che il villaggio era già scomparso. Da allora, anche il Demone del Veleno è svanito insieme al suo villaggio. Inoltre anche la tecnica misteriosa dell'Immorale del Fuoco è scomparsa con lui." Il finto monaco narrò tutto con emozione, alla fine non si dimenticò di sospirare. Sembrava che tutto quello che aveva detto fosse vero.


Questo monaco era proprio un abile imbroglione, le sue capacità di recitare erano estremamente eccellenti. Se non avesse visto come aveva imbrogliato la ragazzina prima, Chu Feng forse avrebbe creduto alle sue parole.


"Non male, hai preparato una bella storia." Chu Feng sorrise lievemente e si preparò ad andarsene.


"Oh cielo, non mi credi?" Tuttavia il monaco afferrò Chu Feng e disse: "Non importa se non mi credi, ma devi pagare per la spiegazione."


"Pagare?" Chiese Chu Feng.


"È la tariffa per la spiegazione e per la risposta alla domanda che mi hai fatto prima." Rispose il monaco.


"Non avevi detto che è gratuito?"


"Sì, è gratuito, ma devi comunque pagare la tariffa per la spiegazione." Disse il monaco grasso con un sorriso raggiante.


Chu Feng sogghignò internamente sentendo queste parole. Era proprio un imbroglione questo monaco. Stava cercando di ingannare anche lui, sicuramente Chu Feng non gliel'avrebbe fatta passare liscia.


Tuttavia, proprio in quel momento, il monaco mormorò a bassa voce: "Se non mi paghi, andrò a trovare il clan imperiale Nangong."


Chu Feng sussultò. La situazione si stava mettendo male. Perché il monaco avrebbe menzionato all'improvviso il clan imperiale Nangong? Che avesse scoperto qualcosa? Anche se Chu Feng era inquieto, mostrò una facciata calma. Non solo non rivelò timore, ma sogghignò: "Trovare chi? Cosa intendi dire con questo? Osi minacciare gli altri perché hai il clan imperiale Nangong a sostenerti?"


"Smettila di fingere giovane. Sai meglio di me chi sono quei due nel sacco di iuta. Non solo hai rapito i principi del clan imperiale Nangong, li hai anche picchiati fino a ridurli in quello stato. Se ti denunciassi, sicuramente ne soffriresti le conseguenze." Disse il monaco.


"Woosh!"


Sentendo queste parole, Chu Feng prese lo slancio e iniziò a scappare.


Si era reso conto che questo monaco non doveva essere semplice come sembrava. Altrimenti sarebbe stato impossibile per lui vedere attraverso il sacco di iuta. Le persone ordinarie non avrebbero potuto vedere attraverso il sacco.


"Giovane, dove stai andando?"


Tuttavia il monaco continuò a stringergli la mano. La sua presa era così ferma che Chu Feng non riuscì a districarsi, non importava quanto ci provasse. Questo monaco era molto più potente di quanto avesse immaginato. La sua coltivazione era sicuramente superiore alla sua e probabilmente era molto più potente di lui. Era evidente che Chu Feng non potesse competere con lui.


A quanto pareva questo monaco non era solo un imbroglione, ma anche un esperto.


"Chi sei esattamente?" Chu Feng era accigliato e nervoso. Iniziò a sospettare che questo monaco stesse cercando proprio lui.


"Eheh, giovane, chi potrei essere? Sono 'so tutto io'." Il monaco rise maliziosamente.


"Cos'hai intenzione di fare esattamente?" Chiese Chu Feng.


"Non temere giovane. Non mi importa delle ostilità tra te e il clan imperiale Nangong. Voglio solo che paghi la tariffa." Disse il monaco.


"Tariffa? Quanto vuoi?" Chiese Chu Feng.


"Voglio solo la pergamena sigillata da una formazione Spirit in quel Sacchetto Cosmo." Il monaco indicò la borsa di Chu Feng con un sorriso allegro.


Chu Feng rimase sbalordito. A quanto pareva il suo obiettivo era quella pergamena, che questo monaco avesse qualche rapporto con quella strega feroce?


"Senior, questa pergamena mi è stata affidata da una persona, temo di non potergliela dare. Sarebbe possibile usare altri oggetti al suo posto?" Dopo aver scoperto che il monaco non era una persona così semplice come credeva, Chu Feng divenne tutto sorrisi. Dopotutto doveva mostrare flessibilità per sopravvivere.


Non poteva scappare. Anche senza mettere in conto il clan imperiale Nangong, il monaco da solo avrebbe potuto ucciderlo.


Se avesse osato mostrare una facciata dura, sarebbe stato un suicidio. Così non poteva fare altro che comportarsi con cortesia.


"Voglio solo quella pergamena."


"Senior, se le darò la pergamena, probabilmente finirei ucciso." Disse Chu Feng.


"Sarai ucciso solo se terrai la pergamena. La porterò via per neutralizzare la tua calamità."


"Cosa intende dire senior?" Chiese Chu Feng.


"Se non mi consegni la pergamena, ti consegnerò al clan imperiale Nangong. Credi che te la faranno passare liscia? Naturalmente sarebbe una calamità per te."


"Tuttavia se mi consegni la pergamena, ti lascerò andare subito. Da allora non ci saranno più conti in sospeso tra di noi e naturalmente avrò anche neutralizzato la tua calamità." Disse con un sorriso raggiante il monaco.


Chu Feng quasi vomitò sangue. Aveva visto molte persone spudorate, ma non così tanto come questo monaco. Chiaramente lo stava minacciando, ma continuava ad insistere a dire che lo stava aiutando. Era semplicemente troppo svergognato.
                                


                                



