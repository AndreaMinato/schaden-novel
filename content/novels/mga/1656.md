---
weight: 1656
title: Capitolo 1656 – Condannato a morte
pubDate: 2024-07-30T14:13:16.530Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Giovane, pensaci bene. Conterò fino a dieci."


"Uno, due, tre, quattro, cinque..." Questo monaco era davvero spudorato, non gli aveva nemmeno dato tempo per rifletterci sopra.


"Prendila." Chu Feng non ebbe altra scelta che tirare fuori la pergamena e consegnarla al monaco.


"Eheh, ora va meglio. Sei stato ragionevole. Alla fine non c'è niente più importante della propria vita." Disse con una risata volgare il monaco mentre stringeva la pergamena.


"Deve conoscere quella donna, vero? Ha lasciato un'impronta su di me, potrebbe rimuoverla? Altrimenti se verrà a trovarmi dopo e non potrò consegnarle la pergamena, mi ucciderà sicuramente." Disse Chu Feng.


"Posso dirti che sei un uomo benedetto dal cielo. Per il momento non morirai. Così non preoccuparti, sono sicuro che ci incontreremo di nuovo un giorno." Quando Chu Feng sentì queste parole, il monaco era già scomparso.


Era davvero estremamente potente, Chu Feng sospettava che fosse un Martial Emperor.


Tuttavia il monaco era stato davvero crudele, Chu Feng era sicuro che potesse aiutarlo, eppure si era rifiutato.


"Sono davvero sfortunato oggi. Perché sto incontrando tutti questi esperti?!" Era esasperato. Il solo conforto che riuscì a trovare erano le spade Arcobaleno che aveva ottenuto da Nangong Tianhu e Nangong Tianshi.


Tuttavia, quando ci pensò, rimase confuso dalle azioni del monaco. Dato che sapeva che aveva la pergamena, avrebbe dovuto vedere le due armi che aveva riposto nel Sacchetto Cosmo.


Eppure aveva chiesto solo la pergamena. Non era avido o forse la pergamena era così preziosa da superare di gran lunga in valore ogni altro tesoro di Chu Feng?


Anche se il monaco non lo aveva derubato e ucciso, Chu Feng lo odiava con passione. Dopotutto lo aveva condannato a morte rubandogli la pergamena.


In ogni caso, Chu Feng decise di non rimanere qui. Esaminò con attenzione la città e determinò chi avrebbe potuto rappresentare una minaccia per lui.


Poi ritornò al suo aspetto originale, arrivò di fronte alle porte della città, tirò fuori i due principi dal suo sacco di iuta e li appese a testa in giù sulle mura della città.


Usò un grosso pennello dall'inchiostro cremisi per scrivere sulla loro pelle: "Sconfitti da Chu Feng, questo è il risultato".


La folla rimase sbalordita da questa scena. Chu Feng al momento era un ricercato del clan imperiale Nangong, ma aveva osato rivelarsi. Bisognava sapere che questa città era estremamente vicina al loro territorio.


Era semplicemente troppo arrogante, troppo audace. Non stava considerando minimamente il clan imperiale.


Era una nuda provocazione.


Tuttavia, mentre la folla era ancora sbalordita, Chu Feng era già scomparso. Quando la gente riferì cos'era successo al clan imperiale Nangong, che accorse in città, Chu Feng era già a decine di migliaia di miglia di distanza. Non era rimasta nemmeno l'ombra di lui.


I due principi non solo erano stati sconfitti, ma erano stati spogliati e appesi a testa in giù sulle mura della città. Nangong Beidou si infuriò quando si diffuse questa notizia in giro.


"Rifiuti! Siete della spazzatura! Come avete fatto a non sconfiggere Chu Feng coalizzandovi?"


"Vi siete anche fatti rubare le spade Arcobaleno e siete stati anche appesi sulle mura delle porte della città. Avete perso la faccia."


"È stata una perdita di tempo per me crescervi faticosamente. Ho sprecato così tante risorse, se avessi saputo che sarebbe successo questo, avrei preferito dare da mangiare quelle risorse ai cani."


Nangong Beidou indicò e insultò i suoi due figli che si stavano inginocchiando di fronte a lui. Gli tremava la mano. Era estremamente infuriato da quanto erano stati deludenti. In quanto capoclan, ciò che era più importante per lui era la sua reputazione.


Inoltre... un conto sarebbe stato se fossero stati catturati e sconfitti dal nemico, ma erano andati addirittura a cercarlo e Chu Feng aveva dato loro una lezione.


Avevano sopravvalutato le loro capacità. Era stata una vergogna e un'umiliazione incredibili. Avevano perso completamente la faccia.


Fortunatamente per loro, Tianhu e Tianshi erano i suoi figli, altrimenti li avrebbe già uccisi con un colpo di palmo.


"Padre imperiale, non è stata colpa nostra, quel Chu Feng è troppo anomalo. A parte la misteriosa tecnica dell'Immortale dell'Acqua, controllava anche altre quattro tecniche segrete. Inoltre possiede un potere combattivo sconvolgente capace di sormontare quattro livelli di coltivazione." Disse Nangong Tianhu.


"Hai detto la verità?" Nangong Beidou rimase scioccato.


"Padre imperiale, il secondo fratello ha detto la verità. C'era anche Nangong Moli, ha visto tutto. Chu Feng ci ha attaccato solo per salvarla." Disse Nangong Tianshi.


"Quel Chu Feng è davvero così potente? Quali sono esattamente le sue origini?" Nangong Beidou iniziò ad accigliarsi, era estremamente inquieto.


In base alle informazioni che aveva ottenuto, erano venuti a sapere che Chu Feng era uno SciamanoAsura. Quello spirito Asura al Martial Emperor probabilmente era stato liberato da lui.


E ora aveva scoperto che Chu Feng stesso era estremamente potente. Nessun altro umano possedeva un potere combattivo capace di battere esperti di quattro livelli superiore al suo. Aveva il potenziale per diventare il signore di un'era.


"Potete congedarvi. Senza un mio ordine nessuno di voi ha il permesso di fare un solo passo fuori dal clan. Oh, giusto. Non avete il permesso di disturbare di nuovo Nangong Moli." Disse il capoclan.


"Sì." I due principi se ne andarono frettolosamente.


Nangong Beidou rimase seduto sul suo trono, sembrava un po' abbattuto. Stava davvero rimpiangendo la sua decisione. Se avesse saputo che sarebbe stato così difficile eliminarlo, avrebbe ascoltato Nangong Lian e non avrebbe provocato Chu Feng. Anzi, avrebbe cercato di farselo amico.


"Capoclan Nangong, non sembra che stia molto bene." All'improvvisò arrivò un'altra persona. Era l'Immortale Baimei.


All'improvviso Nangong Beidou chiese: "Fratello Baimei, dimmi, se provassi a riconciliarmi con Chu Feng adesso, accetterebbe?"


"Capoclan Nangong, perché penserebbe ad una cosa del genere? È perché i due principi sono stati sconfitti da Chu Feng?" Chiese il vecchio.


"Non sappiamo nemmeno adesso da dove provenga quel ragazzino. È un mistero chi lo stia sostenendo. Tuttavia, da ciò che ha detto Nangong Lian, è un'esistenza non inferiore a me."


"Inoltre, da come la vedo, il fatto che Chu Feng osi opporsi al nostro clan imperiale Nangong in modo così sfrenato probabilmente significa che chi lo sostiene è più forte di me."


"Inoltre, da ciò che hanno detto i miei due figli, quel Chu Feng ha un potere combattivo capace di sormontare quattro livelli di coltivazione. Inoltre, a parte la misteriosa tecnica dell'Immortale dell'Acqua, possiede anche altre quattro tecniche segrete. Contando il fenomeno anormale che ha creato quel giorno, penso che sia proprio sconvolgente. È probabile che abbia il potenziale per diventare il signore di un'era, non dovrei continuare ad inimicarmelo."


"Inoltre stavolta ha attaccato i miei figli per salvare Nangong Moli. Questo significa che quel ragazzo è una persona leale."


"Così, se mi potessi riconciliare con lui, ci toglieremmo un grosso problema."
                                


                                



