---
weight: 16580
title: Capitolo 1658 – La Comparsa della Strega
pubDate: 2024-07-30T16:13:16.531Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Ha seguito la mia aura?"


Chu Feng si rese conto com'era stato trovato. Non si aspettava che l'Immortale Baimei avesse una tecnica del genere.


Tuttavia, pensandoci, poteva capire come fosse possibile. Allora, nell'Antico Villaggio del Sigillo, Chu Feng e gli altri erano riusciti a rintracciare il traditore dell'Alleanza degli Sciamani usando una formazione Spirit speciale.


Per quanto riguardava questo Immortale Baimei, era uno dei dieci Sciamani del Marchio del Drago più potenti. Non era sorprendente che possedesse una tecnica del genere.


Così Chu Feng era stato imprudente stavolta. Provò solo amarezza nell'essere stato catturato così velocemente e sopratutto di morire per mano dell'Immortale Baimei.


"Cosa succede? Provi amarezza? È così che dovresti sentirti. Questo è il divario che c'è tra di noi."


"Anche se il tuo talento per le tecniche Spirit è sbalorditivo, anche se puoi ottenere il potere del mondo Asura, sei ancora troppo debole in confronto a me. Dopotutto sono uno Sciamano del Marchio del Drago e tu sei solo uno Sciamano del Marchio del Serpente." Disse con una fredda risata il vecchio. Tuttavia si poteva sentire una lieve traccia di gelosia nel suo tono.


Era evidente che detestasse molto Chu Feng, era invidioso del suo talento e di come fosse uno Sciamano Asura.


"Cos'hai intenzione di fare?" Chiese Chu Feng.


"Niente di che. Ti riporterò nel clan imperiale Nangong. Il capoclan si occuperà di te personalmente."


"Non hai intenzione di uccidermi?"


"Ucciderti? Se volessi farlo sarebbe facile come schiacciare una formica. Tuttavia hai commesso grandi malvagità nel clan imperiale Nangong, così il capoclan ti dovrebbe condannare a morte personalmente di fronte agli altri membri del clan."


"Ho commesso grandi malvagità? Ahah... tu, in quanto anziano nominale del clan, dovresti sapere meglio di me cos'è successo allora."


"Sono stato costretto da tutti voi." Disse con tono freddo Chu Feng.


"Oh cielo, costretto. Ti abbiamo davvero costretto. Costretto a liberare uno spirito malvagio Asura."


"A dire la verità, non ti ho mai visto farlo personalmente. Così non credo davvero che tu sia capace di farlo."


"Che ne dici allora, ti costringerò a farlo di nuovo oggi, così potrai liberare un altro spirito malvagio Asura e ampliare i miei orizzonti. Cosa ne dici?"


Arrivò di fronte a Chu Feng, lo afferrò per il collo e lo sollevò. Ad una distanza ravvicinata, disse: "Avanti, libera un altro spirito malvagio. Non sei estremamente potente? Non sei uno Sciamano Asura?"


"Dato che ne hai liberato uno, dovresti poterne liberare un altro. Perché non lo stai facendo? Da come la vedevo non sei mai stato in grado di farlo. Quello spirito malvagio Asura di allora non è stato rilasciato da te."


"Ho indovinato, no? Non sei tu il vero Sciamano Asura, hai uno Sciamano Asura a sostenerti, non è vero?"


"Ahah..." Chu Feng rise e scosse la testa.


L'Immortale Baimei si accigliò e chiese con tono freddo: "Perché stai ridendo?"


"Pensavo che i leggendari Dieci Immortali della Terra Sacra delle Arti Marziali fossero tutti come l'Immortale Raffinatore, veri immortali."


"Tuttavia, dopo che ti ho incontrato, ho scoperto di essermi sbagliato. C'è davvero una persona così disgustosa tra i dieci Immortali." Disse pieno di disprezzo Chu Feng.


"Disgustoso? Osi chiamarmi disgustoso?!" L'Immortale Baimei si infuriò.


"Hai parlato dello Spirito Asura ogni volta che hai aperto bocca. Sei estremamente invidioso di me, no? Gelosissimo, non è vero? Sei invidioso e geloso del fatto che sono riuscito ad ottenere l'approvazione di uno spirito Asura, mentre tu non ci sei riuscito. Per questo mi detesti."


"Anche se hai la fama di Immortale, sei un individuo dalle vedute così ristrette che non riesci ad accettare che qualcuno sia superiore a te. Con una mentalità del genere, non sei degno di questo titolo." Disse Chu Feng.


"Sei il primo ad insultarmi così, credi davvero che non oserei ucciderti?" Lo sguardo dell'Immortale Baimei si riempì di rabbia e intento omicida.


"Ucciderlo? Non ne sei degno."


Proprio in quel momento, risuonò una voce in lontananza. Una scia di potere violento divampò e coprì l'intera regione.


Quel potere era semplicemente troppo feroce. In un istante, distrusse le formazioni create dall'Immortale Baimei.


Una figura apparì all'improvviso, sbalordendo tutti i presenti. Questa persona stava emettendo un intento omicida così spaventoso da influenzare anche il clima.


Era proprio la strega dai capelli bianchi che Chu Feng aveva incontrato quel giorno. Solo che stavolta era arrivato il suo vero sé.


"Woosh!"


La strega fece un cenno e scatenò un potere frenetico che risucchiò Chu Feng dalla presa dell'Immortale Baimei.


"Immortale delle Nevi, sei davvero tu?"


L'Immortale Baimei era ancora più scioccato di Chu Feng. Dalla sua reazione, sembrava che conoscesse questa strega.


"Immortale delle Nevi, anche lei è una dei Dieci Immortali? Uno degli Sciamani del Marchio del Drago?" Anche Chu Feng rimase scioccato. Questa donna non assomigliava affatto ad un'immortale, era semplicemente una strega.


"Immortale delle Nevi, non mi sarei mai aspettato che la persona dietro Chu Feng saresti stata tu."


"Quel Chu Feng dovrebbe essere il tuo discepolo personale, vero? Non dicevano che non accettavi mai discepoli?" Chiese l'Immortale Baimei.


"Sparite tutti!" Tuttavia, non solo la strega non rispose alla domanda dell'Immortale Baimei, invece li insultò. Aveva un atteggiamento estremamente arrogante. Non considerava minimamente l'Immortale Baimei.


"Immortale delle Nevi, quel Chu Feng è il ricercato del clan imperiale Nangong. Nemmeno tu potrai proteggerlo." Continuò l'Immortale Baimei.


"Se osi dire altre stupidaggini, ti ucciderò." Il cielo si incupì e lo spazio iniziò a frantumarsi e a tremare violentemente. Anche i Semi Martial Emperor al picco del loro stadio non riuscirono a rimanere stabili. Iniziarono a rotolare e a strisciare a mezz'aria.


L'Immortale Baimei sbiancò di fronte a questa forza feroce. In effetti anche lui stava barcollando. Evidentemente, anche se era un Martial Emperor di secondo livello, non poteva contendere con quella strega.


"Andiamo." Anche se l'Immortale Baimei era estremamente riluttante, condusse via la sua gente.


Quando Chu Feng li vide andare via, non provò la minima gioia. La scena di prima gli aveva dimostrato che questa donna era ancora più spaventosa dell'Immortale Baimei.


Quando perfino l'Immortale Baimei la temeva, come poteva lui non fare lo stesso.


"Senior, la pergamena, è..." Chu Feng voleva spiegarsi.


Tuttavia, prima che potesse finire di parlare, l'Immortale delle Nevi lo interruppe: "Non ce l'hai. Dimmi dov'è andata."


"Senior, stavo custodendo la pergamena per lei, ma è apparso all'improvviso un monaco grasso. La coltivazione di quel monaco grasso superava di gran lunga la mia, non potevo competer con lui e mi ha rubato la pergamena." Chu Feng non osò nasconderlo. Tuttavia non avrebbe osato confessare di aver consegnato personalmente la pergamena, così aveva mentito un po'.


"Maledetto grassone, si è approfittato della situazione." Lo sguardo dell'Immortale delle Nevi si riempì ancora di più di intento omicida.


"Senior, chi è esattamente quel monaco grasso? Dovrebbe saperlo, vero?" Chiese con curiosità Chu Feng.


L'Immortale delle Nevi non rispose alla sua domanda. Invece si girò all'improvviso e lo guardò con intento omicida.


Chu Feng rabbrividì. Come poteva essere solo uno sguardo? Sembrava che innumerevoli lame affilate stessero penetrando il suo corpo.


Fortunatamente Chu Feng era dotato di un forte spirito, altrimenti solo questa occhiata lo avrebbe portato ad un esaurimento nervoso che l'avrebbe fatto impazzire.


Proprio in quel momento, l'Immortale delle Nevi chiese: "Ho sentito che sei uno Sciamano Asura?"
                                


                                



