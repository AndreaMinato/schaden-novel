---
weight: 1659
title: Capitolo 1659 – Cercare di sopravvivere rompendo la formazione
pubDate: 2024-07-30T17:13:16.531Z
tags:
    - mga
---


<em>Capitolo sponsorizzato, ringraziamo Marco!
4 capitoli in coda, 0/3
-Schadenfreude</em>


L'Immortale delle Nevi osservò Chu Feng con ferocia. Sembrava che potesse penetrarlo con lo sguardo.


Questa donna era troppo spaventosa. Chu Feng non osò esitare, così rispose subito: "Sì, sono davvero uno Sciamano Asura."


"Le dichiarazioni non sono affidabili, mostrami una prova." L'Immortale delle Nevi tirò fuori una bussola molto antica.


Era uno strumento speciale, non c'era un indicatore al centro, ma sette simboli per tutta la bussola.


Era la prima volta che Chu Feng vedeva questi simboli, ma poteva intuire che dovevano corrispondere ai mondi delle fate, dei budda, dei fantasmi, dei demoni, delle bestie, degli elfi e degli Asura, i sette piani degli spiriti.


Chu Feng capì che intenzioni aveva l'Immortale delle Nevi. Chu Feng aveva dichiarato di essere uno Sciamano Asura, ma non aveva prove, così la donna voleva una dimostrazione usando questa bussola.


Non solo Chu Feng sapeva dell'esistenza di un tesoro del genere, ma sapeva anche come usarlo. Dopotutto non era uno Sciamano dal Marchio Asura per niente.


Così ricevette la bussola e ci instillò un filo di potere Spirit. Dopo che questa energia entrò nella bussola, i sette disegni sulla bussola iniziarono a brillare.


La scia di potere Spirit di Chu Feng entrò nella posizione in cui sarebbe dovuto essere l'indicatore. Tuttavia questo filo di energia non si trasformò in un indicatore, invece iniziò a nuotare in cerchio come un serpentello nell'acqua.


Il disegno della fata, del budda, del fantasma, del demone, della bestia e dell'elfo smisero di brillare al suo passaggio.


Tuttavia, quando il filo di potere Spirit raggiunse il simbolo Asura, il bagliore iniziò ad aumentare rapidamente. Poi la scia di energia entrò nel disegno.


La luce del simbolo Asura si attenuò un po', ma non si spense. In confronto agli altri sei disegni, era molto più appariscente.


"Non mi sarei mai aspettata che fossi davvero uno Sciamano Asura. Può davvero succedere di tutto in quest'era."


L'Immortale delle Nevi riprese la bussola, impassibile come sempre. Però sembrava leggermente colpita.


Tuttavia Chu Feng aveva prestato attenzione alle sue reazioni per tutto questo tempo. Aveva scoperto che, quando la luce emessa dal simbolo Asura aveva iniziato a brillare, le pupille dell'Immortale delle Nevi si erano rimpicciolite lievemente. Questo significava che era ancora scioccata, ma che stava fingendo di essere molto calma.


"Ragazzo, hai perso la mia pergamena. Tuttavia prendendo in considerazione che sei uno Sciamano Asura, ti darò una possibilità."


"Creerò una formazione Spirit. Se riuscirai ad uscirne, ti risparmierò la vita." Senza nemmeno aspettare che Chu Feng rispondesse, iniziò a creare una formazione.


Come previsto da una Sciamana dal Marchio del Drago. Era estremamente abile nel creare formazione. Perfino Chu Feng provò un senso di inferiorità e iniziò ad ammirare le sue tecniche.


Tuttavia, quando l'Immortale delle Nevi finì di creare la formazione, Chu Feng iniziò ad accigliarsi. Gradualmente cominciò a provare inquietudine.


Era una formazione troppo terrificante, solo guardarla faceva rizzare i capelli e rabbrividire.


La formazione era piena di ogni sorta di insetto dalle grandi capacità offensive.


"Nella formazione quegli insetti entreranno nel tuo corpo e inizieranno a divorare i tuoi organi interni, i tuoi meridiani e le tue ossa."


"Dopo le tue ossa, inizieranno ad attaccare il tuo dantian."


"Dovrai entrare nella formazione e rimanere fermo senza usare formazioni Spirit per difenderti o contrattaccare. Inoltre non hai il permesso di resistere agli attacchi degli insetti." Disse l'Immortale delle Nevi.


"Non mi stai dicendo semplicemente di morire?" Sbottò Chu Feng.


Come poteva essere un'Immortale? Era semplicemente una strega malvagia. Cosa intendeva con "una possibilità"? Alla fine voleva che venisse divorato vivo dagli insetti. Era semplicemente troppo spietata.


"Se vuoi morire, posso esaudire il tuo desiderio adesso. Tuttavia, se non vuoi morire, allora fai come dico." Gli occhi dell'Immortale delle Nevi brillarono e un intento omicida sconfinato penetrò nel petto di Chu Feng.


In quel momento, anche se era completamente illeso, Chu Feng tremò violentemente. Poi indietreggiò di diversi passi e quasi cadde a terra.


Chu Feng era fradicio di sudore freddo. Non osò rispondere più all'Immortale delle Nevi. Dopo quello sguardo di prima, Chu Feng capì che se questa donna avesse voluto tormentarlo, avrebbe provato così tanto dolore da desiderare di essere morto.


"Quando quegli insetti ti divoreranno, moriranno velocemente dopo. Inoltre il numero di insetti nella formazione è limitato."


"Mentre non puoi attaccare, né difenderti od opporti, puoi usare tecniche Spirit per guarire i tuoi organi interni, le tue ossa e i tuoi meridiani." Disse l'Immortale delle Nevi.


"Molto bene, iniziamo." Chu Feng annuì e poi si posizionò al centro della formazione Spirit.


Chu Feng aveva capito le intenzioni dell'Immortale delle Nevi. Non importava quanto fossero numerosi gli insetti, prima o poi si sarebbero esauriti e così avrebbe praticamente vinto la sfida.


"Sembra che tu sia molto intelligente e sia riuscito a capire le mie intenzioni."


"Tuttavia devo comunque avvertirti, questi insetti sono veloci, devi riparare velocemente il tuo corpo. Altrimenti quando i tuoi organi interni, i tuoi meridiani e le tue ossa saranno divorati, inizieranno ad attaccare il tuo dantian."


"Credo che dovresti sapere bene quali sarebbero le conseguenze." Disse l'Immortale delle Nevi.


"Vorrei solo chiedere una cosa, posso usare altre tecniche per guarirmi oltre a quelle Spirit?"


"Sì, è permessa ogni tecnica." Disse l'Immortale delle Nevi.


"Iniziamo allora." Disse Chu Feng.


"Ji ji ji ji..."


Gli occhi dell'Immortale delle Nevi brillarono. Poi, come un esercito a cui erano stati dati ordini, gli sciami di insetti cominciarono a muoversi. Atterrarono fulminei sul corpo di Chu Feng e iniziarono a scavare nella sua pelle per farlo a pezzi.


Perfino Chu Feng iniziò ad accigliarsi. Provava così tanto dolore che impallidì, le sue labbra divennero viola e cominciò a sudare profusamente.


Non erano insetti ordinari, le sofferenze che gli stavano portando erano estremamente difficili da sopportare.


Tuttavia Chu Feng non aveva altra scelta. Non solo doveva tollerare questo dolore, ma anche il fatto che stessero divorando i suoi organi interni.


Poteva solo stringere i denti e usare le sue tecniche Spirit e la tecnica della Rinascita dell'Uccello Vermiglio per rigenerare le parti del suo corpo che erano state divorate dagli insetti e assicurarsi che non avrebbero attaccato il suo dantian.


Questo perché, non appena avessero iniziato a puntare verso il suo dantian, la sua coltivazione sarebbe diminuita. Chu Feng non poteva permettere che accadesse.


Era una crisi. Se fosse riuscito a superarla, sarebbe sopravvissuto. Se avesse fallito, sarebbe morto sicuramente.


Doveva farcela, non voleva morire.
                                


                                



