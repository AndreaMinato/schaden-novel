---
weight: 16600
title: Capitolo 1660 – Mare di Nuvole Estremamente Velenoso
pubDate: 2024-07-30T18:13:16.531Z
tags:
    - mga
---


<em>Capitolo sponsorizzato, ringraziamo Marco!
3 capitoli in coda, 0/3
-Schadenfreude</em>


"Questa sensazione, non è una tecnica Spirit, né marziale. Che sensazione particolare. È una tecnica segreta allora."


"Eheh, interessante... non mi sarei mai aspettata di incontrare accidentalmente un mostriciattolo così interessante."


Nel frattempo l'Immortale delle Nevi stava prestando attenzione a Chu Feng, la sua percezione era estremamente acuta. Nel momento in cui Chu Feng aveva usato la tecnica della Rinascita dell'Uccello Vermiglio, era riuscita a capire all'istante che era una tecnica segreta.


L'Immortale delle Nevi iniziò a sorridere lievemente. Aveva mostrato un raro sorriso.


Anche se era incredibilmente gelida ed emanava un intento omicida intenso come quello di una strega che aveva ucciso innumerevoli persone, sembrava davvero splendida mentre sorrideva.


La sua espressione era molto malvagia, ma al tempo stesso incantevole...


Tuttavia Chu Feng non aveva il tempo di apprezzarlo, aveva già chiuso gli occhi e si stava concentrando per controllare le sue tecniche Spirit e la tecnica della Rinascita dell'Uccello Vermiglio per rigenerare le parti del suo corpo che erano state divorate dagli insetti.


Chu Feng non era debole, erano gli insetti ad essere troppo veloci nel divorare. Qualsiasi altro Sciamano dal Marchio del Serpente, figuriamoci rigenerare incessantemente il proprio corpo, probabilmente sarebbe già crollato per il dolore.


"Non male. La sua perseveranza è eccezionalmente forte. Probabilmente ha già superato un po' di prove per arrivare a questo punto. Altrimenti non avrebbe una determinazione del genere."


Dopo aver detto questo, tirò fuori un manifesto da ricercato. Era uno dei manifesti che il clan imperiale Nangong aveva affisso ovunque e raffigurava il ritratto di Chu Feng.


"Chu Feng. Ha osato liberare uno spirito malvagio Asura nel clan imperiale Nangong. Che gran fegato che ha." L'Immortale delle Nevi sorrise di nuovo, poi mise via il manifesto.


Proprio in quel momento, gli ultimi insetti erano passati attraverso la sua pelle. Dopo aver divorato parte del suo corpo, erano morti.


Chu Feng era riuscito a resistere, ma era estremamente spossato. Era ricoperto di sangue al momento e non poteva badare alle sue ferite. Con un tonfo, si sdraiò a terra e iniziò ad ansimare.


Era davvero esausto. Era sfinito e privo di forze. Questo esaurimento non si limitava solo al suo corpo, ma invadeva sopratutto la sua mente.


"Clap, clap, clap, clap..."


Iniziò a risuonare un applauso. Era l'Immortale delle Nevi. Si avvicinò e disse: "Sembra che te la sia cavata, sei riuscito a superare questa mia formazione."


"Senior, potrebbe lasciarmi andare ora?" Chiese debolmente Chu Feng. Anche se era esausto, non si sentiva affatto al sicuro. La sua vita era completamente nelle mani di questa strega.


Avrebbe potuto ucciderlo come voleva, era una sensazione estremamente sgradevole.


"Non essere così ansioso. Ti porterò a vedere una cosa prima." L'Immortale delle Nevi sorrise lievemente. Poi, con un cenno della manica, sollevò Chu Feng a mezz'aria.


Chu Feng sentì che l'ambiente attorno a lui stava cambiando, era tutto così veloce che non riusciva a vedere accuratamente il paesaggio.


Chu Feng sapeva che l'Immortale delle Nevi lo stava portando da qualche parte, ma non aveva idea dove.


"Senior, è una dei Dieci Immortali. Non deve rimangiarsi la parola."


"Dato che ha detto che mi avrebbe lasciato andare se avessi resistito, dovrebbe mantenere la sua promessa, no?" Disse Chu Feng.


"Cosa? La persona che ha osato liberare uno spirito malvagio Asura nel clan imperiale Nangong ha davvero paura?" Chiese l'immortale delle Nevi.


"Come lo sa?" Chu Feng sussultò. Il clan imperiale Nangong aveva nascosto la faccenda, come faceva la strega a saperlo?


"Ho sentito la tua conversazione con Baimei prima. Dovresti rivelare il tuo vero aspetto. È davvero irrispettoso presentarsi ad un membro della generazione più grande con un travestimento." Disse l'Immortale delle Nevi.


Sentendo queste parole, Chu Feng provò ancora più esasperazione. A quanto pareva l'Immortale delle Nevi lo aveva scoperto da tempo, ma non aveva rivelato la sua presenza. Altrimenti sarebbe stato impossibile che sapesse i dettagli del dialogo tra lui e l'Immortale Baimei.


In quel momento Chu Feng si vergognò. Aveva pensato di poter entrare nel Regno degli Dei prima che questa strega lo scoprisse. A quanto pareva, nonostante tutti i suoi sforzi, la strega lo aveva già individuato senza che lui se ne fosse accorto.


E ora l'Immortale delle Nevi aveva visto tutto. Così Chu Feng non si disturbò più a travestirsi e rivelò il suo vero aspetto.


"Senior, non dovrebbero esserci molti Sciamani Asura nella Terra Sacra delle Arti Marziali, vero?"


"Posso capire che è anche una persona dai sani principi. Non crede che un membro della giovane generazione come me dovrebbe essere apprezzato?"


"Anche se non ha intenzione di aiutarmi, non dovrebbe comunque uccidermi, no?" Chiese Chu Feng.


"Piccolo mostro, sei proprio bisognoso di attenzioni. Non credi che se continuerai a dire assurdità, infrangerò la mia promessa e ti ammazzerò con un colpo di palmo?" L'Immortale delle Nevi lanciò un'occhiata spietata verso Chu Feng.


Chu Feng chiuse frettolosamente la bocca, incerto. Era estremamente preoccupato.


Non sapeva proprio come sarebbe finita ora che era nelle mani di questa strega. Tuttavia doveva fare del suo meglio per trovare un modo per non venire ucciso.


Dopo aver viaggiato per un po' di tempo, la strega finalmente si fermò. In quel momento Chu Feng non sapeva dove si trovasse, ma era certo di una cosa. Sotto di loro c'era un vasto mare di nuvole.


Le nubi erano estremamente speciali, scorrevano come una marea e si estendevano a vista d'occhio. Parevano un vero oceano.


Non erano nuvole dall'aspetto normale però, erano verdi e contenevano un potere terrificante. Era veleno. Figuriamoci toccarle, solo respirare l'aria attorno sarebbe stato sufficiente a fare morire violentemente.


Inoltre erano anche capaci di isolare il potere Spirit.


"Che sorta di posto è questo?" Chiese nervosamente Chu Feng. Divenne ancora più preoccupato vedendo questo posto.


"Questo è il Mare di Nuvole Velenose, una delle aree proibite della Terra Sacra delle Arti Marziali. Appena si entra in questa zona, si verrà infettati da veleni spaventosi. Inoltre non esistono medicine capaci di rimuoverli."


"Di generazione in generazione, moltissimi pensavano di essere esperti nella cura dei veleni e sono venuti qui a sfidare il Mare di Nuvole Velenose. Tuttavia sono morti tutti, senza nessuna eccezione." Disse l'Immortale delle Nevi.


"Senior, dato che questo posto è così pericoloso, non dovremmo rimanere qui per troppo tempo." Disse Chu Feng, aveva intenzione di scappare.


Tuttavia l'Immortale delle Nevi lo afferrò e disse: "Ti ho portato qui per aiutarti. Eppure non apprezzi la mia gentilezza."


"Aiutarmi?" Chu Feng mostrò uno sguardo scettico, non credeva a questa strega.


"Baimei ha già individuato la tua aura. Non importa dove scapperai, il clan imperiale Nangong potrà trovarti."


"Così, anche se troverai rifugio da qualcuno, chi ti ospiterà andrà incontro ad una calamità a meno che non trovi qualcuno di così potente che nemmeno il clan imperiale Nangong provocherebbe."


"Sei capace di trovare una persona del genere?" Chiese l'Immortale delle Nevi guardando Chu Feng.


"Se potessi farlo, non sarei dovuto fuggire in giro." Chu Feng sorrise all'improvviso. Guardò la strega e chiese: "Senior, come ha intenzione di aiutarmi?"
                                


                                



