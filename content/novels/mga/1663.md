---
weight: 16630
title: Capitolo 1663 – I miseri abitanti del villaggio
pubDate: 2024-07-30T21:13:16.531Z
tags:
    - mga
---


<em>Capitolo sponsorizzato, ringraziamo Marco!
0 capitoli in coda, 0/3
-Schadenfreude</em>


"Goudan'er, è la verità? Quell'uomo è capace di rimuovere il veleno da mio padre?" Chiese con un'espressione seria una ragazzina dalla pelle chiara e le treccine.


Il suo aspetto poteva essere considerato tra i migliori in questo gruppetto, così Goudan'er la guardava in modo completamente diverso. Probabilmente questa ragazzina dovrebbe essere la sua cotta.


"Cuihua'er, non devi credere a ciò che dice. Ti sei dimenticata come la scorsa volta ti ha imbrogliato e ha preso tre delle tue patate dolci, non te le ha ancora restituite." Disse un moccioso imbronciandosi. A giudicare dal suo nervosismo, doveva essere innamorato anche lui della ragazzina.


"Cuihua'er, non sto mentendo. Se non mi credi, guarda mio padre. È già stato curato." Goudan'er indicò suo padre.


"Goudan'er non sta mentendo bambini. Questa persona qui è davvero un dio. Presto, chiamate i vostri padri. Questo dio potrà aiutarli a sfuggire dalle sofferenze e a rinascere." Il padre di Goudan'er si fece avanti.


Così i ragazzini tornarono nelle loro case correndo e presto portarono un gruppo di adulti nella casa di Goudan'er.


C'era un totale di ventitré persone, tutti uomini di mezz'età che esibivano gli stessi sintomi che il padre di Goudan'er aveva mostrato prima. Sembrava che fossero stati affetti tutti dallo stesso veleno.


Per Chu Feng sarebbe stato estremamente facile rimuovere il loro veleno. Inoltre non poteva sopportare di vedere questi abitanti del villaggio venire tormentati dal veleno. Dopotutto, se fossero morti, quei bambini avrebbero perso i loro padri. Così Chu Feng iniziò a curarli uno per uno.


Dopo essere stati curati, gli abitanti del villaggio mostrarono grande gratitudine e insistettero ad organizzare un banchetto per lui. Erano estremamente entusiasti ed ospitali nei suoi confronti.


Dopodiché Chu Feng iniziò a capire la situazione generale del villaggio.


Oltre quindicimila anni fa, il Demone del Veleno aveva provocato i Tre Palazzi. Visto che non poteva competere con i Tre Palazzi, aveva portato la sua famiglia in questo rifugio e poi li aveva nascosti. Non solo, aveva anche spostato tutti gli abitanti del villaggio.


Dopo essere venuto in questo posto, l'esperto aveva creato la formazione della Foschia del Veleno per impedire che i guerrieri dei Tre Palazzi li attaccassero.


Tuttavia il Demone del Veleno non aveva trattato con gentilezza gli abitanti del villaggio che aveva portato con sé.


Mentre aveva sistemato appropriatamente la sua famiglia, aveva portato qui gli altri per un secondo fine; per crescere un tipo di veleno speciale che gli avrebbe permesso di coltivare un tipo di tecnica misteriosa.


Inoltre, per assicurarsi che gli abitanti del villaggio sarebbero stati sempre ubbidienti, non aveva permesso loro di avere una coltivazione al di sopra del Semi Martial Emperor. aveva fatto sì che potessero raggiungere al massimo il primo livello del Martial King realm.


Se degli abitanti del villaggio fossero passati oltre il primo livello, li avrebbe uccisi. Questo affinché potesse continuare a controllarli.


Anche se il Demone del Veleno era morto da tempo, i suoi discendenti erano ancora vivi, così come gli abitanti del villaggio. Inoltre le regole che aveva stabilito valevano ancora.


Così questi abitanti del villaggio erano rimasti schiavi. Avevano servito per generazioni i discendenti del Demone del Veleno negli ultimi quindicimila anni.


Anche se erano tutti coltivatori, dovevano occuparsi di piante velenose ogni giorno. Poi, alla fine di ogni mese, avrebbero dovuto consegnare le colture ai discendenti del Demone del Veleno.


Se non ne avessero prodotte abbastanza, sarebbero stati puniti. Il motivo per cui il padre di Goudan'er e gli altri erano stati avvelenati era proprio perché non erano riusciti a pagare la loro quota. Così erano stati avvelenati.


Inoltre, visto che si occupavano continuamente di piante velenose, i loro corpi ne erano stati influenzati. Così, anche se erano tutti coltivatori, generalmente non sarebbero riusciti a vivere per più di cento anni. Dopo essere arrivati qui, l'abitante del villaggio più longevo era arrivato solo a circa cinquant'anni d'età.


Per i coltivatori era una durata della vita estremamente breve.


"Non mi sarei mai aspettato che i discendenti del Demone del Veleno fossero così malvagi." Dopo averlo scoperto, Chu Feng ebbe una pessima impressione del Demone del Veleno e dei suoi discendenti.


"Dio, vedo che sei molto potente. Sei riuscito a sopravvivere alla formazione della Foschia del Veleno. Questo significa che sei molto forte. Puoi aiutarci così che i discendenti del Demone del Veleno smettano di renderci le cose difficili?"


"Esatto, dio, non desideriamo continuare a crescere queste piante velenose ogni giorno. Vogliamo coltivare anche noi."


"Dio, perché non distruggi la formazione della Foschia del Veleno e ci porti nella Terra Sacra delle Arti Marziali con te?" Gli abitanti del villaggio lo implorarono, volevano che Chu Feng li salvasse.


"Sapete quanto sono forti i discendenti del Demone del Veleno?" Chiese Chu Feng. Mentre voleva aiutare queste persone, non poteva combattere una battaglia che non ra sicuro di vincere.


"Non lo sappiamo, ma una cosa è certa. Il più forte tra di loro è Du Wanwu." Disse un abitante del villaggio.


"Du Wanwu, non era morto?" Chu Feng ne fu davvero sorpreso, era il nome del Demone del Veleno.


"Dio, è così. Questo Du Wanwu non è il Du Wanwu di prima. Il Demone del Veleno di allora è morto sì, ma è apparsa una persona molto potente tra i discendenti del Demone del Veleno. Quando è nato, ha anche causato un fenomeno anormale davvero spettacolare."


"I discendenti del Demone del Veleno hanno pensato che quel bambino sarebbe stato capace di diventare il secondo Demone del Veleno, così l'hanno chiamato Du Wanwu." Spiegarono gli uomini del villaggio.


"Allora è così." Chu Feng capì. Probabilmente era apparso un Corpo Divino tra i discendenti del Demone del Veleno. Così continuò a chiedere: "Sapete tutti qual è la sua età e la sua coltivazione?"


"Dovrebbe avere circa la tua stessa età. È sulla ventina, non ancora trentenne."


"Per quanto riguarda la sua coltivazione, non lo sappiamo. Tuttavia siamo certi che dovrebbe essere un Semi Martial Emperor e sicuramente non un Martial Emperor."


"Esatto. Da quando il Demone del Veleno è morto, non è più apparso un Martial Emperor tra i suoi discendenti. Inoltre ogni generazione successiva è peggiore rispetto a quella precedente. Questo ha irritato molto i discendenti del Demone del Veleno."


"Dio, sei un Martial Emperor? Se tu fossi un leggendario Martial Emperor, potresti sicuramente dare una lezione ai discendenti del Demone del Veleno." Disse l'abitante del villaggio.


"A dire la verità, sono solo un Semi Martial Emperor di primo livello. Temo che non potrò aiutarvi." Chu Feng disse la verità. C'erano molte persone al di sotto del Martial Emperor capaci di batterlo.


Per quanto riguardava il discendente del Demone del Veleno Du Wanwu, anche se la sua età era simile alla sua, Chu Feng non poteva essere certo di poterlo battere. Così non era certo di poter dare una lezione ai discendenti del Demone del Veleno.


"In tal caso, dio, puoi rompere la formazione della Foschia del Veleno e portarci via da qui?" Continuarono a chiedere gli abitanti del villaggio.


"Ho esaminato con attenzione questa formazione. Nemmeno io sono certo di poterla superare, figuriamoci distruggerla." Chu Feng scosse la testa sorridendo con amarezza. Anche se era riuscito a passare attraverso la formazione, raggiungere questo posto e sopravvivere, alterando la sua aura e liberandosi dell'impronta dell'Immortale delle Nevi, Chu Feng non aveva la certezza di poter attraversare nuovamente la formazione. Dopotutto il veleno della formazione era troppo feroce, troppo spaventoso.
                                


                                



