---
weight: 1665
title: Capitolo 1665 – La Sfida di Chu Feng
pubDate: 2024-07-30T23:13:16.531Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Dopo essere stato catturato da Chu Feng, uno degli uomini disse: "Bast**o, lasciaci! Se non lo farai, desidererai di essere morto!"


"Osi minacciarmi perfino in questa situazione. Credi che non ti farò desiderare di essere morto ora?" Mentre Chu Feng parlava, una sezione della catena Spirit che aveva legato l'uomo si trasformò in una lama tagliente che lo infilzò.


"Puu!"


Non era una lama ordinaria, era formata da una formazione Spirit. Il dolore che provocava era oltre cento volte più intenso di quello di un'arma ordinaria.


"Ahhh! No! Non uccidermi!" L'espressione dell'uomo divenne sfigurata dal dolore. Piangeva e smoccicava. Aveva iniziato frettolosamente ad implorare perdono.


Tuttavia Chu Feng li ignorò. Da come stava gridando, era chiaro che quest'uomo non aveva mai sperimentato un dolore del genere prima. Era poco resistente e in poco tempo perse i sensi.


"Ci risparmi, per favore ci risparmi."


Vedendo questo, gli altri quattro cominciarono subito ad implorare perdono. Temevano proprio che avrebbero sofferto lo stesso fato di quell'uomo.


In quel momento Chu Feng si rese conto che sorta di persone erano i discendenti del Demone del Veleno. Erano tigri di carta e non avevano nessuna integrità.


"Mentre posso risparmiarvi la vita, dovete rispondere ad alcune delle mie domande. Tra tutti voi, chi ha la coltivazione più forte?" Chiese Chu Feng.


"È il lord capoclan." Risposero allo stesso modo i quattro.


"Qual è il suo nome e la sua coltivazione?" Continuò a chiedere.


"Du Wanwu, è un Semi Martial Emperor di quarto livello." Disse uno degli uomini.


"Quanto è forte il suo potere combattivo? Quanti livelli di coltivazione è capace di sormontare?" Chiese Chu Feng.


"Quanti livelli di coltivazione è capace di sormontare? Cosa intendi con questo? Non abbiamo capito. Indipendentemente da chi è, le persone dalla stessa coltivazione non possono sconfiggere il Lord capoclan." Risposero.


Chu Feng aveva osservato le loro reazioni. Avevano risposto molto velocemente e senza la minima esitazione. Inoltre avevano dato lo stesso tipo di risposta. Era evidente che non stessero mentendo.


Chu Feng considerò con attenzione la questione. Visto che Du Wanwu era un Semi Martial Emperor di quarto livello, Chu Feng sarebbe riuscito a battersi contro di lui.


Dopotutto, perfino i geni di massimo livello della Terra Sacra delle Arti Marziali avrebbero posseduto un potere combattivo sconvolgente capace di sormontare tre livelli di coltivazione. Così Chu Feng sarebbe riuscito a compensare il divario tra lui e Du Wanwu.


Tuttavia c'era un altro aspetto che doveva considerare. Du Wanwu era un Corpo Divino, non poteva sottovalutare questa abilità.


Da come la vedeva Chu Feng, i Corpi Divini erano un potere superiori alle Stirpi Imperiali. Il motivo per cui molti Corpi Divini non erano potenti era perché chi era dotato di quei poteri non era riuscito a padroneggiare completamente le sue abilità.


Una volta che avessero controllato completamente i loro poteri, sarebbero stati estremamente formidabili. Yan Xie ne era un esempio. In quanto Semi Martial Emperor, era capace di aumentare la sua coltivazione di un livello usando il potere del suo Corpo Divino.


Se questo Du Wanwu fosse stato un grande talento, probabilmente avrebbe posseduto un Corpo Divino pari a quello di Yan Xie. In tal caso, Chu Feng probabilmente non avrebbe potuto competere con lui.


Pensandoci, Chu Feng tirò fuori i suoi due Armamenti Imperiali Incompleti, la spada Turchese e quella viola Arcobaleno, e iniziò ad ispezionarle con attenzione.


Chu Feng aveva già posto due formazioni sulle due lame. Queste due formazioni Spirit sarebbero riuscite a troncare la connessione che avevano con Nangong Tianhu e Nangong Tianshi con il passare del tempo.


Finché le connessioni fossero state troncate, Chu Feng sarebbe riuscito a domare e rendere suo il potere dei due Armamenti Imperiali Incompleti.


Inoltre, se avesse ottenuto una sottomissione assoluta, avrebbe ottenuto una porzione del loro potere. L'energia avrebbe potuto riempire il suo dantian e potenzialmente aumentare la sua coltivazione.


Chu Feng aveva calcolato il potere di questi due Armamenti Imperiali Incompleti e li aveva paragonati alla forza che aveva ottenuto dalla Spada Sigilla Demoni.


Così aveva stimato la possibilità di riuscire ad avanzare di livello nel caso avesse domato completamente le due lame.


Sfortunatamente, anche se ci fosse riuscito, non sarebbe comunque avanzato di livello.


Non erano le spade arcobaleno ad essere deboli, anzi, il loro potere era davvero formidabile.


Purtroppo l'appetito dei fulmini divini di Chu Feng era sempre più enorme. Adesso la situazione era diversa.


Inoltre Chu Feng non era sicuro di poter domare completamente i due Armamenti Imperiali Incompleti.


Dopotutto erano Armamenti Imperiali Incompleti e non copie. Sarebbe stato già positivo se lo avessero riconosciuto come il loro padrone.


Dopotutto nemmeno Nangong Tianhu e Tianshi non erano stati capaci di farsi riconoscere. Avevano potuto usarle solo grazie all'aiuto di uno Sciamano dal Marchio del Drago.


Così Chu Feng non aveva modo di aumentare la sua coltivazione qui.


Anche se non gli piaceva l'idea di combattere battaglie in cui non aveva la certezza di vincere, sapeva anche che la fortuna si nascondeva tra i pericoli. Non aveva altra scelta se non andare avanti.


Così, dopo che Chu Feng guarì le ferite del padre di Goudan'er e degli altri, portò i cinque discendenti del Demone del Veleno con sé e si diressero verso il posto dove risiedevano. Chu Feng voleva incontrare quel Du Wanwu che era diventato capoclan ad una così giovane età.


In realtà, lo scopo principale di Chu Feng era di ottenere la misteriosa tecnica dell'Immortale del Fuoco e scoprire se c'era un modo per andarsene da questo posto senza correre rischi.


Dopo essere arrivato alla residenza dei discendenti del Demone del Veleno, Chu Feng scoprì che era un posto davvero interessante.


Non c'erano palazzi, era una caverna. Naturalmente non era una caverna ordinaria, era molto ampia e possedeva oltre una decina di entrate. Tra di esse, l'ingresso più alto raggiungeva cento metri e quello più basso superava trenta metri.


Per creare questa enorme caverna, probabilmente avevano scavato l'intera montagna.


Al momento non c'era nessuno di guardia alle entrate. Probabilmente, visto che avevano governato per così tanto tempo questo posto, erano sicuri che gli abitanti del villaggio non avrebbero causato problemi, così non avevano bisogno di sorveglianti.


Chu Feng fece allineare i cinque discendenti e li fece inginocchiare di fronte a lui. Poi mise le mani dietro la schiena e gridò: "I discendenti del Demone del Veleno sono privi di morale e virtù. Maltrattate e umiliate la gente comune. Dovreste essere decapitati."


"Uscite fuori. Lasciate che vi dia una lezione su come comportarvi."


"Chi è questo individuo impudente che osa venire qui a comportarsi in modo così atroce?!"


I discendenti del Demone del Veleno non erano mai stati insultati così in passato. Dopo aver sentito gli insulti di Chu Feng, risuonarono diverse centinaia di grida. Una porzione di loro erano giovani e perfino bambini. probabilmente avevano pensato che un abitante del villaggio fosse venuto qui a suicidarsi. Così erano venuti tutti qui a godersi lo spettacolo.


Quando videro Chu Feng, rimasero tutti scioccati. Questo perché non assomigliava affatto ad un abitante del villaggio.


Uno dei discendenti del Demone del Veleno dal livello relativamente alto, un Martial King di nono livello, indicò Chu Feng e chiese: "Chi sei tu?!"


"Della spazzatura non è degna di parlarmi. Vai a chiamare il tuo capoclan." Chu Feng fece un lieve cenno e sollevò una raffica. A parte i bambini, tutti i discendenti del Demone del Veleno furono spazzati via come foglie cadute. Alla fine caddero tutti a terra miserabilmente.


"Presto, chiamate il Lord capoclan. Quest'uomo ha superato la formazione della Foschia del Veleno. Proviene dalla Terra Sacra delle Arti Marziali. Non possiamo competere con ui." Gridarono all'unisono i cinque che avevano accompagnato Chu Feng.


"Cosa?! La Terra Sacra delle Arti Marziali?!" Sentendo queste parole, i discendenti del Demone del Veleno rimasero tutti scioccati. Che fossero vecchi o giovani, iniziarono a fuggire nella caverna.


Evidentemente il nome "Terra Sacra delle Arti Marziali" incuteva grande paura in loro e così anche i suoi abitanti.
                                


                                



