---
weight: 1669
title: Capitolo 1669 – Una Battaglia che non sarebbe stata Impari
pubDate: 2024-07-31T03:13:16.532Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Naturalmente lo so. Quel ragazzino è riuscito a superare la formazione della Foschia del Veleno e uscirne indenne, è capace di sopravvivere al veleno del Potere Divino del Lord capoclan, è ovvio che abbia l'abilità di resistere ai veleni."


"Tuttavia, quando il nostro antenato ha viaggiato senza incontrare ostacoli nella Terra Sacra delle Arti Marziali, molti Sciamani che si sono dichiarati immuni ai veleni lo hanno sfidato. Poi senza eccezione sono stati tutti uccisi dal veleno del nostro antenato."


"Il veleno del nostro antenato non è ordinario. Nemmeno gli Sciamani sono capaci di resistere e la formazione del raffinamento è stata creata dagli sforzi meticolosi del nostro antenato."


"Inoltre, anche se questo Chu Feng fosse così potente da non poter essere raffinato e cercasse di scappare, non potrebbe comunque competere con il Lord capoclan."


"Così, finché il Lord capoclan è qui, non potrebbe comunque sfuggire alla morte." Disse l'Anziano Xiuyuan.


"Giusto. Anziano Xiuyuan, ha ragione. Non importa quanto è forte, non può ancora competere con il nostro Lord capoclan."


"Con lui presente, non dobbiamo preoccuparci affatto."


La folla espresse il suo accordo. D'altronde avevano visto tutti la battaglia tra Chu Feng e Du Wanwu. Chu Feng in effetti era molto potente, ma alla fine era stato comunque sconfitto dal loro capoclan.


Dopo quello scontro, avevano provato ancora più adorazione per Du Wanwu, era diventato praticamente un dio che proteggeva il loro clan, la loro speranza.


"Facciamo così. Creerò una formazione Spirit fuori. Se quel ragazzino sfuggirà davvero alla morte e uscirà dalla formazione del raffinamento dei veleni, attiverà la mia barriera e lo individuerò. Allora andrò subito a chiamare il Lord capoclan per farlo uscire dal suo isolamento e occuparsi di Chu Feng."


"Inoltre grazie alla mia formazione non ci sarà bisogno di continuare a fare la guardia qui. Dopotutto è inutile. Se quel ragazzino verrà raffinato, prima o poi morirà."


"Ma se ha un potere sconvolgente capace di sfuggire alla formazione del raffinamento, chi lo sorveglierà finirà in grave pericolo." Disse l'Anziano Xiuyuan.


"È un ottimo metodo." Tutti iniziarono ad annuire. Pensavano che fosse stato davvero ingegnoso. Questo valeva in particolare per il vecchio Semi Martial Emperor che aveva il compito di fare la guardia. Era molto contento della proposta.


Da una parte era inquieto perché temeva per la sicurezza del suo clan, dall'altra era nervoso perché sicuramente sarebbe andato incontro ad una grande calamità se Chu Feng si fosse svegliato.


Dopo che l'Anziano Xiuyuan creò la sua formazione, la folla se ne andò.


Tuttavia, subito dopo Chu Feng, che aveva dormito negli ultimi venti giorni, aprì gli occhi all'improvviso.


Poi sorrise.


Esclamò: "Du Wanwu, se la mia coltivazione fosse pari alla tua, potresti ancora sconfiggermi?"


A quanto pareva non aveva perso i sensi, aveva finto di farlo così da poter trovare un'occasione per scappare.


Tuttavia, dopo essere stato gettato nella formazione, non aveva desiderato di andarsene. Aveva scoperto che era una formazione degna di essere usata dal capoclan, conteneva un'Energia Naturale davvero ricca.


Anche se l'Energia Naturale nella formazione era collegata a Du Wanwu e Chu Feng aveva dovuto trovare un modo per estrarla per raffinarla, Chu Feng poteva comunque usarla.


In questi venti giorni, Chu Feng aveva fatto solo una cosa. Aveva usato di nascosto le sue tecniche Spirit per estrarre Energia Naturale dalla formazione del raffinamento.


Così Chu Feng era riuscito ad estrarre, assorbire e raffinare tutta l'Energia Naturale contenuta nella formazione.


La formazione di raffinamento del veleno non poteva raffinare il potere di Chu Feng e invece la sua energia era stata raffinata da lui.


Chu Feng era ad un passo dall'avanzare di livello. Tuttavia era chiaro che non ci fosse nulla che potesse dargli altra Energia Naturale.


Anche se non c'era nulla qui, Chu Feng possedeva degli oggetti che potevano dargli Energia Naturale. C'erano ancora speranze per lui, i due Armamenti Imperiali Incompleti nel suo Sacchetto Cosmo, le spade Arcobaleno Turchese e Viola.


Dopo che trascorsero venti giorni, le formazioni Spirit che aveva posto sulle spade stavano per troncare le connessioni che avevano con Nangong Tianhu e Nangong Tianshi.


Mancava poco, allora Chu Feng avrebbe tentato di farsi riconoscere come padrone dai due Armamenti Imperiali Incompleti.


Se si fossero sottomesse completamente, Chu Feng sarebbe riuscito ad ottenere una porzione del loro potere che sarebbe stato sufficiente a farlo avanzare di livello.


Allora il suo potere combattivo non sarebbe stato inferiore a quello di Du Wanwu.


La gente del clan Du pensava di essere stata intelligente e aveva creato una formazione per sorvegliare Chu Feng, ma ora gli dava solo un'opportunità.


"Woosh, woosh, woosh!!"


All'improvviso Chu Feng iniziò a muovere le mani incessantemente. Strati di potere Spirit si diffusero dal suo corpo per poi atterrare sulla formazione creata dall'Anziano Xiuyuan.


Chu Feng esclamò "Apriti" e creò un varco nella formazione dell'Anziano Xiuyuan.


Poi sfuggì dalla formazione come un drago che usciva dal mare. Dopo averlo fatto, la formazione dell'Anziano Xiuyuan tornò alla sua forma originale.


Non solo sembrava completamente intatta, continuò a funzionare. L'Anziano Xiuyuan però non si era accorto minimamente di come Chu Feng era già scappato.


Dopo essere uscito dalla formazione, il corpo di Chu Feng iniziò a guarire. Presto recuperò il suo bell'aspetto.


In realtà era immune agli assalti della formazione, anche la sua pelle corrosa era una facciata creata da Chu Feng.


Lo aveva fatto per far credere alla gente del clan Du di essere stato influenzato dalla formazione, così che abbassassero la guardia.


In quel momento non c'era più bisogno di fingere. Ciò che doveva fare era troncare velocemente la connessione tra la spada Arcobaleno Turchese e Viola e i fratelli Nangong.


"Il risultato della battaglia dipenderà tutto da questo." Chu Feng tirò fuori le due armi e chiuse gli occhi. Strati taglienti di potere Spirit iniziarono a riversarsi nelle lame.


Chu Feng stava lottando per farsi servire dagli armamenti, così che gli dessero il potere di avanzare di livello.


Aveva intenzione di combattere di nuovo contro Du Wanwu.


Stavolta la battaglia non sarebbe stata impari.
                                


                                



