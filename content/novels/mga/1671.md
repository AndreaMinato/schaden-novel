---
weight: 16710
title: Capitolo 1671 - Un'altra Sfida
pubDate: 2024-07-31T05:13:16.532Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Non solo le connessioni tra le spade Arcobaleno e i due erano state troncate, avevano anche riconosciuto Chu Feng.


Non era un semplice riconoscimento, i due Armamenti Imperiali Incompleti avevano manifestato una Sottomissione Assoluta.


Chu Feng sentì chiaramente due scie di energia entrare nel suo corpo.


La sua coltivazione così passò al secondo livello del Semi Martial Emperor.


"Sembra che mi sia sottovalutato." Chu Feng rise tra sé e sé.


Prima temeva che le Spade Arcobaleno non l'avrebbero accettato, ma ora sembrava che si fosse preoccupato inutilmente.


Pareva che le due spade non vedessero l'ora di servirlo, come se avessero aspettato l'occasione per farlo.


"Buzz!!"


All'improvviso le Spade Arcobaleno iniziarono a tremare. Non era un tremito di resistenza, era come se volessero lottare per lui.


In effetti erano oggetti straordinari, possedevano entrambi una loro intelligenza.


"So che sono stati ingiusti con voi, siete state costrette ad essere usate da Nangong Tianhu e Nangong Tianshi."


"Ora che mi avete riconosciuto, sarò sicuramente all'altezza delle vostre aspettative."


Chu Feng sorrise lievemente. Poi mise da parte le Spade Arcobaleno e avanzò. Con una velocità fulminea, lasciò la caverna.


Dopo essere uscito, Chu Feng sorrise lievemente. Poi si mise le mani sui fianchi e gridò: "I discendenti del Demone del Veleno sono privi di morale e virtù. Maltrattano e umiliano la gente comune, devono essere decapitati."


"Venite tutti qui. Lasciate che vi dia una lezione."


I discendenti del Demone del Veleno furono scioccati e spaventati da questo grido. Questo perché era una voce molto familiare, assomigliava alla voce di Chu Feng.


"Cielo, questo..."


Raggiungendo l'entrata e vedendo chi aveva urlato, alcuni usciti fuori si spaventarono così tanto che le loro gambe si afflosciarono, caddero sui loro sederi e si pisciarono addosso.


Assomigliare? No, era la voce di Chu Feng! Ma sarebbe dovuto essere nella formazione del raffinamento dei veleni. Perché era all'entrata completamente illeso?


Così andarono subito a chiamare i loro Anziani. Quando l'Anziano Xiuyuan e gli altri arrivarono e videro Chu Feng furoi dalla caverna, mostrarono tutti espressioni scioccate.


Non si sarebbero mai aspettati che il giovane fosse scappato dalla formazione del raffinamento. Non solo, lo aveva fatto così velocemente. Se ne erano andati poco fa e Chu Feng era già uscito.


La persona dall'espressione più scontenta naturalmente era l'Anziano Xiuyuan. Aveva creato apposta una formazione per sorvegliare Chu Feng, ma ora il giovane era di fronte all'entrata e li stava sfidando. Non si era nemmeno accorto della sua fuga.


Come poteva accettarlo? Che la sua formazione Spirit fosse stata completamente inutile?


"Smettetela di fare chiasso mentre mi guardate. Andate a chiamare il vostro capoclan. Non ditemi che volete che vi uccida." Disse con un sorriso raggiante Chu Feng.


Sentendo queste parole, l'Anziano Xiuyuan e gli altri non osarono esitare. Andarono subito a chiamare il loro capoclan.


Dopo che uscì, Du Wanwu mostrò molta più calma rispetto agli altri, ma la sua espressione era comunque molto scioccata.


Evidentemente, nemmeno lui si aspettava che Chu Feng sarebbe riuscito a fuggire dalla formazione. Non solo era scappato, ma era completamente illeso. In effetti le sue condizioni sembravano perfino migliorate.


"Sembra che ti abbia sottovalutato."


"Sei il primo a rimanere nella formazione del raffinamento dei veleni e uscirne illeso. Possiedi una costituzione immune ai veleni, vero?" Disse Du Wanwu.


"Immune ai veleni? Mi sopravvaluti."


"Non credo di possedere una costituzione del genere, è solo che i tuoi veleni non funzionano con me." Disse Chu Feng sorridendo. Tuttavia le sue parole erano piene di derisione.


Il veleno usato da questi discendenti non era ordinario, ma Chu Feng aveva mostrato un tale sdegno. Era semplicemente un insulto.


"Che arroganza! Hai osato insultare il nostro clan Du. Oggi userò il veleno per ucciderti!"


Gridò freddamente Du Wanwu. Poi delle fiamme verdi gassose fuoriuscirono dal suo corpo e puntarono verso Chu Feng.


Non era gas velenoso ordinario, era la sua abilità innata. Quando queste fiamme gassose apparirono, il cielo iniziò a cambiare colore e la coltivazione di Du Wanwu passò all'istante dal quarto al quinto livello del Semi Martial Emperor.


In altre parole, il Potere Divino di Du Wanwu era un genere di gas velenoso. Aveva un talento innato nel maneggiare i veleni.


Inoltre i suoi veleni erano estremamente feroci. Si poteva dire che Du Wanwu avesse usato subito un attacco fatale. Pareva che si fosse reso conto della minaccia che rappresentava Chu Feng, così aveva intenzione di ucciderlo per troncare ogni futuro guaio sul nascere.


Tuttavia Chu Feng rimase fermo sul posto senza nemmeno disturbarsi a schivare o a difendersi dal gas velenoso.


Prima Du Wanwu lo aveva sconfitto usando potere marziale, ma stavolta aveva ceduto alle provocazioni di Chu Feng e aveva deciso di attaccarlo solo con del gas velenoso.


Prima Chu Feng aveva temuto il gas velenoso di Du Wanwu, ma dopo essere stato immerso nella formazione del raffinamento per venti giorni, Chu Feng non era più preoccupato.


Era sicuro di una cosa; certamente non era una coincidenza che fosse riuscito a superare illeso la formazione della Foschia del Veleno. Probabilmente il metodo che aveva usato l'Immortale delle Nevi era stato efficace.


Ora possedeva davvero una costituzione immune ai veleni o se non altro alla maggior parte dei veleni. Perfino il Demone del Veleno e il Potere Divino di Du Wanwu non sarebbero riusciti a danneggiarlo.


"Boom!!"


Il Potere Divino di Du Wanwu aveva coperto completamente Chu Feng. Stava entrando da ogni orifizio nel suo corpo per corroderlo e raffinarlo dall'interno e dall'esterno, emettendo un odore estremamente puzzolente.


Era davvero spiacevole da sentire. Dopo che il gas si diffuse, l'odore divenne ancora più intenso.


Tuttavia Chu Feng rimase completamente illeso. Anche se il veleno lo stava assalendo violentemente, non ne era minimamente influenzato.


"Eheh..." Chu Feng scoppiò a ridere. Se prima era scettico, ora era pienamente sicuro di possedere una costituzione immune ai veleni.


"Du Wanwu, il tuo veleno è inutile contro di me. Non importa quanti tentativi farai, il risultato rimarrà lo stesso."


"Se desideri uccidermi, dovresti usare il tuo potere marziale." Il giovane sogghignò. Poi attivò con un pensiero l'Armatura e le Ali del Fulmine.


Allo stesso tempo, una corrente d'acqua schizzò dal suo corpo per poi mirare verso Du Wanwu.
                                


                                



