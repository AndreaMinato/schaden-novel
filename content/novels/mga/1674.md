---
weight: 16740
title: Capitolo 1674 – Lady Xiangyu
pubDate: 2024-07-31T08:13:16.533Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


"Lord Chu Feng, per favore mostri clemenza!"


La gente del clan Du corse fuori dalla caverna quando vide che Du Wanwu era stato sconfitto da Chu Feng. Sotto la guida dell'Anziano Xiuyuan e degli altri, si inginocchiarono e cominciarono a prostrarsi verso Chu Feng, che era a mezz'aria, per implorarlo di risparmiare la vita a Du Wanwu.


"Un guerriero può essere ucciso, ma non insultato. Mostrate un po' di onore! Non macchiate la reputazione del nostro clan Du!" Gridò freddamente Du Wanwu.


La gente del clan Du smise subito di implorare, ma rimasero in ginocchio e si rifiutarono di alzarsi.


"Siete persone virtuose, ma che utilità c'è nell'onore e nella dignità se eliminassi tutto il tuo clan?" Chiese Chu Feng.


"Tu... cosa vuoi esattamente?" Du Wanwu tremò. Anche il tono con cui parlava era cambiato. Evidentemente Chu Feng aveva mirato al suo punto debole.


"Due condizioni. Primo, non maltrattate più gli abitanti del villaggio. Restituite loro la libertà, così che non debbano più servirvi."


"Provengono dal vostro stesso villaggio dopotutto. È eccessivo che li trattiate come schiavi." Disse Chu Feng.


"Sono regole tramandate dal nostro antenato. Non posso cambiarle." Rispose Du Wanwu.


"Sei davvero testardo. Sembra che per te queste cosiddette regole siano più importanti della vita del tuo clan."


"Eheh, l'ho giò detto. Un guerriero può essere ucciso, ma non insultato. In quanto discendente, non ho i requisiti per cambiare le regole del mio antenato. Se desideri uccidermi, fallo. Non batterò ciglio." Du Wanwu era già deciso ad affrontare la morte.


Vedendo quanto era determinato il loro capoclan, il resto del clan Du gridò: "Se vuoi ucciderci, fallo. Nessuno nel nostro clan Du teme la morte."


Si alzarono tutti, come Du Wanwu, erano risoluti di fronte alla morte.


Chu Feng sorrise lievemente, poi disse: Credete davvero che non oserò farlo?"


Mentre parlava, un lampo freddo brillò nei suoi occhi.


Dato che avevano già rifiutato la prima condizione, probabilmente non avrebbero accettato nemmeno la seconda: cedere la misteriosa tecnica dell'Immortale del Fuoco.


Quando avevano rifiutato perfino di cambiare una regola stabilita dal Demone del Veleno, come sarebbero stati disposti a consegnare la misteriosa tecnica dell'Immortale del Fuoco? Così Chu Feng sapeva che non c'era più modo di discutere con loro.


Così era in una situazione estremamente difficile.


Tuttavia il clan Du era, dopotutto, composto dai discendenti del Demone del Veleno. Per loro poter sopravvivere così a lungo non era stato facile. Inoltre Chu Feng ammirava la loro condotta. Così non desideravano eliminare questo clan determinato e affiatato.


Chu Feng non sapeva cosa fare.


"Piccolo amico Chu Feng, per favore sii tollerante e lasciaci un modo per sopravvivere."


Proprio in quel momento risuonò la voce di un'anziana.


Quando la sentirono, figuriamoci Chu Feng, perfino i membri del clan Du rimasero sbalorditi.


"Tap... tap... tap..."


Riecheggiarono dei passi.


Chu Feng usò subito i suoi Occhi Celesti per osservare la caverna. Una volta che vide chi stava arrivando, si accigliò immediatamente.


Era una vecchia dall'aspetto decrepito. Le sue rughe erano innumerevoli. I suoi denti e i suoi capelli erano tutti caduti. Camminava ingobbita e sembrava che fosse appena uscita da una bara.


Probabilmente sarebbe morta nel giro di pochi anni.


Tuttavia ciò che inquietò Chu Feng era che questa anziana era una Martial Emperor.


Il clan Du aveva un Martial Emperor.


Quel pettegolo nel villaggio aveva detto che non erano nati Martial Emperor nel clan Du dopo il Demone del Veleno. Eppure questa donna non era una Martial Emperor?


Tuttavia, pensandoci, Chu Feng poteva capirlo. Gli abitanti del villaggio non osavano nemmeno avvicinarsi al posto dove viveva il clan Du. Così come potevano sapere se c'erano Martial Emperor?


"Chi sei?"


La gente del clan Du mostrò espressioni scioccate. A giudicare dalla loro espressione, non avevano mai visto quella vecchia prima.


"Ahahah, sono rimasta in isolamento a porte chiuse per così tanto tempo che nessuno si ricorda di me."


"Tuttavia mi ricordo ancora di tutti voi. Vi ho visto crescere." La vecchia rise. Poi chiese: "Il mio nome è Du Xiangyu, qualcuno si ricorda di me?"


"Du Xiangyu, è davvero Lady Du Xiangyu, è... è ancora viva."


"Porgiamo i nostri rispetti a Lady Du Xiangyu."


Dopo aver saputo il nome della vecchia, i membri del clan Du si inginocchiarono immediatamente. Molti stavano piangendo lacrime amare e si emozionarono. Avevano la sensazione di stare sognando e non credevano ai loro occhi.


Anche gli angoli degli occhi di Du Wanwu iniziarono ad inumidirsi.


In quel momento, Chu Feng si rese conto che questa vecchia molto probabilmente era un'antenata del clan Du.


Visto che era rimasta in isolamento per troppo tempo, probabilmente tutti i membri della sua generazione erano già morti. Così i discendenti avevano pensato che anche lei fosse andata incontro allo stesso fato.


Tuttavia, era chiaro che questa vecchia di nome Du Xiangyu avesse prestato attenzione al clan Du durante il suo allenamento. Così sapeva bene cos'era successo.


In effetti era a conoscenza di ciò che era accaduto dopo l'arrivo di Chu Feng. Altrimenti non avrebbe saputo il nome di Chu Feng e non gli avrebbe chiesto di essere tollerante.


Ora Chu Feng era davvero nervoso. Dopotutto questa vecchia era un membro del clan Du ed era una Martial Emperor. Non importava quanto fosse potente, Chu Feng non sarebbe riuscito a contendere con un Martial Emperor.


Pensandoci, Chu Feng tirò fuori la sua spada Arcobaleno Turchese dal corpo di Du Wanwu e mise via le due lame. Allo stesso tempo disattivò la sua Armatura e le Ali del Fulmine, ritornando al secondo livello del Semi Martial Emperor.


Chu Feng aveva deciso di smettere di combattere. Non era perché fosse un codardo e non osasse usare Du Wanwu come ostaggio, ma perché non c'era davvero modo per lui di contendere con un Martial Emperor.


Se Chu Feng avesse osato usare Du Wanwu come ostaggio, avrebbe sopravvalutato le sue capacità. Dopotutto un Martial Emperor sarebbe riuscito ad ucciderlo con un solo pensiero.


Così Chu Feng doveva raggiungere un compromesso, proprio come aveva pianificato prima.


"Senior, credo che abbia visto cos'è successo prima. Non sono venuto qui con intenti malvagi. Sono stati i membri del suo clan Du ad essere passati alle maniere forti." Anche se Chu Feng era davvero inquieto, il suo tono non era servile, né prepotente. Si stava comportando in modo molto calmo e composto.


"Piccolo amico, ho visto quello che è successo. È vero che non hai fatto nulla di male e che era la gente del nostro clan ad essere nel torto." La vecchia signora sorrise lievemente: "Poi si rivolse verso gli altri e disse: "Cosa state aspettando? Presto, scusatevi con il piccolo amico Chu Feng."


"Questo..."


I membri del clan Du rimasero scioccati. Non capivano perché Lady Xiangyu non li stava difendendo e invece stava sostenendo Chu Feng.


Tuttavia era comunque un'antenata per loro, così come potevano disubbidire? Uno per uno iniziarono a scusarsi, perfino Du Wanwu chinò la testa.


Chu Feng ne fu davvero sorpreso. Non capiva cosa intendesse fare esattamente.


Era una persona dalle ampie vedute o stava tramando qualcosa?
                                


                                



