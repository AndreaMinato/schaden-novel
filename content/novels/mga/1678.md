---
weight: 1678
title: Capitolo 1678 – Trovare la Sostanza Velenosa
pubDate: 2024-07-31T12:13:16.533Z
tags:
    - mga
---


<em>Capitolo regolare di ieri,
0 capitoli in coda, 0/3
-Schadenfreude</em>


La tecnica misteriosa dell'Immortale del Fuoco si era fusa con Chu Feng. Il colorito del giovane rimase uguale e la sua aura non era nemmeno caotica. Non sentiva il potere impressionante che la tecnica dell'immortale gli aveva menzionato.


Chu Feng non pensò che la tecnica avesse mentito. Dopotutto anche quel monaco imbroglione lo aveva menzionato.


Tuttavia non sentiva nessuna oppressione. Poteva esserci solo una spiegazione; l'anima di Chu Feng era eccezionalmente potente. Solo le tecniche dell'acqua e del fuoco non sarebbero state capaci di metterlo in difficoltà.


In quel momento Chu Feng si riempì di gioia. Non si sarebbe mai aspettato di poter ottenere la tecnica così facilmente e con tale tranquillità.


Così Chu Feng si riempì di determinazione; doveva trovare un modo per ottenere le tecniche segrete rimaste, la tecnica dell'Immortale dell'Oro, del Legno e della Terra.


Chu Feng voleva sapere quale segreto aveva lasciato il vecchio antenato dei Cinque Elementi.


"Ovetto, ho ottenuto la tecnica dell'Immortale del Fuoco. Mi chiedo... quando ti sveglierai?"


Chu Feng iniziò a provare un senso di perdita. In passato avrebbe potuto condividere la gioia del momento con lo spirito, ma stavolta non poteva.


Ovetto aveva dormito da un po'. Chu Feng non sapeva quando si sarebbe svegliata, ma una cosa era certa: si sarebbe preoccupato finché non si fosse ridestata.


Dopodiché Chu Feng ritornò indietro e uscì dalla Sala dell'Eredità. Visto che Chu Feng aveva ottenuto la tecnica dell'Immortale del Fuoco troppo velocemente, Du Xiangyu e Du Wanwu pensarono che avesse fallito.


"Sembra che tu non sia riuscito a domare la misteriosa tecnica dell'Immortale dell'Acqua amico Chu Feng."


"Ma non avvilirti, dopotutto nel corso di tutti questi anni non c'è mai stato nessuno capace di domare la tecnica dell'Immortale del Fuoco. Probabilmente non c'è nessuno in questo mondo capace di ottenerla."


Anche se Du Xiangyu stava cercando di confortarlo, era piena di felicità. Era evidente che fosse contenta del fatto che Chu Feng non fosse riuscito a domare la tecnica dell'Immortale del Fuoco.


Chu Feng naturalmente capì cosa stava pensando Du Xiangyu. Sapeva che la gente del clan Du in realtà non desiderava che portasse via la tecnica misteriosa.


Dato che Du Xiangyu e Du Wanwu la pensavano così, non c'era motivo per Chu Feng di dire loro che aveva ottenuto con successo la tecnica.


Invece si limitò a sorridere lievemente.


Du Xiangyu e Du Wanwu fraintesero la sua espressione e pensarono che stesse tacitamente confermando che aveva fallito.


In quel momento, anche se Du Xiangyu stava nascondendo deliberatamente la sua contentezza, la felicità nel suo sguardo divenne ancora più intensa.


Alla fine erano solo esseri umani. Perfino un vecchio mostro che era vissuto per quasi diecimila anni e possedeva una forza sbalorditiva non poteva liberarsi dalle sette emozioni e dai sei desideri, le fondamenta degli esseri umani.


Naturalmente era solo perché si possedeva queste emozioni che si poteva essere considerati umani.


Dopodiché Chu Feng e gli altri tornarono nella stanza degli ospiti in cui erano stati prima.


"Senior, potrei sapere qual è il metodo di cui ha parlato per portare fuori da qui Du Wanwu?" Chu Feng non vedeva l'ora di uscire da qui e tornare nella Terra Sacra delle Arti Marziali.


"È un metodo molto semplice. È una tecnica segreta che viene tramandata nel nostro clan Du. Così potrai portare almeno due persone con te usandola."


"Tuttavia ci vogliono alcuni materiali per attivarla. Devo prepararmi." Disse Du Xiangyu.


"Per quanto tempo dovete prepararvi?" Chiese Chu Feng.


 "Basterà un giorno." Rispose Du Xiangyu.


"In tal caso, posso tornare nel villaggio prima? Vorrei informarli delle intenzioni del vostro clan di ridare loro la libertà." Disse Chu Feng.


"Naturalmente non è un problema." Rispose sorridendo Du Xiangyu.


"Temo che non mi crederanno se ci andassi da solo. Du Wanwu potrebbe accompagnarmi."


"Non ci andrò." Rifiutò di netto Du Wanwu.


"Guarda quanto sei falso, come posso avere fiducia in voi? Se decidete di rimangiarvi la promessa dopo che me ne andrò da qui, cosa farò allora?" Chiese Chu Feng con un'espressione scettica.


"Wanwu, accompagnalo. È ragionevole, se ci andasse da solo, nessuno potrebbe verificare le sue dichiarazioni. Probabilmente gli abitanti del villaggio non gli crederebbero. Porta un po' di persone con te, porta Xiuyan e gli altri con te. In questo modo vi crederanno."


"Dato che abbiamo accettato le richieste dell'amico Chu Feng, dobbiamo mantenere le nsotre promesse. Dovremmo mostrare la nostra sincerità. In quanto capo del clan Du, dovresti andare." Disse Du Xiangyu.


"Va bene." Du Wanwu pensò che sarebbe stato inappropriato non rispettare le richieste di Du Xiangyu. Anche se era il capo del clan Du, da quando l'anziana si era rivelata era passato a lei il comando. Inoltre Du Wanwu rispettava profondamente i membri della vecchia generazione del suo clan, così ubbidì immediatamente.


Prima che partissero, Du Xiangyu aggiunse: "Ricordatevi di comportarvi bene."


Dopodiché Chu Feng portò Du Wanwu e gli altri nel villaggio.


All'inizio gli abitanti del villaggio si spaventarono così tanto vedendoli che iniziarono a rotolare e a strisciare per scappare. Pensavano tutti che le trattative di Chu Feng fossero fallite e che il clan Du fosse tornato per causare loro dei guai.


Tuttavia, quando videro Chu Feng illeso dichiarare cos'era successo e come Du Wanwu aveva confermato le sue parole, gli abitanti del villaggio rimasero così commossi che iniziarono a piangere.


"Divinità! Divinità! Divinità!!!"


All'improvviso la parola "divinità" iniziò a risuonare nell'orizzonte. Gli abitanti del villaggio stavano gridando in continuazione, perfino Goudan'er e gli altri bambini si erano uniti al coro.


Chu Feng era diventato davvero un dio per loro, un dio che li aveva salvati e aveva cambiato il loro destino.


Quando qualcuno fosse stato venerato e ringraziato fino a questo punto, uno avrebbe potuto sentire una falsa sensazione di gloria. In realtà, ad essere precisi, non poteva essere considerata una finzione, ma l'orgoglio per via dei propri risultati. Per quanto riguardava Chu Feng, anche lui provava questa emozione.


Tuttavia sentiva sopratutto gioia per gli abitanti del villaggio. Sentì di aver fatto la cosa giusta e che ne fosse valsa la pena.


Come dicevano alcuni, più si aveva potere, maggiore era la propria responsabilità.


Il forte avrebbe dovuto dare la caccia agli oppressori e sostenere il debole, avrebbe dovuto lottare contro le ingiustizie.


Chu Feng lo aveva già fatto in passato e avrebbe continuato a farlo in futuro.


Dopo che la gente del clan Du se ne andò, gli abitanti del villaggio si radunarono attorno a Chu Feng, in particolare i bambini lo stavano abbracciando. Tra di loro, il più entusiasta era Goudan'er. Non solo si era gettato tra le sue braccia, ma sfregò la faccia su di lui, lasciando moccio per tutto il suo abito.


Dopo una serie di acclamazioni, Chu Feng alla fine si liberò dalla folla. Non continuò a rimanere nel villaggio, invece cominciò a vagare nella valle del Demone del Veleno.


Non stava passeggiando, stava osservando la valle con gli Occhi Celesti.


La tecnica misteriosa dell'Immortale del Fuoco aveva detto che la Sostanza Velenosa era qui. Era un'entità eccezionale, anche se era stata sigillata dal Demone del Veleno, nel corso degli anni la formazione si era indebolita e la Sostanza Velenosa si era rafforzata. Era possibile che fosse già libera.


Così Chu Feng voleva cercarla. Anche se una Sostanza Velenosa era diversa da una Stranezza Naturale, gli Occhi Celesti potevano individuare un cambiamento nel Fengshui. Logicamente, a meno che la Sostanza Velenosa non fosse nascosta estremamente bene, dovrebbe riuscire a trovarla.


"Trovata!" Chu Feng alla fine scoprì dove si trovava ed entrò in un sotterraneo. Voleva osservarla più da vicino.


"Oh no!" Tuttavia la sua espressione cambiò drasticamente.


Non era perché si fosse sbagliato, anzi, era proprio il posto che cercava.


C'era una formazione estremamente potente attorno e non era affatto ordinaria. Era un tipo di formazione sigillante capace di usare il potere della Sostanza Velenosa.


Tuttavia in quel momento la formazione era prima di energia e la Sostanza Velenosa non c'era più, era già fuggita.
                                


                                



