---
weight: 16790
title: Capitolo 1679 – Individuo Sospetto
pubDate: 2024-07-31T13:13:16.533Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


La Sostanza Velenosa aveva superato la formazione, ma Chu Feng non sapeva se avesse lasciato la valle.


Questo perché era riuscito a scoprire un vago indizio. Era la direzione che aveva preso la Sostanza Velenosa quando era fuggita.


Era proprio questo che inquietò Chu Feng. Non si era diretta verso il clan Du, ma verso il villaggio.


Inoltre quando le tracce avevano raggiunto l'area accanto al villaggio, era scomparsa all'improvviso. Non importava quanto Chu Feng avesse provato a cercare, non era riuscito a trovare altre orme.


"La Sostanza Velenosa non se n'è andata. Si è nascosta fuori dal villaggio?" Chu Feng era accigliato, il suo sguardo era pieno di inquietudine.


Era una situazione davvero critica. Dato quanto era pericolosa la Sostanza Velenosa, se si fosse nascosta nelle vicinanze del villaggio, gli abitanti del villaggio sarebbero andati incontro ad una grande calamità.


Così Chu Feng entrò nelle profondità del villaggio e cominciò a cercare un posto dove poteva essersi nascosta la Sostanza Velenosa. Tuttavia, dopo un intero giorno di ricerche, Chu Feng non riuscì a trovarla.


Questo lo inquietò ancora di più. Rimanevano solo due possibilità.


Primo, era possibile che la Sostanza Velenosa si fosse ferita gravemente dopo aver infranto la formazione ed era già morta prima di raggiungere il villaggio. Questo spiegherebbe perché le tracce si sarebbero interrotte dopo aver raggiunto le vicinanze del villaggio.


In tal caso sarebbe andato tutto bene e non ci sarebbero stati pericoli per la valle del Demone del Veleno.


Tuttavia c'era anche una seconda possibilità, che fosse nel villaggio. Chu Feng non sapeva quale fosse l'aspetto della Sostanza Velenosa, ma era certo di una cosa; se fosse stata viva, certamente sarebbe stata un'esistenza davvero potente.


Poteva trasformarsi e così poteva essersi nascosta nel villaggio.


In tal caso, non sarebbero stati solo gli abitanti del villaggio ad essere in pericolo, ma anche il clan Du; l'intera valle sarebbe stata in pericolo.


Questo perché la tecnica misteriosa dell'Immortale del Fuoco aveva menzionato a Chu Feng che la Sostanza Velenosa doveva possedere intenti assassini. Dopo essere stata sigillata dal Demone del Veleno per così tanto tempo e da come i discendenti avevano consumato così tanto il suo potere, doveva essere sicuramente piena di intento omicida. Probabilmente era colma d'odio.


Allora se fosse scappata dalla formazione, sicuramente avrebbe fatto un massacro. Ora però era già fuggita e non aveva ancora ucciso nessuno. Questo significava che c'erano due possibilità.


Primo, era morta. Secondo, non era morta, ma la sua forza era diminuita enormemente e non poteva competere con il clan Du. Così si era nascosta per allenarsi e recuperare la sua forza.


Chu Feng arrivò fuori dal villaggio e cominciò ad usare gli Occhi Celesti per esaminare ogni casa e ogni abitante del villaggio. Tuttavia non scoprì nulla di peculiare. Questo riempì di esasperazione Chu Feng.


Se quella Sostanza Velenosa si era davvero nascosta qui, allora averlo fatto in modo davvero brillante visto che non riusciva a scoprirla.


"Che sia...?"


Chu Feng analizzò nuovamente la situazione. Poi la sua espressione cambiò all'improvviso.


Aveva dedotto che la Sostanza Velenosa doveva aver rotto la formazione circa dieci anni fa. In altre parole, indipendentemente dal fatto che avesse preso la forma di un umano o di un oggetto, avrebbe dovuto farlo una decade fa.


Tuttavia, a parte questo, Chu Feng aveva pensato ad un'altra possibilità. Che la Sostanza Velenosa avesse preso l'identità di uno dei neonati appena nati nel villaggio?


Dopotutto, se avesse fatto finta di essere qualcuno del villaggio, non avrebbe saputo del passato di quell'individuo e non sarebbe riuscito a mescolarsi con loro.


Tuttavia, con un neonato sarebbe riuscito a ripartire da zero. Così nessuno avrebbe sospettato di niente.


In tal caso, Chu Feng aveva già pensato ad un possibile individuo sospetto: Goudan'er.


Aveva dieci anni ed era estremamente brutto. In modo anormale.


Tuttavia generalmente l'aspetto di una persona sarebbe stato ereditato dai genitori. Anche se suo padre non poteva essere considerato un bell'uomo, sembrava normale. Se non altro non era orrendo come Goudan'er.


Per quanto riguardava la madre di Goudan'er, era già morta. Così Chu Feng non aveva visto il suo aspetto. Tuttavia era convinto che non sarebbe dovuta essere così brutta, altrimenti perché il padre di Goudan'er l'avrebbe sposata?


Inoltre Goudan'er desiderava partire per la Terra Sacra delle Arti Marziali. Nel breve periodo di tempo in cui si erano incontrati, aveva menzionato molte volte a Chu Feng se potesse portarlo nella Terra Sacra delle Arti Marziali.


Questa sorta di desiderio era presente in tutti gli abitanti del villaggio, ma questo valeva raramente per bambini all'età di Goudan'er.


A giudicare da tutto questo, Goudan'er pareva davvero insolito.


Anche se non lo conosceva da molto, aveva una buona impressione di lui. Non credeva che fosse una persona cattiva.


Chu Feng sperava proprio che Goudan'er non avesse rapporti con quella Sostanza Velenosa, dopotutto era estremamente pericolosa.


Così andò a cercare il padre di Goudan'er. Voleva sapere di più su di lui.


Al momento non era nel villaggio, era tra i campi fuori dal villaggio. Stava raccogliendo piante velenose.


"Cielo, sei proprio un budda vivente. Ci hai salvato!"


"Non so proprio come ripagarti. Che ne dici se dedicassi la mia vita a te?"


Il padre di Goudan'er vide Chu Feng discendere dal cielo e si avvicinò frettolosamente. Sembra che fosse di ottimo umore visto che aveva iniziato a scherzare con lui.


Chu Feng fu contento di vederlo comportarsi in questo modo. Se non altro, il comportamento di Goudan'er assomigliava molto a quello di suo padre. Anche se non aveva ereditato il suo aspetto, era riuscito ad ereditare la sua personalità. Questo riduceva le possibilità che Goudan'er fosse la Sostanza Velenosa.


"Il clan Du non vi ha restituito la libertà? Perché ti stai ancora occupando di queste piante velenose?" Chiese Chu Feng.


"Sigh, non importa cosa, abbiamo già cresciuto queste piante. Non possiamo lasciarle qui a marcire, no? Credo che sarebbe meglio raccogliere le piante mature e darle al clan Du un'ultima volta." Disse con un sorriso il padre di Goudan'er.


"Non mi sarei mai aspettato che fossi una persona così premurosa." Disse con un sorriso Chu Feng.


"Anche se posso sembrare molto spensierato, sono una persona attenta. Se non fosse stato così, come avrebbe potuto la madre di Goudan'er innamorarsi di me?"


"Non mi sto vantando affatto. La madre di Goudan'er era la donna più splendida nel nostro villaggio allora. Innumerevoli la desideravano e competevano con me per conquistarla. Sfortunatamente sono stati tutti sconfitti da me. Eheh..." Il padre di Goudan'er si vantò.


"Da ciò che hai detto, la madre di Goudan'er doveva essere molto bella?" Chiese Chu Feng.


"Ovvio. Mentre la sua bellezza non può essere alla pari con le fate celesti, era comunque splendida, capace di causare la caduta di una città." Disse il padre di Goucdan'er.


"In tal caso come mai Goudan'er ha un aspetto del genere?" Chu Feng sospirò.


Il padre di Goudan'er sospirò: "È vero. Non mi assomiglia proprio, figuriamoci a sua madre. Quando è nato, tutti gli altri hanno detto che Goudan'er non era mio figlio."


"Tuttavia se non è mio figlio, di chi può essere? Nessuno ha un aspetto simile al suo. Così è comunque mio figlio. È comunque mio figlio." Il padre di Goudan'er mostrò un'espressione impotente mentre lo menzionava.


"Ho una domanda che non so se sia appropriato chiedere o no." Disse Chu Feng.


"Divinità, sei il nostro benefattore. Non dire cose del genere per favore. Chiedi pure. È un onore poter parlare con te." Disse con tono sincero il padre di Goudan'er.
                                


                                



