---
weight: 1682
title: Capitolo 1682 – Chu Feng è già morto
pubDate: 2024-07-31T16:13:16.534Z
tags:
    - mga
---


<em>Capitolo sponsorizzato, grazie Artimus!
5 capitoli in coda (Artimus), 0/3
-Schadenfreude</em>


"Sembrerebbe che Du Xiangyu non avrà più modo di usare il veleno Gu per minacciarmi."


Scoprendo cos'era accaduto al veleno Gu, la pressione che sentiva al cuore svanì immediatamente e fu rimpiazzata da gioia.


Non solo la stirpe che aveva ereditato era tirannica, era anche molto intelligente. Non aveva cercato di lottare direttamente contro il veleno. Probabilmente sapeva che se fosse stato attivato il Gu avrebbe distrutto il dantian di Chu Feng, distruggendo la sua coltivazione.


Così aveva iniziato ad indebolirlo di nascosto. Una volta che il veleno Gu lo avesse  scoperto, sarebbe diventato innocuo e sarebbe stato divorato e raffinato dalla stirpe ereditata di Chu Feng.


Adesso non aveva nulla di cui preoccuparsi.


"Anche se siete stati spietati, non ho intenzione di essere ingiusto nei vostri confronti. Ho promesso che vi avrei aiutato e quindi vi aiuterò fino alla fine." Disse Chu Feng mentre volgeva lo sguardo verso il clan Du.


Anche se Du Xiangyu aveva lasciato il veleno Gu nel suo dantian e lo aveva fatto infuriare, aveva la sensazione che fosse una persona che ispirava compassione.


Così Chu Feng decise di aiutarla comunque, come compensazione per aver ottenuto la Misteriosa Tecnica dell'Immortale del Fuoco.


Dopodiché Chu Feng arrivò nella casa di Goudan'er, il ragazzino e suo padre erano entrambi lì.


"Divinità, sei tornato. Ci sei proprio mancato."


Padre e figlio si rallegrarono subito vedendolo, in particolare Goudan'er che balzò da Chu Feng e lo afferrò per la coscia.


Poi disse con un tono estremamente entusiasta: "Divinità, ho sentito che mi porterai nella Terra Sacra delle Arti Marziali. È davvero grandioso, troppo grandioso. Finalmente potrò entrare nella Terra Sacra delle Arti Marziali e vedrò le bellezze lì."


Quando Chu Feng vide quanto era entusiasta Goudan'er e come suo padre stava sorridendo come uno sciocco accanto, Chu Feng capì che suo padre, quella lingua lunga, aveva già menzionato la sua proposta a suo figlio.


Era proprio il padre di Goudan'er. Glielo aveva già detto anche se non era nemmeno certo. Fortunatamente si era rivelato fattibile, altrimenti come l'avrebbe spiegato a Goudan'er?


"Goudan'er, questo... non sta a me deciderlo. Se potrò portarti nella Terra Sacra delle Arti Marziali dipenderà dalla decisione del clan Du." Disse Chu Feng.


Nel frattempo prestò attenzione alla reazione del ragazzino. Chu Feng sospettava già che fosse la Sostanza Velenosa, così aveva menzionato deliberatamente il clan Du per destare il suo odio.


"Ah? In tal caso significa che non posso uscire? Come potrebbe lasciarmi uscire?" Goudan'er mostrò molto nervosismo. I suoi occhi iniziarono a diventare rossi, ma non rivelò nemmeno una traccia di odio.


Sembrava la reazione di un bambino ordinario. La sola differenza era la sua mentalità più forte di quella dei ragazzini della sua età. Anche se aveva gli occhi rossi, non pianse.


"Ho già sistemato la questione. Domani partiremo per la Terra Sacra delle Arti Marziali." Rispose con un sorriso Chu Feng.


"Davvero? Divinità, non devi mentirmi." Goudan'er si riempì immediatamente di gioia. Era così contento che non riusciva a credere alle sue orecchie.


"Sciocchino, come potrebbe la divinità mentirti? Presto, ringrazialo." Il padre di Goudan'er era ancora più felice per lui.


D'altronde l'amore di un genitore era il tesoro più grande di ogni figlio, ogni genitore avrebbe desiderato che i suoi figli ottenesse grandi risultati e compiesse passi avanti. Anche se questo avrebbe potuto allontanarli da loro, sarebbero stati comunque contenti di vedere i loro figli cercare prospettive migliori.


Dopo che la questione fu sistemata, Goudan'er si riempì di entusiasmo. Per ringraziare Chu Feng, insistette a dormire con lui. Questo esasperò Chu Feng. Era la prima volta che dormiva con un'altra persona di sesso maschile. Anche se Goudan'er era un ragazzino, Chu Feng era davvero a disagio.


L'aspetto più esasperante però era che il ragazzino era davvero loquace. Le sue grosse labbra a salsiccia non si erano fermate nemmeno una volta.


Nel cuore della notte, il padre di Goudan'er aveva già iniziato a russare rumorosamente, ma suo figlio non riusciva ancora ad assopirsi, continuava a parlare.


All'improvviso Chu Feng chiese: "Hai qualcosa per cui vorresti il mio aiuto?"


Stava chiacchierando incessantemente, era chiaro che Goudan'er stesse menando il can per l'aia e che avesse qualche problema.


Data la forte percezione di Chu Feng, poteva capire i secondi fini dei membri della vecchia generazione. Come poteva non intuire cosa stava pensando un bambino?


"Eheh, divinità, sei proprio incredibile. Sei semplicemente onnisciente, onnipotente. Non posso nasconderti nulla."


"In effetti ho qualcosa per cui vorrei il tuo aiuto. Devi aiutarmi. Riguarda il mio futuro." Goudan'er iniziò a grattarsi la testa e a sorridere con imbarazzo.


"Cosa c'è? Dimmelo e basta." Disse Chu Feng.


"Eheh. Ho sentito da mio padre e dagli altri che sei uno Sciamano onnipotente. In tal caso, puoi aiutarmi a cambiare il mio aspetto e a rendermi più bello? Così piacerò a Cuihua." Disse con un'espressione timida Goudan'er.


"Moccioso, sei così giovane e sei già così perverso?" Chu Feng era davvero esasperato. Alla sua età non pensava a queste questioni.


"Mio padre ha detto che bisogna iniziare a cercare moglie da giovani. Altrimenti ti lascerai scappare un'occasione." Disse con un'espressione seria Goudan'er.


"Tuttavia sai che un uomo ha bisogno di forza e di abilità, e non di un bell'aspetto?" Disse Chu Feng.


"Sì. Così mi impegnerò sicuramente ad allenarmi. Tuttavia le ragazzine sono superficiali. Preferiscono i ragazzini più belli. Così divinità, aiutami per favore. Non desidero spendere il resto della mia vita da solo, no?" Goudan'er iniziò ad implorare pietosamente Chu Feng.


"Va bene allora. Dopo che ce ne andremo da qui, ti aiuterò a cambiare il tuo aspetto. Se lo faremo adesso, temo che tuo padre non ti riconoscerà dopo quando si sveglierà." Disse Chu Feng.


"Allora divinità mi devi aiutare assolutamente." Rispose con entusiasmo Goudan'er.


"Mn." Chu Feng annuì.


"Ahah, ottimo. Sei il migliore. Avanti, lascia che ti dia un bacio."


"Vattene via! Vai a baciare tuo padre." Chu Feng alzò la testa e lo fermò, respingendolo. Non voleva che la sua faccia venisse coperta dalla saliva del ragazzino.


Vedendolo comportarsi così, Chu Feng iniziò a chiedersi se fosse davvero la Sostanza Velenosa.


Che la Sostanza Velenosa fosse già morta dieci anni fa e le circostanze di Goudan'er fossero solo una coincidenza?


Tuttavia Chu Feng aveva già deciso di portarlo nella Terra Sacra delle Arti Marziali e che avrebbe badato a lui indipendentemente se fosse la Sostanza Velenosa o no.


.....


Allo stesso tempo, nel clan imperiale Nangong. Stava accadendo una scena diversa.


Nangong Beidou e l'Immortale Baimei erano appena tornati da fuori, conducendo un enorme esercito.


Il posto da cui erano tornati era la Cima Celeste delle Diecimila Miglia.


Che sorta di luogo era la Cima Celeste delle Diecimila Miglia. Era la residenza dell'Immortale delle Nevi.


La ragione per cui avevano radunato un esercito così grande era per eliminare Chu Feng.


Visto che il giovane era stato salvato dall'Immortale delle Nevi, avevano pensato che fosse la sua sostenitrice.


Il clan imperiale Nangong non aveva intenzione di lasciarsi sfuggire Chu Feng. Così avevano radunato subito un grosso esercito e si erano diretti verso la Cima Celeste delle Diecimila Miglia per eliminare Chu Feng.


Nangong Beidou aveva chiamato tutti i superiori del clan imperiale Nangong per fare un annuncio.


Anche i quattro fratelli, Nangong Tianlong, Tianhu, Tianshi e Tianfeng erano presenti.


"Chu Feng è già morto. Possiamo rimuovere i manifesti adesso." Dichiarò Nangong Beidou alla folla.
                                


                                



