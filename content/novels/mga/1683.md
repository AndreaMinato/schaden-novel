---
weight: 16830
title: Capitolo 1683 – Questa è la Verità
pubDate: 2024-07-31T17:13:16.534Z
tags:
    - mga
---


<em>Capitolo sponsorizzato, grazie Artimus!
4 capitoli in coda (Artimus), 0/3
-Schadenfreude</em>


Dopo aver sentito ciò che aveva detto Nangong Beidou, i superiori del clan si riempirono tutti di gioia.


Pensavano di aver ottenuto un enorme successo e che l'Immortale delle Nevi avesse paura di loro. Per questo doveva aver consegnato Chu Feng ed erano riusciti ad ucciderlo.


"Chu Feng è morto?" Nangong Tianlong e i suoi tre fratelli erano tutti scioccati, le loro espressioni erano davvero innaturali. Poi Nangong Tianhu chiese perfino: "Onorabile padre, ha ucciso Chu Feng?"


"No, Chu Feng è stato ucciso dall'Immortale delle Nevi. L'Immortale delle Nevi ha detto che Chu Feng non era un suo discepolo, allora lo aveva salvato solo perché era interessata a lui."


"Nello stesso giorno in cui lo ha salvato, ha condotto un esperimento su di lui. L'esperimento è fallito e Chu Feng è morto nel processo."


"Abbiamo controllato la tempistica. A quanto pare il momento in cui l'Immortale delle Nevi ha dichiarato che Chu Feng è morto è stato proprio quando la formazione Spirit dell'Immortale Baimei ha perso traccia di lui."


"In altre parole, è davvero morto. L'Immortale delle Nevi non ci ha mentito. Altrimenti perché la formazione di tracciamento dell'Immortale Baimei avrebbe perso la sua efficacia?" Disse Nangong Beidou.


"Onorabile padre, non torna. È impossibile. Dovete essere stati tutti ingannati dall'Immortale delle Nevi. Chu Feng è sicuramente ancora vivo." Disse Nangong Tianhu.


"Cos'hai detto?" Nangong Beidou, l'Immortale Baimei e gli altri cambiarono espressione.


"Ho detto che Chu Feng è ancora vivo e che l'Immortale delle Nevi vi sta ingannando sicuramente, onorabile padre." Ripeté Nangong Tianhu.


"Che tu sappia qualcosa?" Chiese Nangong Beidou.


"Se è come ha detto l'Immortale delle Nevi, allora Chu Feng sarebbe dovuto morire oltre venti giorni fa. Tuttavia, circa due giorni fa, la connessione delle nostre Spade Arcobaleno Viola e Turchese sono state troncate."


"Durante il momento cruciale in cui sono state troncate, abbiamo percepito l'aura di Chu Feng. Se Chu Feng è morto, come potremmo aver percepito la sua aura?" Spiegò Nangong Tianhu.


"Tianshi, è successo davvero?" Chiese Nangong Beidou.


"Onorabile padre, ha detto la verità. C'erano anche il fratellone e la quarta sorella allora." RIspose Nangong Tianshi.


"Onorabile padre, è davvero così. Noi quattro fratelli stavamo chiacchierando quando il secondo e il terzo fratello all'improvviso hanno vomitato sangue e si sono indeboliti moltissimo. Era a causa della connessione troncata." Testimoniò Nangong Tianlong.


"Aspetta un momento, state dicendo che avete percepito l'aura di Chu Feng?" Chiese l'Immortale Baimei.


"Sì Immortale, era davvero l'aura di Chu Feng. Come possiamo dimenticarci della sua aura?" Risposero insieme Nangong Tianhu e Tianshi.


"Sciocchezze!" L'Immortale Baimei si infuriò all'improvviso sentendo queste parole.


Indicò i due e disse: "La mia formazione può rintracciare la sua aura. Tuttavia, non molto tempo dopo che Chu Feng è stato salvato dall'Immortale delle Nevi, ha perso traccia di lui. Allo stesso tempo l'aura di Chu Feng è scomparsa completamente."


"C'è una sola spiegazione, che Chu Feng è già morto."


"Quando sono andato a cercare l'Immortale delle Nevi, non volevo che mi consegnasse Chu Feng, ma solo verificare se fosse già morto."


"Come avevo ipotizzato, è morto. Inoltre il momento in cui è morto era lo stesso che mi aspettavo."


"Eppure adesso state tutti dicendo di aver percepito la sua aura circa due giorni fa? Non sono assurdità? Chu Feng è già morto, come avete potuto sentire la sua aura?" L'Immortale Baimei era davvero arrabbiato.


Per lui le dichiarazioni dei due fratelli mettevano in dubbio la sua abilità. Per questo si stava infuriando.


"Fratello Baimei, non essere così emotivo. Da come la vedo, non sembra che stiano scherzando. L'hai menzionato anche prima che la tua formazione poteva rintracciarlo  solo perché poteva individuare la sua aura."


"Non credi che ci sia un'altra possibilità? Che Chu Feng non sia morto e che abbia solo cambiato la sua aura? Che sia questo il motivo per cui la tua formazione non ha più potuto rintracciare Chu Feng?" Chiese Nangong Beidou.


"Questo... in effetti è possibile. Solo che la probabilità che accada è estremamente lieve. Mentre l'aura esterna può essere cambiata facilmente, è estremamente difficile cambiare l'aura interna. Se non altro è impossibile per me riuscirci."


"Per quanto riguarda l'Immortale delle Nevi, ammetterò che è più forte di me. Tra i dieci Immortali, l'Immortale delle Nevi è una anticonformista. Anche se le sue tecniche non sono convenzionali, è vero che le sue tecniche Spirit sono estremamente misteriose e capaci di compiere imprese impossibili per gli altri."


"Tuttavia non posso credere che sia riuscita a cambiare l'aura di Chu Feng in un periodo di tempo così breve." Disse l'Immortale Baimei.


"In tal caso dev'essere morto. Allora la persona che ha troncato la connessione delle spade dovrebbe essere l'Immortale delle Nevi."


"Sembra che ci abbia ingannato comunque."


Nangong Beidou sospirò. Quando erano arrivati alla Cima Celeste delle Diecimila Miglia, avevano anche chiesto delle Spade Arcobaleno all'Immortale delle Nevi.


Tuttavia la donna aveva dichiarato di non aver toccato nessuno degli averi di Chu Feng. Così non sapeva nulla delle Spade Arcobaleno. Inoltre, anche se l'avesse saputo, non sarebbe stata interessata agli armamenti.


Tuttavia adesso la connessione delle spade con i due principi del clan Nangong era stata troncata. Così Nangong Beidou era convinto che fosse stata opera dell'Immortale delle Nevi.


"Lord capoclan, le spade Arcobaleno sono tesori del nostro clan imperiale Nangong. Non possiamo lasciarle così nelle mani dell'Immortale delle Nevi. Dovremmo tornare a chiederle indietro?" Chiese la gente del clan imperiale Nangong.


"Chiederle indietro? Un conto sarebbe se fosse per eliminare Chu Feng, ma non ne vale la pena fare una spedizione contro l'Immortale delle Nevi per due Armamenti Imperiali Incompleti."


"Non possiamo sottovalutare l'Immortale delle Nevi. Non ne vale la pena di combattere contro di lei per due Armamenti Imperiali Incompleti." Disse l'Immortale Baimei.


"Allora ci dovremmo solo dimenticare delle Spade Arcobaleno Turchese e Viola?" Chiese Nangong Beidou.


"Capoclan Nangong, ho già detto che il mio vero scopo quando vi ho portato alla Cima Celeste delle Diecimila Miglia era per incontrare l'Immortale delle Nevi e solo verificare la morte di Chu Feng, e non di combattere contro di lei."


"L'Immortale delle Nevi è una dei cinque Immortali più potenti, io sono solo il decimo."


"Se combattessimo davvero contro l'Immortale delle Nevi, a meno che non si faccia intervenire Nangong Longjian o i diversi Sommi Anziani, probabilmente non potremmo competere con lei."


"Pensateci bene. Siete davvero disposti a rendervi nemica una persona del genere per due Armamenti Imperiali Incompleti?" Chiese l'immortale Baimei.
                                


                                



