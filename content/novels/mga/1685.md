---
weight: 1685
title: Capitolo 1685 – Procedere verso la montagna dei Cinque Veleni
pubDate: 2024-07-31T19:13:16.534Z
tags:
    - mga
---


<em>Capitolo sponsorizzato, grazie Artimus!
2 capitoli in coda (Artimus), 0/3
-Schadenfreude</em>


"No." Chu Feng scosse la testa dopo aver sentito ciò che aveva detto Du Wanwu.


"Non sai nemmeno dov'è la città delle Nuvole Lunari? Non provieni dalla Terra Sacra delle Arti Marziali?" Du Wanwu lo guardò con sdegno.


"Chi ha detto che tutti quelli che provengono dalla Terra Sacra delle Arti Marziali devono sapere dov'è la città delle Nuvole Lunari?"


"Inoltre non provieni anche tu dalla Terra Sacra delle Arti Marziali? La valle del Demone del Veleno non è nella Terra Sacra delle Arti Marziali?"


"Da questo punto di vista, tutti quelli che vivono nella valle del Demone del Veleno sono della Terra Sacra delle Arti Marziali." Chu Feng mostrò un'occhiata feroce.


A Du Wanwu non piaceva parlare, così come poteva vincere una discussione contro Chu Feng? Perciò tirò fuori una mappa e gliela consegnò: "Dacci un'occhiata."


"Avresti dovuto darmi quella mappa fin dall'inizio." Chu Feng iniziò ad esaminarla con attenzione. Poi il suo aspetto cominciò a cambiare. Anche se sembrava ancora avere circa vent'anni, era completamente differente rispetto a prima.


Adesso pareva una persona ordinaria che non avrebbe attirato l'attenzione degli altri in una folla.


"C'è una cosa di cui vi devo informare."


"Ci sono un po' di conti in sospeso tra me, il clan imperiale Nangong e il clan imperiale Beitang. Così devo cambiare il mio aspetto per impedire che mi scoprano."


"Se non desiderate venire coinvolti in questo problema, non rivolgetevi a me usando il mio nome. Altrimenti, se i nemici lo scoprissero, anche voi potreste finire male." Avvertì Chu Feng.


"Capito." Du Wanwu annuì.


"Divinità, anche io voglio cambiare aspetto, per favore aiutami." Disse Guodan'er.


"Perché vorresti farlo? Non hai nessun nemico, no?" Chiese Chu Feng.


"Vorrei avere l'aspetto di un bell'uomo che può fare innamorare innumerevoli donne." Mentre parlava, Guodan'er arrossì un po'.


"Oh, santo cielo." Chu Feng si rese conto che il ragazzino gli stava ricordando della sua promessa.


Chu Feng non esitò. Attivò immediatamente le sue tecniche Spirit. In un batter d'occhio, il bruttissimo Guodan'er diventò perfetto.


Un viso dalla pelle delicata, grandi occhi, aria affascinante. Sembrava quasi una ragazza.


"Controlla. Sei soddisfatto?" Chu Feng formò uno specchio con noncuranza e lo passò a Guodan'er così che potesse vedere il suo aspetto.


"Wow! Sono così bello che perfino io potrei innamorarmi di me." Guodan'er pareva ammaliato. Sicuramente non poteva essere più soddisfatto di così. Iniziò a mormorare continuamente: "Cielo, come posso essere così bello? Come potrebbero accettarlo gli altri?"


Guodan'er era davvero narcisista. Pareva che stesse pensando di essere naturalmente così bello e che si fosse dimenticato di quanto fosse stato brutto prima.


Chu Feng provò un po' di esasperazione. Questo ragazzino era già così anormale da giovane. Una volta cresciuto non sarebbe diventato un enorme pervertito? Di quante ragazze si sarebbe preso gioco. Ciò che aveva fatto per Guodan'er era come aiutare un tiranno ad ottenere il potere per una futura oppressione.


Tuttavia, aveva dovuto cambiare il suo aspetto, Chu Feng temeva che Guodan'er avrebbe spaventato i passanti da quanto era brutto.


"Du Wanwu, anche il tuo aspetto è spaventoso. Posso aiutarti a cambiarlo?" Chiese Chu Feng con un sorriso.


In realtà Du Wanwu non era brutto, ma la sua pelle era completamente verde. Era un po' troppo bizzarro. Chi non lo conosceva avrebbe potuto pensare che fosse una bestia mostruosa.


"Non c'è bisogno." Tuttavia Du Wanwu rifiutò con fermezza le intenzioni gentili di Chu Feng.


"In tal caso partiamo. Se avete dei rimpianti, posso comunque mandarvi indietro." Disse Chu Feng mentre guardava la foschia velenosa sotto di loro.


"Non tornerò indietro. Non mi piace la valle del Demone del Veleno. Mi piace questo vasto mondo. Questo cielo blu leggendario e le nuvole bianche sono davvero splendidi."


"Desidero anche dare un'occhiata al leggendario cielo notturno pieno di stelle, insieme al mare sconfinato. Ci sono anche varie bestie mostruose e potenti razze." Disse sorridendo contento Guodan'er.


Anche se era un bambino, sembrava davvero entusiasta. Era evidente che avesse desiderato da tempo esplorare il mondo.


Per quanto riguardava Du Wanwu, era meno deciso. Gettò un'occhiata verso la foschia sotto. Nel suo sguardo c'erano tracce di desiderio. Tuttavia disse comunque: "Andiamo."


Du Wanwu era una persona determinata. Sapeva molto bene qual era il suo scopo; recuperare quel Gu.


Così i tre lasciarono la valle e iniziarono a dirigersi verso la città delle Nuvole Lunari.


Dopo un lungo viaggio, arrivarono finalmente alla montagna dei Cinque Veleni.


In quel momento sentirono i suoni di un combattimento.


Avvicinandosi, Chu Feng e gli altri scoprirono la fonte del rumore, erano due gruppi che stavano combattendo. Uno di essi era in divisa e possedeva carrozze da guerra. Sopra ogni carrozza c'era un grosso stendardo con su scritto "famiglia Luo".


C'erano circa cinquecento uomini della famiglia Luo. La maggior parte di loro era al Martial King realm. Tra di loro, il più forte era un vecchio con un abito giallo.


Questo anziano doveva avere almeno diverse centinaia di anni. Era al nono livello del Martial King realm e aveva una coltivazione ordinaria.


Probabilmente che fosse riuscito ad arrivare a questo punto solo con la sua perseveranza, non pareva avere un talento sbalorditivo. Altrimenti sarebbe stato impossibile per lui avere una coltivazione del genere ad un'età di diversi secoli.


Per quanto riguardava l'altro gruppo, indossavano tutti abiti neri con un teschio rosso spaventoso ricamato sulla schiena.


Inoltre avevano coperto i loro volti. Così era impossibile determinare il loro aspetto. Una cosa però era certa, erano tutti pieni di intento omicida, ogni loro attacco era fatale.


Il numero di individui vestiti di nero era di gran lunga inferiore, c'erano solo trentasei di loro. Tuttavia erano molto forti. La maggior parte di loro era pari o al di sopra del sesto livello del Martial King realm. Tra di loro, tre erano perfino al nono grado.


In quel momento, i tre Martial King di nono livello stavano circondando e attaccando il vecchio, che era già in svantaggio.


Per quanto riguardava il resto della famiglia Luo, erano in condizioni ancora più miserabili. Dei più di cinquecento che c'erano prima, ne erano morti oltre trecento. Se il vecchio vestito di giallo fosse stato sconfitto, sarebbero stati annientati completamente.


"Il clan Luo ha donne e bambini. Non possiamo rimanere con le mani in mano." Chu Feng aveva intenzione di intervenire. Aveva visto che il gruppo di individui vestiti di nero aveva fatto un agguato alla famiglia Luo.


C'erano molte organizzazioni nella Terra Sacra delle Arti Marziali e c'erano costanti dispute. Era un evento molto comune e generalmente Chu Feng non si sarebbe intromesso. Tuttavia, visto che c'erano donne e bambini, aveva deciso di intervenire.


"Woosh!"


Proprio quando Chu Feng aveva intenzione di attaccare, Du Wanwu intervenne. Ogni suo attacco fu spietato. In un batter d'occhio, massacrò tutti gli individui vestiti di nero.


Le sorti della battaglia si erano ribaltate in un istante. in effetti quegli individui con gli abiti neri non capirono nemmeno cos'era successo, erano morti con rimpianto.


L'attacco improvviso non sbalordì solo la famiglia Luo, ma anche Chu Feng. Non si sarebbe mai aspettato che Du Wanwu fosse il tipo da aiutare dei sofferenti.


"La ringrazio giovane eroe. Potremmo sapere il suo grande nome, così da poterla ripagare per averci salvato in futuro?"


Una donna di mezz'età si era fatta avanti. La sua condotta e velocità erano molto naturali e calme. Era anche piuttosto bella. Anche se era relativamente vecchia, possedeva delle belle curve e fascino.


Quando aveva combattuto contro gli individui vestiti di nero, tutta la gente della famiglia Luo aveva fatto del suo meglio per proteggerla. Questo, unito al fatto che era lei ad aver parlato per prima, significava che la donna doveva avere una posizione di un certo livello.


Tuttavia Du Wanwu non rispose alla domanda, invece disse: "Se posso chiederlo,  la famiglia Luo proviene dalla montagna dei Cinque Veleni?"
                                


                                



