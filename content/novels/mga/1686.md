---
weight: 1686
title: Capitolo 1686 – Problema Spinoso
pubDate: 2024-07-31T20:13:16.534Z
tags:
    - mga
---


<em>Capitolo sponsorizzato, grazie Artimus!
1 capitoli in coda (Artimus), 0/3
-Schadenfreude</em>


"Benefattore, siamo davvero la famiglia Luo della montagna dei Cinque Veleni."


"Il mio nome è Luo Huan. Sono la terza signorina della famiglia Luo. Potrei sapere il suo nome e sotto quale maestro o a quale Sect appartiene?"


"Inoltre come conosce la nostra famiglia?"


Luo huan era rimasta scioccata dalle domande di Du Wanwu. Tuttavia mostrò comunque un atteggiamento rispettoso.


Si stava comportando egregiamente e stava mostrando molta gratitudine. Tuttavia era naturale, dopotutto Du Wanwu le aveva salvato la vita.


In questo mondo esisteva una grazia superiore a questa?


"Dato che provieni dalla famiglia Luo della montagna dei Cinque Veleni, non c'è bisogno di essere così cortesi nei miei confronti. Quindicimila anni fa il mio antenato è passato per la montagna dei Cinque Veleni. Allora la famiglia Luo è stata gentile con lui."


"Il mio antenato ha dichiarato che ogni questione della famiglia Luo è importante anche per il nostro clan Du. Così ciò cheho fatto oggi era solo mio dovere." Disse Du Wanwu.


Non c'era da meravigliarsi che Du Wanwu fosse intervenuto e li avesse aiutati senza la minima esitazione.


A quanto pareva non li aveva aiutati perché voleva soccorrere il debole, ma perché aveva visto la bandiera che la famiglia Luo portava con sé.


Tuttavia naturalmente Luo Huan non ne sapeva nulla, così chiese: "Benefattore, potrei chiedere chi è il vostro antenato?"


"La persona che ha fatto quel grande favore al mio antenato non era una persona famosa nella famiglia Luo. Probabilmente non ha nemmeno menzionato la cosa alla famiglia Luo. Anche se ti dicessi il nome del mio antenato, non lo sapreste nemmeno."


"Per quanto riguarda me, il mio nome è Du Wanwu."


Sentendo queste parole, Chu Feng sorrise. Sapeva perché il giovane non avrebbe dichiarato il nome del Demone del Veleno, dopotutto avevano lo stesso nome.


"Così il nome del benefattore è Du Wanwu. È davvero un nome unico." A parte pensare che fosse un nome strano, Luo Huan non mostrò grandi reazioni sentendolo.


Questo significava che non doveva sapere del nome famoso del Demone del Veleno. Se non sapeva nemmeno nulla di lui, naturalmente non sarebbe stata informata riguardo a ciò che era successo quindicimila anni fa.


Inoltre Chu Feng immaginava che, nonostante la famiglia avesse mostrato gentilezza nei confronti del Demone del Veleno, fosse stato solo un piccolo favore. Altrimenti il Demone del Veleno non sarebbe stato ricevuto da un individuo sconosciuto della famiglia Luo.


Dopotutto la famiglia Luo esisteva da oltre quindicimila anni. Al momento non sembravano potenti. Probabilmente, anche se la famiglia fosse stata più potente quindicimila anni fa in confronto ad ora, non sarebbe stata così tanto più forte.


Così che sorta di aiuto avrebbero potuto dare al potentissimo Demone del Veleno? Probabilmente il Demone del Veleno aveva deciso di ripagare lautamente il piccolo favore.


"Vorrei chiedervi se conoscete queste persone? Perché vi hanno attaccato?" Chu Feng si fece avanti con Guodan'er.


Visto che Du Wanwu aveva rivelato le sue connessioni con la famiglia Luo, sarebbe stato inappropriato continuare a guardare in disparte.


"Lei è...?" Luo Huan e gli altri mostrarono espressioni rispettose di fronte a Chu Feng.


Il giovane era già un Semi Martial Emperor di secondo livello, mentre loro erano solo Martial King. Naturalmente avrebbero percepito quanto era potente.


"Sono un amico di Du Wanwu. Il mio nome è Feng Xing. Lui è..." Chu Feng guardò Guodan'er e iniziò ad esitare lievemente. Dopotutto il ragazzino era diventato molto bello, il suo nome era diventato inadatto. Così, prendendo in considerazione il suo aspetto, disse: "Vabbè, puoi presentarti tu stesso."


"Eheh, mi chiamo Guodan'er." Disse il ragazzino senza la minima esitazione.


"Guodan'er, perché un bambino così adorabile avrebbe un nome del genere?"


In effetti Luo Huan non poté contenersi, si coprì la bocca e iniziò a ridere. Tuttavia stava guardando il ragazzino con una sorta di affetto manifesto.


La sua reazione era solo normale. Non solo Du Wanwu l'aveva salvata, l'aspetto di Guodan'er era estremamente piacevole.


Notando la reazione di Luo Huan, Guodan'er strinse gli occhi e sorrise. Rivelò un sorriso sincero e brillante dicendo: "Zietta, voglio un abbraccio.


Luo Huan aveva già provato l'impulso di abbracciarlo. Dopotutto Guodan'er era ancora immaturo. Alle donne all'età di Luo Huan piacevano sopratutto i bambini adorabili.


Così, dopo aver sentito la richiesta di Guodan'er, Luo Huan si riempì di gioia. Senza la minima esitazione lo prese tra le braccia e lo abbracciò.


Gli altri non mostrarono reazioni particolari vedendo questa scena. Perfino Du Wanwu pensò che fosse normale.


Tuttavia Chu Feng notò lo sguardo di Guodan'er brillare con luce sinistra.


Era comprensibile per il ragazzino. Dopotutto nel loro villaggio c'erano pochissime ragazze di bell'aspetto. Anche se Luo Huan era solo una donna di mezz'età dall'aspetto abbastanza buono che si poteva vedere molto comunemente nella Terra Sacra delle Arti Marziali, sarebbe stata una bellezza eccezionale pari ad una fata celeste nel villaggio di Guodan'er.


Dato quanto era pervertito questo moccioso, naturalmente sarebbe stato contento di essere abbracciato da una donna così splendida.


Tuttavia Chu Feng aveva ancora sottovalutato quanto era volgare Guodan'er. Senza la minima esitazione, si mise comodo in mezzo seno morbido di Luo Huan e gridò: "L'abbraccio della zietta Luo Huan è davvero confortevole." Chu Feng rabbrividì vedendolo.


Guodan'er non stava usando solo la faccia, ma anche le mani. Era semplicemente fuori controllo.


Luo Huan arrossì. Le azioni di Guodan'er erano troppo ovvie. All'improvviso la donna non seppe cosa fare.


"Signorina Luo, Guodan'er è troppo pesante. È meglio se lo porto io." Durante questo momento di crisi, Chu Feng avanzò e afferrò Guodan'er.


Tuttavia non lo tenne in braccio, lo portò direttamente a terra e disse: "Hai già dieci anni, non sei più un bambino. Non sai come camminare? Non chiedere abbracci solo perché vedi una bellezza."


Le intenzioni dietro le parole di Chu Feng erano davvero ovvie. Stava ricordando a Luo Huan e alle altre donne della famiglia Luo che Guodan'er non era puro e innocente come sembrava, e che sarebbero dovute rimanere in guardia con lui.


"Eheh, la zietta Luo Huan era troppo splendida. Non sono riuscito a trattenermi." Guodan'er mostrò un'espressione riluttante.


Luo Huan iniziò a provare timore, si era finalmente resa conto che il bambino dall'aspetto innocente in realtà era un maniaco precoce. In quel momento, anche se Luo Huan era già una donna di mezz'età, iniziò a temere Guodan'er.


"Signorina Luo, deve ancora rispondere alla domanda che ho fatto prima." Disse Chu Feng.


"Questa è una lunga storia. Benefattori, potremmo parlarne nel nostro territorio?" Huo Luan stava invitando Chu Feng e gli altri come loro ospiti.


"Naturalmente." Visto che la loro destinazione era la montagna dei Cinque Veleni, Chu Feng e gli altri ovviamente non rifiutarono. Non solo la famiglia Luo era localizzata ai piedi della montagna, era anche rimasta lì per oltre quindicimila anni, dovevano conoscere molto bene quel territorio.


Se Chu Feng e gli altri fossero potuti entrare come ospiti, non solo avrebbero avuto un posto dove stare, sarebbe stato molto più conveniente.


Così Chu Feng, Du Wanwu e Guodan'er seguirono Luo Huan ed arrivarono nel territorio della famiglia Luo.


Chu Feng scoprì che questa famiglia Luo era davvero ampia. Comprendeva come minimo quasi diecimila persone. Nel continente delle Nove Province sarebbe stato un clan enorme.


Tuttavia, anche se c'erano molti membri, non avevano coltivato molti esperti. Chu Feng usò il suo Potere Spirit per sondarli e trovò tre Semi Martial Emperor. Il più forte tra di loro era solo al secondo livello ed era ordinario.


Luo Huan fu molto attenta nei confronti di Chu Feng e degli altri. Riservò loro delle stanze per gli ospiti di prima categoria e mandò anche delle domestiche a servirli.


Dopo essere arrivato nella residenza della famiglia Luo, Chu Feng capì che gli individui con gli abiti neri con i disegni dei teschi non erano da sottovalutare.


Era diventato un problema un po' spinoso.
                                


                                



