---
weight: 16890
title: Capitolo 1689 – Potenza Divina Rivelata
pubDate: 2024-07-31T23:13:16.534Z
tags:
    - mga
---


<em>Capitolo regolare
0 capitoli in coda, 0/3
-Schadenfreude</em>


"Papapapapa..."


I fratelli di Luo Huan avevano raggiunto Chu Feng. Diversi artigli d'aquila dall'enorme potere atterrarono incessantemente sul suo corpo, afferrando spietatamente la sua carne. Inoltre erano tutti colpi verso le giunture, sembrava che volessero rompere le sue articolazioni.


Tuttavia, non importava quanto ci provassero, non riuscirono a scuoterlo minimamente.


Chu Feng sembrava un dio irremovibile. Non c'era modo per loro di fargli del male.


In effetti, dopo questa serie di attacchi, le mani dei fratelli di Luo Huan iniziarono a sanguinare. Perfino le loro ossa si erano frantumate. Si erano feriti prima che potessero danneggiare il nemico.


"Tu...?"


Dopo aver scoperto che la loro serie di attacchi era inutile, i fratelli di Luo Huan rimasero sul posto con espressioni sbalordite. Paura trapelò dai loro sguardi. Evidentemente, si erano resi conto della loro pessima situazione.


All'improvviso Chu Feng si accigliò e gridò: "Smammate." Poi una potenza sconfinata divampò e respinse i due a diversi metri di distanza.


L'energia di Chu Feng non solo li aveva scaraventati via, ma distrusse le mura e le case nel raggio di diverse miglia.


Vedendo questo, il capofamiglia intervenne per proteggere i due fratelli. Nonostante questo però i due stavano già sanguinando dalla bocca e dal naso, avevano perfino gli sterni spaccati; erano stati mutilati entrambi.


"Un Semi Martial Emperor di secondo livello?"


Percependo l'aura di Chu Feng, il capofamiglia e i due Semi Martial Emperor di secondo livello cambiarono drasticamente espressione. Evidentemente nessuno di loro aveva previsto che il giovane sarebbe stato così formidabile.


CIò che Luo Huan aveva detto era vero. Non avrebbero dovuto sottovalutare questi due giovani.


Il trambusto causato da Chu Feng prima aveva attirato l'attenzione anche delle altre persone della famiglia Luo. Uno per uno, afferrarono le loro armi e accorsero. Tuttavia, dopo aver raggiunto il luogo dello scontro e aver visto la scena, si spaventarono tutti. Sembravano essere confusi sul da farsi.


Questo perché avevano sentito l'aura da Semi Martial Emperor di secondo livello di Chu Feng. Un uomo così giovane era ad uno stadio pari a quello del capofamiglia. Non significava che fosse un genio leggendario?


Perché una persona del genere sarebbe venuta qui? Che la loro famiglia Luo avesse provocato un'esistenza ancora più spaventosa del Demone Nero?


"Dato che temi così tanto il Demone Nero, perché non avete consegnato prima la Rugiada Invisibile? La tua indecisione ha causato la tua distruzione. Non sei degno della posizione di capofamiglia." Chu Feng lo derise senza trattenersi.


"Non ho bisogno che un moccioso come te mi dica cosa fare!"


Mentre parlava, il capofamiglia iniziò ad attaccarlo direttamente. In quanto Semi Martial Emperor di secondo livello, i suoi colpi non erano da sottovalutare. Non solo brandì il suo Armamento Imperiale, ma usò subito un Tabù Mortale.


Non solo, anche i due zii di Luo Huan passarono all'attacco. Avevano scatenato tutta la loro potenza, non avevano più intenzione di catturarli vivi.


"Sopravvalutate le vostre capacità."


Chu Feng sbuffò freddamente. Poi, un lampo freddo brillò nei suoi occhi e la sua aura divampò all'istante.


Non solo i tre Semi Martial Emperor della famiglia Luo avevano usato Tabù marziali, avevano anche utilizzato i loro Armamenti Imperiali. Il loro potere d'attacco era scioccante.


Chu Feng invece si era limitato ad usare la sua aura e la sua potenza aveva superato quella dell'attacco combinato dei tre. In effetti era in netto vantaggio.


I tre dopotutto erano solo Semi Martial Emperor ordinari, mentre Chu Feng aveva un potere combattivo capace di sormontare quattro livelli di coltivazione.


"Boom!!"


Dopo una fragorosa esplosione, del fumo denso si sollevò e rocce e sabbia cominciarono a volare. Il capofamiglia e i due Anziani furono scaraventati a diversi metri di distanza. I loro corpi erano coperti di sangue e le loro aure erano diventate estremamente deboli.


Tuttavia, anche se Luo Huan era nel cuore della battaglia, era rimasta completamente illesa. Non era caduto nemmeno un granello di polvere su di lei.


Vedendo questa scena, la gente della famiglia Luo rimase folgorata sul posto. I loro corpi stavano tremando.


In effetti, molte delle persone che si erano preparate ad intervenire prima lasciarono involontariamente la presa sulle loro armi e caddero all'indietro sul loro posteriore per la paura.


I tre che avevano attaccato prima erano i più forti della loro famiglia, ma erano stati ridotti in queste condizioni da un avversario che non si era nemmeno mosso. Era davvero troppo formidabile.


Aspetto più importante, nel momento in cui Chu Feng aveva attaccato, avevano sentito un'oppressione davvero spaventosa. Quell'aura superava di diverse volte quella del loro capofamiglia.


Il giovane di fronte a loro era così spaventoso da fare rizzare i capelli. Era impossibile per la loro famiglia competere con una persona del genere.


"Tu... chi sei esattamente?"


Il capofamiglia si pulì il sangue dagli angoli della bocca. Tuttavia la sua aura era ancora instabile e debole. Stava parlando con un tono davvero flebile.


Finalmente si era reso conto di quanto era spaventoso il giovane davanti a lui.


"Chi sono non è importante. Tutto ciò che devi sapere è che, anche senza l'intervento del Demone Nero, io da solo sono sufficiente ad eliminare la tua intera famiglia." Mentre parlava, un lampo spietato brillò nei suoi occhi.


"Buzz!!"


Dopo aver finito di parlare, Chu Feng emise potere Spirit di livello Reale simile a luce dorata. Il suo potere sigillò il cielo e la terra. In un batter d'occhio, aveva isolato l'intera famiglia Luo dall'esterno.


Ma non si fermò qui, sempre più potere Spirit iniziò a trasformarsi in innumerevoli lance affilate. Assiepate, le armi discesero dal cielo e puntarono su tutta la famiglia Luo.


In quel momento tutta la gente della famiglia Luo si spaventò. Pianti e ululati risuonarono incessantemente. Potevano capire quanto erano spaventose le lance nel cielo. Se si fossero mosse, non sarebbe rimasto un solo sopravvissuto nella famiglia Luo. Questa regione sarebbe stata devastata completamente.


"Uno Sciamano dal Mantello Reale del Marchio del Serpente!!!"


Il capofamiglia e i suoi due fratelli mostrarono espressioni avvilite, sembrava che fossero pietrificati sul posto.


Nella famiglia Luo, i tre erano sicuramente le persone più esperte. Così poterono riconoscere il livello di Chu Feng.


Chu Feng era solo sulla ventina. Nell'intera Terra Sacra delle Arti Marziali, c'erano pochissimi Sciamani Reali della sua età, e ancora di meno del Marchio del Serpente.


Tuttavia, indubbiamente, ognuno di loro erano figure sbalorditive dalle origini formidabili e potenti.


Non solo una figura del genere era arrivata nella loro famiglia, ma aveva anche cercato di aiutarli. Sarebbe stata un'enorme fortuna per loro.


Eppure... eppure erano stati degli ingrati, non avevano riconosciuto le sue buone intenzioni e volevano usarlo come capro espiatorio. Erano semplicemente privi di coscienza, peggio di cani e maiali.


In quel momento si erano resi conto di quanto era stata enormemente stupida la loro decisione e che la loro famiglia era spacciata. Questo genio possedeva un potere ancora più spaventoso di quello del Demone Nero.


E la causa di questo disastro era la loro stupidità. Avevano offeso qualcuno che non avrebbero dovuto provocare. Erano stati loro a spingere la famiglia Luo verso la distruzione.


Tuttavia non potevano provare nessun odio nei confronti di Chu Feng. Sapevano di essere nel torto. Anche se la loro famiglia Luo sarebbe stata distrutta da Chu Feng, potevano solo biasimare la loro follia.


"Benefattore, per favore non lo faccia! Ci mostri pietà per favore benefattore!"


Vedendo questa scena, Luo Huan si inginocchiò subito di fronte a Chu Feng e iniziò ad implorare. Aveva capito anche lei quanto era potente Chu Feng.


In effetti era così formidabile da aver superato ogni sua immaginazione. Avrebbe potuto annientare la loro famiglia Luo con un solo pensiero.


"Giovane eroe, è stata colpa mia. Se deve uccidere, uccida me per favore. Risparmi il resto della nostra famiglia. Sono tutti innocenti." Allo stesso tempo, anche il capofamiglia si inginocchiò e iniziò ad implorare pietà.


Non era così speranzoso che Chu Feng risparmiasse la sua famiglia, ma voleva comunque lasciare loro un filo di speranza.
                                


                                



