---
weight: 16960
title: Capitolo 1696 – Una Voce Familiare
pubDate: 2024-08-01T06:13:16.535Z
tags:
    - mga
---


<em>Capitolo regolare,
0 capitoli in coda, 0/3
-Schadenfreude</em>


Chu Feng iniziò a spiegarsi.


A quanto pareva anche Du Wanwu sapeva dell'esistenza della sostanza velenosa, solo che non sapeva dov'era nascosta.


Non si aspettava proprio che avesse già assunto una forma umana e che avesse lasciato la valle del Demone del Veleno insieme a lui, ma sopratutto che non solo non avesse cercato di attaccarlo, ma li avesse perfino salvati.


Dopodiché Chu Feng chiese a Goudan'er cos'era successo allora.


In effetti, come aveva previsto Chu Feng, Goudan'er era una sostanza velenosa che era maturata. Era molto potente e aveva la coltivazione di un Martial Emperor.


Tuttavia, dopo aver infranto la formazione creata dal Demone del Veleno, aveva subìto gravi ferite alla sua vitalità. Questo aveva diminuito enormemente la sua forza. Per sopravvivere, Goudan'er era entrato nel corpo di sua madre, rimpiazzando il feto nella sua pancia e nascendo con l'aspetto di un umano.


Goudan'er però era troppo velenoso. Anche se aveva assunto la forma di un essere umano, era incredibilmente brutto. Era qualcosa che non poteva cambiare.


Non solo, visto che era troppo velenoso, aveva causato la morte di sua madre dopo il parto, indipendentemente dalla sua volontà.


Anche se, strettamente parlando, non era sua madre, Goudan'er aveva cambiato idea per questo. Un tempo Goudan'er era pieno di odio e aveva intenzione di vendicarsi contro il clan Du. Tuttavia, a causa della morte di sua madre, si era sentito enormemente in colpa e il suo odio aveva iniziato a diminuire gradualmente.


Questo sopratutto dopo aver interagito con suo padre negli ultimi dieci anni. Il suo odio era sparito completamente. Non solo non aveva intenzione di vendicarsi, era diventato una persona davvero grata e gentile. Questo era uno dei motivi per cui avrebbe aiutato Chu Feng e Du Wanwu.


Inoltre, forse perché era rinato, Chu Feng aveva scoperto che, nonostante fosse un mostro vissuto per oltre diecimila anni, Goudan'er aveva ancora il temperamento di un bambino.


"Devo ringraziarti Goudan'er." Du Wanwu si inchinò di fronte a Goudan'er. Si sentiva molto in debito nei suoi confronti.


"Tsk, non devi ringraziarmi. Sono intervenuto per salvare la divinità, non te."


Goudan'er gli lanciò un'occhiata di sottecchi. Era evidente che non voleva vendicarsi contro il clan Du, ma era ancora risentito. Dopotutto il clan Du lo aveva usato per molti anni e lo aveva intrappolato per così tanto tempo.


"Comunque devo ringraziarti per avermi fatto la grazia di non uccidermi." Du Wanwu si inchinò di nuovo.


"Vero. Se volessi ucciderti ora, sarebbe facile come schiacciare una formica." Disse con orgoglio Goudan'er.


"Oh, voi due, basta."


"Dobbiamo tornare indietro. Se la gente del Demone Nero si presentasse, la famiglia Luo non potrebbe fermarli." Disse Chu Feng sorridendo.


"Non preoccuparti. Con me qui, la gente del Demone Nero si può scordare di maltrattare la famiglia Luo." Disse Goudan'er mentre muoveva il suo pugnetto.


Anche se sembrava davvero ridicolo, Chu Feng e Du Wanwu avevano visto di persona quanto era feroce. Non dubitavano minimamente della sua potenza.


Chu Feng provò molto più sollievo vedendo la sua reazione. Generalmente le sostanze velenose avevano una natura violenta. Eppure Goudan'er era gentile. Questo significava che non solo non avrebbe fatto del male alle persone, ma le avrebbe aiutate. Era positivo.


"In tal caso torniamo indietro." Chu Feng iniziò a dirigersi verso l'uscita.


"Aspetta Chu Feng." Du Wanwu lo interruppe.


"Cosa c'è?"


"Mangia questo. Potrà rimuovere il veleno del Gu nel tuo dantian." Du Wanwu gli porse una pillola.


"Così avevi tu l'antidoto." Chu Feng sorrise. Poi disse: "Me lo stai dando ora? Non temi che infrangerò la promessa e non ti riporterò nella valle del Demone del Veleno?"


"A dire la verità, non ho mai avuto intenzione di tornare nella Valle del Demone del Veleno una volta uscito. Avanti, prendi l'antidoto. mi sentirò più sollevato se lo prendessi." Disse Du Wanwu.


"Non ce n'è bisogno. Non è che non voglia prenderlo, è che non c'è più veleno Gu nel mio corpo. Così non c'è motivo per me di prendere l'antidoto." Rispose Chu Feng.


"Non c'è più? Cosa intendi dire? Che Lady Xiangyu non ti abbia davvero avvelenato?" Chiese scioccato Du Wanwu.


"Lo ha fatto, ma ho già rimosso il veleno." Chu Feng sorrise lievemente. Poi si girò e tornò a camminare, seguito da Goudan'er.


Mentre lo vedeva allontanarsi, Du Wanwu guardò l'antidoto nella sua mano e si rese conto del significato dietro le parole di Chu Feng. Poi rise con amarezza e mise via l'antidoto. Poi corse verso Chu Feng e Goudan'er.


Dopo essere tornato nella famiglia Luo, Chu Feng consegnò la Rugiada Invisibile contraffatta che lui e Du Wanwu avevano creato al capofamiglia. Inoltre gli ordinò di consegnare la Rugiada Invisibile se il Demone Nero fosse venuto da loro.


Inoltre Chu Feng rimosse ogni formazione Spirit che aveva posto attorno alla famiglia Luo. Non voleva che il Demone Nero sapesse che stavano proteggendo la famiglia Luo. Voleva che li sottovalutasse.


Per pura coincidenza, l'esercito del Demone Nero arrivò e li circondò completamente.


In un istante la famiglia Luo si spaventò. Anche se sapevano che Chu Feng e gli altri li stavano proteggendo di nascosto, erano comunque estremamente impauriti.


Non potevano essere biasimati. Stavolta il Demone Nero si era presentato con tutti i suoi guerrieri. Figuriamoci i generali di basso livello, solo i Teschi Nero e Bianco erano spaventosi.


I Teschi Nero e Bianco erano Semi Martial Emperor al picco del loro stadio. Avevano un potere combattivo capace di sormontare tre livelli di coltivazione. Avevano il potenziale per diventare Martial Emperor. Così non c'era da meravigliarsi che si comportassero in modo così arrogante e si sarebbero dichiarati il sesto e il settimo Famigerato Criminale.


In quel momento né Chu Feng, né Du Wanwu rivelarono la loro presenza. Sapevano che sarebbe stato inutile, il solo capace di salvare la famiglia Luo era Goudan'er.


Tuttavia Chu Feng e Du Wanwu osservarono i movimenti del Demone Nero di nascosto. Se avessero davvero combattuto, la famiglia Luo avrebbe dovuto affrontare l'intero Demone Nero, non solo i loro due capi. Allora sia Chu Feng che Du Wanwu si sarebbero rivelati e avrebbero protetto la famiglia Luo.


"Il limite di tempo che vi ho dato è arrivato. Avete due opzioni. O consegnate la Rugiada Invisibile o stermineremo tutta la tua famiglia. Decidete voi che opzione scegliere." Disse Teschio Nero.


Il Teschio Nero indossava un mantello che copriva il suo volto. Tuttavia stava emanando un intenso intento omicida e il suo tono era gelido.


Tuttavia aveva offerto due opzioni alla famiglia Luo. Era stato estremamente diretto ed efficiente. Tutto ciò che voleva erano risultati.


"Sono disposto a consegnare la Rugiada Invisibile, per favore ci lasci sopravvivere."


Il capofamiglia seguì le istruzioni di Chu Feng e consegnò la Rugiada Invisibile al Demone Nero. Tuttavia non dovette darla personalmente ai due capi, la fece volare da loro.


I Teschi Nero e Bianco non furono sorpresi dalla sua decisione, sembrava che l'avessero previsto.


Dopo averla ricevuta, la esaminarono con attenzione. Tuttavia non la misero via subito, la consegnarono ad una persona dietro di loro.


Anche questa persona indossava un mantello, così non si poteva vedere che aspetto avesse e la sua aura non poteva essere individuata. Il mantello di questa persona era molto speciale, non aveva il simbolo del Demone Nero.


Questo significava che non doveva essere un loro sottoposto. Aspetto più importante, i capi del Demone Nero sembravano comportarsi in modo estremamente rispettoso nei suoi confronti.


Quella persona annusò con attenzione la Rugiada Invisibile e disse: "È autentica," per poi mettere via la Rugiada Invisibile.


"Questa voce, che sia lui?" Gli occhi di Chu Feng brillarono e poi rivelò un'espressione davvero scioccata.
                                


                                



