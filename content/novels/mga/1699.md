---
weight: 1699
title: Capitolo 1699 – Giudicato male
pubDate: 2024-08-01T09:13:16.536Z
tags:
    - mga
---


<em>Capitolo regolare,
20 capitoli in coda (Federico), 0/3
-Schadenfreude</em>


"Ahhh!!"


"La mia mano!!!"


Il dolore era arrivato troppo all'improvviso e aveva colto di sorpresa Beitang Zimo. Subito la sua espressione cambiò drasticamente. Poi si afferrò il pugno rotto fissando Chu Feng con uno sguardo che traboccava d'odio mentre gridava.


Non era Beitang Zimo ad essere troppo fragile, era la stretta del palmo di Chu Feng ad essere fuori dal comune. Il dolore della mano spaccata era dieci volte superiore al normale. Figuriamoci Beitang ZImo, nessuno sarebbe riuscito a sopportare questo tipo di sofferenza.


"Chu Feng, hai un potere combattivo capace di sormontare quattro livelli di coltivazione?"


Beitang Zhiqiang iniziò ad accigliarsi e la sua espressione cambiò enormemente. Ora il suo sguardo era pieno di emozioni contrastanti e gelido.


Aveva scoperto che Chu Feng aveva un potere combattivo capace di sormontare quattro gradi. Altrimenti sarebbe stato impossibile per Chu Feng battere così facilmente Beitang Zimo, che era al suo stesso livello e aveva attivato la sua Stirpe Imperiale.


Solo la principessina del regno degli elfi possedeva un potere combattivo del genere nella Terra Sacra delle Arti Marziali, eppure Chu Feng aveva rivelato una forza simile.


Era davvero spaventoso. Beitang Zhiqiang non si sarebbe mai aspettato che quel moccioso insignificante nell'Isola Immortale possedesse un potenziale del genere.


"L'hai notato eh." Chu Feng rise. Non mostrò la minima modestia, anzi, sembrava beffardo.


"Sembra che tu debba proprio morire ad ogni costo oggi." Mentre parlava, Beitang Zhiqiang rivelò uno sguardo pieno di intento omicida. Aveva intenzione di eliminarlo personalmente.


Se Chu Feng prima aveva una piccola possibilità di uscirne vivo, ora era spacciato.


Beitang Zhiqiang sapeva molto bene che un nemico come Chu Feng doveva essere eliminato il più velocemente possibile. Altrimenti, una volta che fosse cresciuto, sarebbe diventato un'enorme preoccupazione in futuro.


"Ahahah..." Tuttavia Chu Feng scoppiò a ridere, sorprendendo la folla.


"Uccidermi? Credi di essere abbastanza potente per farlo?" Chu Feng rivelò uno sguardo freddo. Stava minacciando Beitang Zhiqiang.


"Davvero arrogante! Indipendentemente dal tuo talento, sei solo un mero Semi Martial Emperor. Credi davvero di potermi sfuggire se volessi ucciderti?"


Beitang Zhiqiang sogghignò.


"Fermo." Il Malvagio Tie all'improvviso lo bloccò.


"Malvagio Tie, cosa stai facendo?" Chiese irritato Beitang Zhiqiang. Non capiva perché il Malvagio Tie avrebbe aiutato Chu Feng.


"Non toccare quel ragazzino. Ha un Martial Emperor di terzo livello a sostenerlo.S e lo attaccassi, quell'esperto ci ucciderebbe. Nessuno di noi potrebbe sopravvivere." Disse spaventato il Malvagio Tie.


"Cosa?" Beitang Zhiqiang sussultò. Notò l'atteggiamento sicuro di Chu Feng, ritirò il suo intento omicida e gli chiese tramite una trasmissione della voce: "Come lo sai?"


"È una lunga storia. Tuttavia ciò che è successo oggi mi è già accaduto in passato. Allora Chu Feng era proprio nelle mie mani. Sarei riuscito ad ucciderlo con un solo pensiero."


"Tuttavia, proprio quando stavo per eliminarlo, un uomo misterioso mi ha attaccato. La sua aura era davvero troppo potente, molto più forte della mia. Era impossibile che un Martial Emperor di secondo livello emanasse un'aura così opprimente, doveva essere almeno al terzo livello."


"Quell'uomo ha protetto Chu Feng di nascosto per tutto il tempo. Altrimenti sarebbe impossibile per lui essere così sicuro di sé. Da come la vedo, dovremmo dimenticarci di ciò che è successo oggi. Se costringessimo quella persona ad intervenire, saremmo noi a finire male." Disse a bassa voce il Malvagio Tie.


"Dici sul serio?" Chiese Beitang Zhiqiang.


"Perché ti ingannerei per una questione come questa? Attaccalo se non ti fidi di me. Tuttavia non mi devi coinvolgere." Dopo aver detto questo, il Malvagio Tie si girò e guardò Chu Feng. Disse con un sorriso raggiante: "Amico Chu Feng, c'è stato un malinteso tra di noi prima. Vorrei scusarmi con te."


"Inoltre non sapevo che fossi amico di questa famiglia Luo. Se l'avessi saputo non avrei mai aiutato i Teschi Nero e Bianco ad attaccarli. Non l'ho fatto apposta. Per favore non prendertela."


"..."


Questa scena sbalordì tutti quanti, specialmente la gente del Demone Nero.


Per loro il Malvagio Tie era un idolo, uno dei cinque famigerati criminali.


Eppure in quel momento il loro idolo impavido che aveva commesso ogni sorta di crimine inimmaginabile stava implorando perdono da un moccioso. Cosa stava succedendo esattamente?


"Non preoccuparti, se me la fossi presa non saresti riuscito a vivere fino ad ora, saresti già morto fuori dall'Asta della Legge Celeste." Disse con un sorriso Chu Feng.


Sentendo queste parole, il Malvagio Tie tremò. Le parole del giovane avevano proprio messo un dito nella piaga, impaurendolo ancora di più.


"In tal caso mi congederò." Mentre parlava, il Malvagio Tie si girò con l'intenzione di andarsene. Voleva scappare da questo posto il più velocemente possibile, sfuggire da questo incubo di nome Chu Feng.


"Aspetta un momento." Beitang Zhiqiang lo fermò. "Non essere così ansioso di andartene. Voglio ancora vedere se Chu Feng ha davvero un esperto che lo protegge di nascosto."


Chu Feng rimase impassibile, ma internamente si allarmò.


Ciò che intendeva con scommessa prima era usare il Malvagio Tie per spaventare Beitang Zhiqiang e gli altri.


Tuttavia sembrava che Beitang Zhiqiang fosse ancora scettico e si stesse preparando a fare un tentativo.


Tuttavia Chu Feng sapeva molto bene che nessuno lo stava proteggendo di nascosto ora. Se fosse stato attaccato sarebbe stato spacciato.


"No! Non devi! Tu potrai non temere la morte, ma io sì! Anche se vuoi fare un tentativo, aspetta che me ne vada via prima! Perché non puoi farlo?!" Disse frettolosamente il Malvagio Tie per fermare Beitang Zhiqiang.


"Sei comunque uno dei cinque famigerati criminali, come puoi diventare così codardo dopo una brutta esperienza?"


"Se si sapesse in giro che temi un moccioso, come potresti tenere la testa alta nella Terra Sacra delle Arti Marziali? Figuriamoci il nostro clan imperiale Beitang, credi che gli altri quattro famigerati criminali ti lascerebbero vivere? Lascerebbero che la loro reputazione venga macchiata?" Disse Beitang Zhiqiang.


"Questo..." Il Malvagio Tie cominciò ad esitare. Evidentemente la persuasione di Beitang Zhiqiang stava funzionando.


"Non temere. Oserei garantire che questo moccioso sta bluffando."


"Inoltre, se ci fosse davvero qualcuno a proteggerlo, abbiamo già mostrato di volerlo uccidere. Credi che questa persona ci lascerebbe andare?"


"Pensaci logicamente. Dato che siamo destinati a perire, dobbiamo morire onorabilmente. Inoltre ho mai fatto una valutazione sbagliata. Oso garantire che non c'è nessuno a proteggere Chu Feng. Sono sicuro che sta bluffando."


Dopo aver detto questo, Beitang Zhiqiang stese il palmo e un Armamento Reale apparì nella sua mano.


L'Armamento Reale nella sua mano cominciò a vorticare rapidamente e a brillare. Anche se era solo un Armamento Reale, possedeva un potere distruttivo spaventoso. Se lo avesse voluto, sarebbe riuscito ad eliminare tutta la famiglia Luo e avrebbe ridotto questo territorio in un burrone senza fondo.


Beitang Zhiqiang puntò questo Armamento Reale verso Chu Feng, che rimase impassibile, stava perfino mostrando un lieve sorriso.


"Sei proprio bravo a mantenere la compostezza. Tuttavia mentre puoi ingannare gli altri, non potrai ingannare me. Muori, moccioso ingannevole!!!"


All'improvviso l'Armamento Reale si trasformò in un raggio di luce che sfrecciò verso il dantian di Chu Feng.


La terra cominciò a tremare violentemente e a collassare.


Molti della famiglia Luo non riuscirono a sopportare la potenza opprimente dell'attacco. I loro corpi furono feriti e iniziarono a vomitare sangue. Stavano urlando e ululando per la disperazione.


Il colpo di spada di Beitang Zhiqiang era davvero indescrivibile. Se avesse raggiunto Chu Feng, non solo avrebbe distrutto la sua coltivazione, ma anche il suo corpo e la sua anima. Sarebbe stato annientato completamente.


"Paa!!"


Tuttavia, proprio quando l'Armamento Reale stava per trafiggere Chu Feng, un palmo apparì dal nulla e afferrò la lama.


Poi il palmo esercito forza. "Bang!" L'Armamento Reale che conteneva potenza dell'Imperatore fu fatto a pezzi.


"Sembra che la tua valutazione fosse sbagliata."


