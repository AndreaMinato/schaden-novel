---
weight: 17050
title: Capitolo 1705 - Un Enorme Dono
pubDate: 2024-08-01T15:13:16.536Z
tags:
    - mga
---


“Non preoccuparti, anche se il clan Du è stato ingiusto nei tuoi confronti, posso vedere che Du Wanwu ti ha trattato sinceramente come un amico. Non toccherò i tuoi amici.”


“Inoltre, anche se l’avessi fatto, avrei rimosso i ricordi che riguardavano noi. Non toccherò nessuno dei ricordi che contenevano te.” Baili Xuankong diede una pacca sulle spalle di Chu Feng per rassicurarlo.


Poi, disse al capo dell’Assemblea Yin Chengkong e all’Anziano Guan Hong: “Lascerò a voi questa questione.”


“Capito.” Nonostante ricoprissero entrambi figure molto importanti, si comportavano in modo estremamente rispettoso con Baili Xuankong.


Era evidente che fosse lui il vero sovrano della montagna del Legno Turchese.


Dopodiché, Yin Chengkong e Guan Hong iniziarono a rimuovere i ricordi dalla gente della famiglia Luo. Più che rimuovere, era più accurato dire che li stessero alterando.


I ricordi riguardo al Demone Malvagio erano completamente immutati, ma ciò che era stato cambiato… era come fossero stati Goudan’er, Chu Feng e Du Wanwu ad aver eliminato il Demone Malvagio da soli, salvando la loro famiglia.


Chu Feng, Du Wanwu e Goudan’er erano diventati i grandi benefattori che avevano salvato il clan Luo.


Inoltre, non solo avevano mutato i loro ricordi, ma avevano guarito i loro feriti.


Nel frattempo, Baili Xuankong portò Chu Feng alla montagna dei Cinque Veleni perché aveva delle cose da dirgli personalmente.

“CHu Feng, anche se hai un potere combattivo sconvolgente capace di sormontare quattro livelli di coltivazione e i fulmini divini possono aumentare la tua coltivazione di due livelli, permettendoti di contendere contro ordinari Semi Martial Emperor di ottavo livello, anche nella giovane generazione dei quattro clan ci sono persone straordinarie.”


“Per quanto ne so, ci sono molti geni sbalorditivi nella giovane generazione dei quattro clan adesso. Si dice che diversi di loro abbiano un potenziale sconvolgente che supera i loro predecessori.”


“Se desideri umiliarli, non potrai farlo con una coltivazione al secondo livello, devi aumentarla immediatamente.” Disse Baili Xuankong.

“Aumentare la mia coltivazione?” Chu Feng iniziò ad accigliarsi sentendo queste parole. Solo lui sapeva quanto era difficile, non aveva abbastanza risorse.


“Non preoccuparti, ho già fatto dei preparativi per te.”

“Consideralo il mio primo dono.”


Mentre parlava, Baili Xuankong diede un Sacchetto Cosmo al giovane. Una volta che lo aprì, Chu Feng rimase subito sbalordito.


Il Sacchetto Cosmo era pieno di risorse di coltivazione. Perfino di semi di Stranezze Naturali ce n’erano cinque. E le altre risorse erano semplicemente innumerevoli.


Tuttavia c’era un punto in comune tra tutti questi oggetti, contenevano una considerevole quantità di Energia Naturale.


Per Chu Feng erano tesori davvero preziosi. Gli avrebbero permesso di avanzare di livello.


Tuttavia Chu Feng non capiva come Baili Xuankong sapesse che aveva bisogno di questo tipo di risorse. Bisognava ricordare che, le persone ordinarie non avrebbero potuto usare le Stranezze Naturali per coltivare, non sarebbero riuscite a tollerare l’energia impazzita contenuta al loro interno.


Che Baili Xuankong lo sapesse già prima che lo avesse protetto in segreto?


Dopo essere rimasto scioccato, Chu Feng chiese: “Lord antenato, ha visto il modo in cui mi alleno?”


“Mn, è stato quando eri al clan imperiale Nangong. Anche sei stato molto cauto, avevo un metodo speciale che mi ha permesso di vedere attraverso le formazioni di occultamento e capire cosa stavi facendo.”

“A dire la verità, sono rimasto davvero scioccato quel giorno.”

“Da allora, ho chiesto a Yin Chengkong e agli altri di aiutarmi a radunare quante più Stranezze Naturali potevamo così che tu potessi aumentare la tua coltivazione in breve tempo.” Disse Baili Xuankong.

“La ringrazio per la premura Lord antenato.” Chu Feng era proprio commosso. Il Lord Antenato si era proprio impegnato molto per lui.

“La scomparsa dell’Energia di Confine indica la nascita di un signore. In effetti, la giovane generazione di quest’era è molto più potente di quella precedente, desidero renderti un imperatore, un sovrano, il signore di quest’era. Per questo non baderò a spese.”


“Non pensare a ringraziarmi troppo velocemente. Ho anche i miei motivi egoisti per farlo. Spero che tu possa portare la montagna del Legno Turchese ad un nuovo livello dopo che diventerai il signore di quest’era.”


“Non desidero che la nostra montagna del Legno Turchese diventi l’organizzazione più potente nella Terra Sacra delle Arti Marziali, ma dovrebbe almeno diventare alla pari con i Tre Palazzi.”

“Questa è la mia missione per te. Cosa ne pensi? È molta pressione, no?” Disse con un sorriso Baili Xuankong.


“In effetti mette sotto una certa pressione. Tuttavia solo così sarò più motivato.”


“Sarò arrogante, ma il mio sogno non è diventare il signore di un’era. È solo una tappa naturale che devo seguire durante il mio viaggio.” Disse Chu Feng.

“Bene, una grande arroganza. Ma mi piace. Chi dei cinque Signori non era arrogante? Senza uno non avrebbe i requisiti per diventare un Signore.” Baili Xuankong scoppiò a ridere. Sembrava che fosse contento di tutto quello che aveva detto Chu Feng.

“Lord Antenato, dato che ha preparato così tante risorse di coltivazione, non esiterò.” Chu Feng era proprio impaziente di raffinare questi tesori. Dato che Baili Xuankong sapeva già del modo in cui coltivava, Chu Feng aveva intenzione di farlo immediatamente.

“Non ti importa se guardo, no?” Chiese con un sorriso Baili Xuankong.


Chu Feng sorrise lievemente, poi si sedette a gambe incrociate. Posò ordinatamente tutte le risorse di coltivazione nel Sacchetto Cosmo di fronte a lui e poi cominciò a raffinarle.


BailI Xuankong fece diversi passi indietro, i suoi occhi erano fissi su Chu Feng.


Dopotutto il giovane allora aveva creato una formazione di occultamento. Anche se era riuscito a vedere cosa stava facendo, non lo aveva potuto esaminare con chiarezza. Così non voleva perdersi l’opportunità di vederlo da vicino.


Fin dai tempi antichi, nessuno aveva osato raffinare l’energia impazzita di queste risorse, era semplicemente un suicidio. Ma Chu Feng era capace di farlo.


Inoltre il suo metodo di coltivazione era diverso dalle persone ordinarie. Le persone comuni generalmente usavano Tecniche Misteriose o sigilli delle mani per assorbire l’energia naturale. Grazie a quei metodi, avrebbero potuto eliminare il potere fuori controllo dell’Energia Naturale in modo che non facesse loro del male.


Chu Feng invece non usò nessun metodo, si limitò ad aprire la bocca e a risucchiare l’Energia Naturale nel suo stomaco. Se non l’avesse visto personalmente, Baili Xuankong non ci avrebbe mai creduto.


Come poteva essere considerata una raffinazione? Era semplicemente mangiare. Questo tipo di metodo di coltivazione era troppo selvaggio.

“Sorprendente, che tipo di potere è capace di aiutarti a raffinare quell’energia impazzita? Non è Potere Divino. Il Potere Divino non ha questo tipo di forza.”


“Che sia davvero una stirpe ereditata? In tal caso dev’essere superiore alle Stirpi Imperiali.”


Baili Xuankong si riempì di shock e di gioia vedendo Chu Feng mangiare Stranezze Naturali che non potevano essere raffinate senza fare nessuno sforzo.


Era sorpreso e contento. Allo stesso tempo, iniziò a fare congetture sulla natura dei fulmini divini nel suo corpo.


Questo perché erano troppo spaventosi!!!



