---
weight: 1706
title: Capitolo 1706 - Semi Martial Emperor di terzo livello
pubDate: 2024-08-01T16:13:16.537Z
tags:
    - mga
---


Le persone ordinarie generalmente avrebbero temuto di essere disturbate mentre si allenavano. Tuttavia per Chu Feng era diverso. Perfino la presenza di Baili Xuankong non influenzava il suo allenamento.


Così dopo aver raffinato la terza Stranezza Naturale, Chu Feng avanzò al terzo livello. Dopodiché consumò completamente le due Stranezze Naturali rimanenti e anche le molte altre risorse di coltivazione.


Sfortunatamente l’appetito dei Fulmini Divini era diventato sempre più enorme. L’energia restante non era sufficiente a soddisfarli, non fece altri progressi.


Detto questo, Chu Feng era molto soddisfatto del risultato.


“La ringrazio per il dono Lord antenato. Altrimenti sarebbe stato impossibile per me avanzare di livello così velocemente.” Dopo che Chu Feng si rialzò, espresse la sua gratitudine a Baili Xuankong.


“Con così tante risorse, sei riuscito ad avanzare di un solo livello?” Baili Xuankong ne fu molto sorpreso.

“A dire la verità, Lord antenato, ad ogni avanzamento, l’Energia Naturale che richiederà il mio dantian raddoppierà. È praticamente impossibile per me calcolare di quanta Energia Naturale avrò bisogno. Tuttavia una cosa è certa; diventerà sempre più spaventosa.” Menzionando questo, Chu Feng mostrò un’espressione scontenta.


“Va bene, le risorse di coltivazione possono essere radunate lentamente. Anche se sei riuscito ad avanzare solo di un livello, anche se non ti darà l’assoluta certezza di poter vincere contro la giovane generazione dei quattro clan imperiali, dovresti comunque poter competere con loro.”

“Detto questo, avrei una domanda da farti.” Disse Baili Xuankong.


“Chieda pure Lord antenato.” Disse Chu Feng.

“Hai davvero solo bisogno di una quantità sufficiente di risorse per avanzare di livello senza bisogno di comprendere la vera essenza della coltivazione e cercare un punto di svolta?” Domandò Baili Xuankong.


“Ho raggiunto punti del genere prima, ma sono riuscito a trovare velocemente il punto di svolta per avanzare. Sembra che raggiungerò altri ostacoli nella mia coltivazione solo quando dovrò avanzare allo stadio di Martial Emperor.” Disse con un sorriso Chu Feng.

“Sss…” Baili Xuankong non riuscì a contenersi e sussultò. Poi disse: “Davvero, fa solo male paragonarsi a te. Con il tuo talento, temo che descriverti come genio sarebbe inadeguato.”


“Tuttavia oso garantire una cosa. Fin dai tempi antichi, sei il solo nella Terra Sacra delle Arti Marziali capace di questo.”

“Con il talento che possiedi, se non diventi tu il Signore di un’Era, chi altri potrebbe farlo?” Baili Xuankong mostrò un’espressione orgogliosa, era contento di avere un discepolo come Chu Feng.


“Non la deluderò antenato.” Disse con un’espressione sicura. Non era arrogante, dopotutto il suo obiettivo era il Mondo Esterno, il suo clan era lì.


Se non fosse potuto diventare il Signore di un’Era nella Terra Sacra delle Arti Marziali, come avrebbe potuto raggiungere il Mondo Esterno e contendere con gli eroi lì? Come sarebbe riuscito ad affrontare il suo clan che aveva abbandonato lui e aveva imprigionato suo padre?


“Mi fido di te.” Disse Baili Xuankong, anche lui era pieno dello stesso tipo di sicurezza. Poi disse: “Torna dalla famiglia Luo e salutali. Partiremo subito dopo.”


“Anche se gli incontri della giovane generazione dei quattro clan non inizieranno fino a domani, sembra che la competizione tra discepoli comincerà oggi. Anche se non c’è un limite di tempo, è comunque meglio arrivare prima in caso ci siano imprevisti.”


“Capisco.” Chu Feng non esitò e tornò direttamente nella famiglia Luo.


Bisognava dire che Yin Chengkong e Guan Hong erano stati piuttosto veloci. Chu Feng non se n’era andato per molto tempo, tuttavia quando tornò, i due anziani se n’erano già andati e i ricordi dei membri della famiglia Luo erano stati già alterati.


Dopo che tornò nella famiglia Luo, Chu Feng non discusse per troppo tempo con la famiglia Luo, invece portò direttamente Du Wanwu e Goudan’er in un certo posto.


Voleva che lo aspettassero lì. Aveva intenzione di tornare da loro dopo la competizione alla città delle Nuvole Lunari.


All’improvviso Du Wanwu disse: “Tempismo perfetto, volevo dirti addio.”

“Dirmi addio? Dove hai intenzione di andare? Non vuoi davvero tornare nella valle del Demone del Veleno?” Chiese Chu Feng.


“No.” Du Wanwu sorrise, poi disse: “Chu Feng, ti ritengo un mio amico. C’è una cosa che desidero chiederti, spero che potrai aiutarmi, ma anche se non lo facessi, non ti biasimerei.”

“Per cosa? Parla pure.” Disse direttamente Chu Feng.


“Se morirò, non riportare il mio corpo indietro. Tuttavia, se sopravvivrò e sarò diventato un mostro, per favore portami questo. Potrebbe fermarmi.” Du Wanwu passò un pendente di cristallo verde a Chu Feng.


“Cos’è questo? Cosa intendi esattamente? Se mi consideri davvero un amico, spiegati con più chiarezza.” Disse Chu Feng.


“Io…” Du Wanwu iniziò ad esitare per un bel po’ per poi sospirare. Poi disse: “Va bene, prima o poi lo avresti saputo comunque.”


“Chu Feng, ti ho ingannato prima. So quanto è potente il Gu dell’eredità e so anche quanto è pericoloso.”

“Sai perché la mia pelle è verde? Da quando sono nato, il mio corpo è stato temprato con veleni speciali per prepararmi a questo Gu dell’eredità.”


“Raffinerò questo Gu dell’eredità e otterrò il potere al suo interno. Tuttavia proviene dal mio antenato e sarà davvero difficile e pericoloso.” Disse Du Wanwu.


“Antenato? Stai dicendo… il Demone del Veleno?!!”


“Stai dicendo che questo Gu dell’eredità è formato dal Demone del Veleno? Il Demone del Veleno in persona si è trasformato in questo Gu dell’eredità?” Chu Feng ne fu davvero scioccato. Aveva previsto che questo Gu fosse stato fatto usando delle persone, ma non si sarebbe immaginato che il Demone del Veleno avrebbe utilizzato sé stesso per crearlo. Era davvero spietato.

“Mn, il Gu dell’eredità è stato ereditato dal mio antenato usando la sua coltivazione e il suo corpo. L’ha fatto per passarlo ad un discendente capace di ereditarne la forza.”

“Inoltre è maturato. Il potere che contiene ora probabilmente è molto più potente della forza che il mio antenato possedeva al suo picco.” Disse Du Wanwu.


In quel momento, anche se Chu Feng era estremamente scioccato, si era reso conto del motivo per cui Du Wanwu aveva ricevuto un nome del genere e anche perché il giovane aveva voluto recuperare il Gu dell’eredità così urgentemente.


A quanto pareva aveva intenzione di diventare il secondo Demone del Veleno. E sarebbe diventato ancora più potente del suo antenato di quindicimila anni fa.

“Sicuramente sarà pericoloso ereditare la forza di un Gu così potente. Ci sono molte possibilità di morire, ma non è solo questo il rischio.” Disse Chu Feng.


“Hai ragione. Ci sono molte possibilità di morire, in effetti la probabilità che ci riesca è estremamente bassa.”

“Tuttavia, a parte la morte e il successo, c’è un’altra possibilità. Che non riesca a controllare la forza del mio Antenato e che il processo consumi la mia mente. Allora diventerò una bestia, una persona priva di intelligenza, solo piena di intento assassino.” Disse Du Wanwu.


“Finalmente capisco perché non vuoi tornare nella Valle del Demone del Veleno. Temi di fare loro del male nel caso tornassi.” Disse Chu Feng.


“Mn.” Du Wanwu annuì.

“Allora questo pendente di giada potrebbe salvarti?” Chiese Chu Feng.


“Potrebbe risvegliarmi, ma è solo una possibilità. Se diventassi davvero un demone, sarei estremamente pericoloso. Così… puoi scegliere di non aiutarmi.” Disse Du Wanwu.

“No, ti aiuterò.” Chu Feng accettò il pendente di giada e disse: “Non importa se i miei amici sono demoni o no. Tuttavia non rimarrò a guardare senza fare nulla mentre un mio amico diventa un cadavere che cammina.”



