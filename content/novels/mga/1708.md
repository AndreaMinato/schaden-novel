---
weight: 1708
title: Capitolo 1708 - Ximen Feixue
pubDate: 2024-08-01T18:13:16.537Z
tags:
    - mga
---


“Senior Jiang, sei davvero tu!!!”


La voce che Chu Feng aveva sentito era quella di Jiang Furong.


In effetti non c’era solo lei, ma anche gli altri discepoli più talentuosi della montagna del Legno Turchese, Bai Yunxiao, Qi Yanyu, Tao Xiangyu, Ben Leihu e Zhao Jingang.


In quel momento Jiang Furong era stata bloccata da un gruppo di persone, erano membri del clan imperiale Ximen, c’era anche un vecchio dall’aspetto feroce di fronte a lei, un Martial Emperor. La persona che aveva gridato con rabbia contro Jiang Furong era lui.


Dietro il gruppo del clan Ximen c’era una grossa carrozza da guerra. Sentendo le discussioni dalla folla, Chu Feng era venuto a sapere che Jiang Furong si era scontrata accidentalmente con la carrozza.


Normalmente sarebbe stata una questione di poco conto, ma i membri del clan imperiale Ximen non erano disposti a lasciargliela passare liscia. Esigevano delle scuse e un compenso.


In una situazione del genere, Bai Yunxiao e gli altri si erano spaventati. Uno per uno, erano rimasti in disparte e non avevano nemmeno osato parlare. Temevano tutti di venire coinvolti.


Dopotutto l’altra parte era un clan famoso e c’era anche un Martial Emperor ad accompagnarli.


“Senior, siamo discepoli della montagna del Legno Turchese. Siamo venuti qui su invito della città delle Nuvola Lunari. Noi fratelli ci stiamo preparando a partecipare alla competizione delle Nove Organizzazioni. Ora che la gara è iniziata, temo che faremo tardi se non ci affretteremo.”


“Inoltre la sorella Jiang non l’ha fatto apposta. Senior, dev’essere una persona dalla grande moralità e non le importeranno le offese commesse da una persona di grado inferiore, potrebbe lasciare andare la sorella Jiang?”


Con sorpresa di Chu Feng, dopo aver esitato un po’, Bai Yunxiao si era fatto avanti. Non solo aveva parlato, ma la stava anche difendendo.


Anche se Bai Yunxiao stava tremando dalla paura, almeno era intervenuto. Era davvero sorprendente per Chu Feng.


Questo perché si ricordava come Bai Yunxiao e gli altri non andassero d’accordo con Jiang Furong. Si poteva dire che, nella montagna del Legno Turchese, fossero dei nemici.


Logicamente, con il temperamento di Bai Yunxiao, non avrebbe dovuto fare nulla in questo tipo di situazione e invece si sarebbe dovuto rallegrare delle disgrazie di Jiang Furong.


Eppure aveva deciso di affrontare il pericolo. Era evidente che Bai Yunxiao non fosse così male come Chu Feng si era immaginato.


“Non l’avrebbe fatto apposta? Credi di poter risolvere la questione dicendo soltanto che non l’ha fatto apposta?”

“Non mi importa di chi siete discepoli. Osare scontrarvi con il quinto principe del nostro clan è come un suicidio. Se non volete morire, allora smammate adesso invece che essere degli ostacoli.”


Anche se il vecchio era un Martial Emperor, non possedeva il portamento di un grande guerriero. Era volgare come una canaglia.


“Senior Bai, non c’è abbastanza tempo, dovremmo congedarci prima.” Vedendo che il Martial Emperor era infuriato, Tao Xiangyu e gli altri consigliarono a Bai Yunxiao di andarsene.


Bai Yunxiao non osò restare ulteriormente e se ne andò subito con Tao Xiangyu e gli altri. Solo Jiang Furong rimase.


“Senior, non l’ho fatto davvero apposta. Senior, andrebbe bene se mi scusassi?” Disse Jiang Furong con un’espressione miserabile.


Era venuta qui da molto lontano e non voleva perdersi l’occasione di competere contro gli altri membri della generazione più giovane delle Nove Organizzazioni.


“Scusarti? Se una scusa fosse utile, allora potremmo anche perdonare un omicidio?” Il vecchio non era disposto a perdonarla e mostrò un’estrema arroganza.


L’espressione di Jiang Furong divenne davvero scontenta vedendo che il vecchio le stava rendendo deliberatamente le cose difficili. Dopotutto la persona di fronte a lei era un Martial Emperor. Lei, in quanto Martial King, non poteva nemmeno contendere contro di lui.

“Ehi, che arroganza.” Proprio quando Jiang Furong non sapeva cosa fare, una figura si fece avanti tra la folla e arrivò davanti a lei. Era proprio Chu Feng.


Al momento si era travestito. Figuriamoci gli estranei che lo conoscevano, nemmeno Jiang Furong lo riconosceva.


Non c’era bisogno di dirlo, ma l’intervento di Chu Feng sorprese tutti. Nessuno di loro si aspettava che ci fosse qualcuno con abbastanza coraggio da sfidare il clan imperiale Ximen. Inoltre era un giovane.

“Chi sei? Hai intenzione di intrometterti?”


Il vecchio strinse le sopracciglia e rivelò uno sguardo gelido. In effetti rivelò perfino una potenza opprimente. Evidentemente stava cercando di spaventare Chu Feng, suggerendogli di smammare.


Tuttavia Chu Feng non aveva paura. Disse con un lieve sorriso: “Non è importante la mia identità. Ciò che è importante è… chi siete voi.”


“Cosa intendi dire?” Chiese il vecchio. Si era reso conto che questo ragazzo di fronte a lui sembrava diverso dagli altri.


“Clan imperiale Ximen, uno dei quattro grandi clan imperiali nella Terra Sacra delle Arti Marziali. Si dice che possieda la stirpe più nobile nella Terra Sacra delle Arti Marziali.”


“Non mi aspettavo però che un clan così nobile avrebbe fatto una cosa così vergognosa.”


“Primo, questo è un posto dove compete la generazione più giovane. Non so perché il tuo clan verrebbe qui.”


“Secondo, non parliamo di quante persone ci sono qui. Eppure avete deciso di portare una carrozza e farvi strada.”

“Tuttavia, solo per il fatto che questa ragazza ha toccato accidentalmente la tua carrozza, hai iniziato ad assillarla continuamente e ti sei rifiutato di lasciarla andare.”

“Dimmi, le tue azioni sono diverse da quelle di un tiranno malvagio? È davvero qualcosa che dovrebbe fare un grande clan imperiale?”


“Tu…” Sentendo queste parole, il vecchio impallidì immediatamente. Era infuriato. Non si sarebbe mai aspettato che un mero moccioso avrebbe osato provocarlo e insultare pubblicamente il loro clan in questo modo.


“Cosa? Ciò che ho detto prima riguardava la condotta del tuo clan. Ora commenterò la tua condotta.”


“Non so chi sei. Tuttavia sei comunque un Martial Emperor. Sei uno tra i più grandi esperti nella Terra Sacra delle Arti Marziali. Eppure ti manca assolutamente l’eleganza di un membro della generazione più grande. Per una questione così insignificante hai deciso di rendere le cose difficili ad una giovane. Sei davvero una disgrazia per i Martial Emperor.” Continuò Chu Feng. Non solo lo stava indicando, stava sputazzando saliva sulla faccia del vecchio mentre parlava.


“Vuoi morire!” Il vecchio si asciugò la faccia e se la annusò. Si era infuriato completamente.


<em>Nota traduzione: spero vivamente che ci sia stato qualche errore di traduzione dal cinese all’inglese o dalla mente dell’autore al cinese…</em>


Non solo Chu Feng l’aveva contraddetto pubblicamente, lo aveva perfino insultato in questo modo. Non poteva davvero sopportarlo.

“Molto bene. Fai pure, picchiami a morte. Fai capire a tutti quanto siete canaglie voi del clan imperiale Ximen. Lasciate che tutti vedano quanto siete canaglie.”


“Vi approfittate della vostra posizione per maltrattare gli altri, per maltrattare il debole.” Chu Feng si mise le mani dietro la schiena e alzò il collo. Lo stava istigando.


“Credi che non oserei farlo?” Il vecchio era così arrabbiato da essere diventato rosso. Alzò la mano e fu sul punto di attaccarlo.


Tuttavia, proprio in quel momento, una voce risuonò dalla carrozza: “Zio Pang, lascia stare.”


Il vecchio che stava stringendo i denti si fermò immediatamente. Anche se era un Martial Emperor, si fece da parte come un servo.


Allo stesso tempo, il resto dei membri del clan imperiale Ximen fece lo stesso.


Questo sorprese Chu Feng. Finora aveva visto molti Martial Emperor, ma mai uno che si comportava in modo servile come questo vecchio.


Proprio in quel momento, un giovane uscì dalla carrozza. Era molto bello, ma aveva un atteggiamento gelido. Sembrava emanare un lieve intento omicida.


Era il tipo d’uomo che pareva straordinario anche solo dall’aspetto.


Inoltre la sua coltivazione era davvero forte, era un Semi Martial Emperor di quinto livello. Era ad un livello del genere ad una così giovane età, era capace di contendere con il discepolo del Raffinatore Immortale, Baili Xinghe.


Era sicuramente uno dei migliori geni della giovane generazione della Terra Sacra delle Arti Marziali. Probabilmente era il quinto principe di cui avevano parlato, Ximen Feixue.


“Se non c’è altro, ci congediamo prima.” Mentre parlava, Chu Feng afferrò Jiang Furong per il polso e iniziò a camminare verso l’entrata.


“Aspettate un momento.” Disse proprio in quel momento Ximen Feixue.

“Cosa c’è? Anche tu vuoi uccidermi?” Chu Feng sogghignò.


“Sembra che tu voglia morire. Non preoccuparti, dato che hai contraddetto mio zio Pang oggi, ti ucciderò sicuramente. Ma non sarà oggi, né qui. Non voglio che il tuo sangue sporco macchi il suolo della città delle Nuvole Lunari.” Disse con tono freddo Ximen Feixue.


Una volta che parlò, si diffuse un’aria gelida. Sembrava che l’atmosfera si fosse congelata. Praticamente tutti i membri della giovane generazione iniziarono a tremare. Non potevano resistere al freddo.


Stava minacciando apertamente Chu Feng, che però rimase impassibile.


Sorrise lievemente e disse: “Non vedo l’ora.”


Dopo aver finito di parlare, continuò a camminare verso l’entrata. Nel frattempo tutti iniziarono a fargli strada, nessuno osò ostacolare il suo cammino.


Visto che Chu Feng aveva osato contraddire pubblicamente il clan imperiale Ximen, gli altri avevano avuto la sensazione che non fosse una persona ordinaria.


Ximen Feixue fissò con gelido intento omicida Chu Feng mentre se ne andava.



