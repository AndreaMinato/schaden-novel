---
weight: 1722
title: Capitolo 1722 - Insistere a Combattere
pubDate: 2024-08-02T08:13:16.539Z
tags:
    - mga
---


“Feng Xing ha vinto questo incontro. Dongfang Zexuan è stato eliminato.”

“Prossimo incontro, il quinto principe Ximen Feixue del clan imperiale Ximen contro il principe più grande del clan imperiale Dongfang, Dongfang Changkong.” Annunciò il capo della città delle Nuvole Lunari.


Dongfang Changkong arrivò subito sul palco come un fantasma, sembrava davvero contento.


In confronto a Nangong Long, Dongfang Changkong pareva molto più libero e tranquillo. Senza esitare, era sceso in campo. Dal suo comportamento era chiaro che fosse già pronto a venire sconfitto.


Tuttavia Ximen Feixue non salì direttamente sul palco, invece si alzò dal suo posto e disse al capo della città: “Lord capo della città, continuare la competizione così sarebbe troppo noioso. Che ne dice di fare così, lasci che i giovani del clan imperiale Dongfang e del clan imperiale Beitang mi affrontino insieme.”

“Cosa? Vuole sfidarci tutti?” La giovane generazione dei due clan rimase scioccata dopo aver sentito queste parole.


Anche se sapevano che Ximen Feixue era molto forte, erano parole davvero arroganti. Non li stava proprio considerando.


“Intendi dire che vuoi sfidare tutte le persone rimaste?” Chiese il capo della città.

“Spero che accetterà di farlo così da poter concludere velocemente questa battaglia noiosa. Dopotutto solo una persona potrà vincere questa competizione.” Disse Ximen Feixue.

“Le regole sono state stabilite dai quattro clan imperiali, visto che non è rimasto nessuno del clan imperiale Nangong, se il clan imperiale Beitang e Dongfang non ha obiezioni, naturalmente non ne avrò nemmeno io.” Disse il capo della città.

“Dato che l’amico Ximen è così sicuro di sé, credo che dovremmo esaudire il suo desiderio.” Disse il capo del clan Beitang.


Dopo aver detto questo, i membri rimasti della giovane generazione del suo clan balzarono sul palco. Sembravano tutti davvero ostili.


“Nemmeno io ho obiezioni.” Anche il capo del clan Dongfang accettò.


Com’era successo con il clan Beitang, anche i giovani del clan imperiale Dongfang scesero in campo.


“Woosh!”


Dopo aver visto tutte le persone rimaste scendere in campo, Ximen Feixue si alzò e atterrò sul palco. E si mise proprio al centro.


Con un sorriso, disse: “Finalmente, questo renderà le cose un po’ interessanti. Avanti. Attaccatemi insieme. Usate le vostre abilità più forti.”


“Come desideri!”


La folla iniziò ad attaccare. Chi aveva Armamenti Imperiali Incompleti li estrasse. Chi conosceva Tabù Terrestri li attivò. Diversi principi e principesse del clan imperiale Beitang avevano creato una formazione insieme.


Il carattere “imperiale” cominciò a brillare sulle loro fronti. Il loro potere marziale si agitò. Armi, bestie feroci, venti violenti e tempeste di pioggia si scatenarono.


Volevano approfittarsi del loro vantaggio per battere insieme Ximen Feixue.


“Ancora noioso.” Tuttavia, anche se gli attacchi erano davvero feroci, Ximen Feixue rise con disprezzo. Stese le dita della mano destra e un fiore di loto cremisi apparì sul suo palmo.


Non era un loto ordinario, era formato da potere marziale. Tuttavia era pieno di vita ed estremamente bello.


All’improvviso il loto si divise in innumerevoli luci cremisi che sfrecciarono in ogni direzione.


Erano spaventosamente veloci. A meno che uno non fosse un grande esperto, sarebbe stato impossibile vedere i bagliori cremisi.


“Puu, puu, puu, puu, puu!!”


In un istante, i pezzi di fiori di loto trafissero le tecniche marziali in arrivo. Poi, come lame taglienti, trapassarono i corpi di tutti gli sfidanti a parte Ximen Feixue.


“Ahhhhh!!”


Risuonarono ripetutamente delle urla. Che fossero del clan imperiale Dongfang che del clan Beitang, uomini o donne, erano tutti coperti di sangue e gridavano di dolore.


I loro corpi erano pieni di buchi sanguinosi dopo essere stati tagliati da decine di migliaia di pezzi di fiori di loto, alcuni avevano perfino subito dei danni al dantian.


In un solo istante, il risultato della battaglia era stato deciso. Ximen Feixue era riuscito a sconfiggere tutta la giovane generazione rimasta con un solo attacco.

“Quel Ximen Feixue è davvero così potente?”


Figuriamoci gli altri, perfino la gente dei clan imperiali Beitang e Dongfang, rivelarono espressioni scioccate.


Anche se sapevano già quanto era forte, questo superava le loro previsioni. Pareva che Ximen Feixue fosse un talento anormale.


“Visto che è apparso un genio del genere nel clan imperiale Ximen, i quattro clan probabilmente verranno capeggiati dal clan imperiale Ximen in futuro.”


In quel momento la folla cominciò a pronunciare delle lodi. Tutti pensavano che il clan imperiale Ximen avrebbe dominato sugli altri tre.


“Ximen Feixue gode proprio di una reputazione ben meritata. Capoclan Ximen, congratulazioni.” Il capo della città delle Nuvole Lunari porse i suoi rispetti mentre si congratulava.


Anche il maestro della città di solito neutrale lo aveva lodato, scioccando la folla.


Dopodiché l’uomo si girò verso Chu Feng: “Feng Xing, hai intenzione di continuare la tua sfida?”


In quel momento tutti quanti volsero gli sguardi verso di lui.

Sentendo queste parole, Chu Feng rise piano. Poi finse di essere confuso e chiese: “Lord capo della città, cosa intende dire?”

“Normalmente saresti in grado di continuare la tua sfida. Tuttavia siete rimasti solo tu e Ximen Feixue. Sei sicuro di voler continuare la tua sfida?”


“Lord maestro della città, non capisco cosa intende dire.” Disse Chu Feng.


“Eheh…” Il capo della città rise in modo strano. “Amico Feng Xing, stai fingendo di non comprendere?”


“Se ha qualcosa da dire, la dica pure Lord capo della città. Perché girarci attorno?” Disse Chu Feng.


“Molto bene, tanto vale che ti dica la verità. La forza di Ximen è evidente. So che sei molto forte, ma da come la vedo, avresti poche possibilità di vincere.”


“È inevitabile che durante un incontro ci siano dei feriti, non desidero che gli sfidanti si facciano male inutilmente. Così ti sto consigliando di arrenderti.” Disse il capo della città delle Nuvole Lunari.


“Lord capo della città, io, Feng Xing, ho viaggiato in lungo e in largo così da poter dimostrare le mie capacità. Se avessi paura, non mi sarei nemmeno presentato.”


“All’improvviso un vecchio Semi Martial Emperor al picco del suo livello lo sollecitò: “Amico Feng Xing, sappiamo tutti che sei molto potente. L’abbiamo visto. Se foste allo stesso livello di coltivazione, sarebbe stato un incontro meraviglioso.”


“Tuttavia sei un Semi Martial Emperor di quarto livello, mentre Ximen Feixue è al quinto. Dato il divario di coltivazione, che utilità ci sarebbe nell’affrontarlo? Ascolta il mio consiglio. È il momento che questa gara finisca. È meglio se ti fermi qui.”


Era un Anziano della Sacra Assemblea degli Sciamani. Era la prima volta che Chu Feng lo vedeva.


Anche se dalle sue parole pensava che Chu Feng fosse inferiore a Ximen Feixue, lo aveva detto con intenzioni gentili. Così Chu Feng si limitò a sorridere di fronte alla sua benevolenza e a ringraziarlo per la premura.


“Amico Feng Xing, credo che anche il capo della città delle Nuvole Lunari stia pensando al tuo bene. In realtà sarebbe comunque un ottimo risultato. Finiresti secondo, non è male. Perché insisti a farti ferire e a farti umiliare?” Anche un esperto della città delle Nuvole Lunari gli consigliò di fermarsi.


Questa persona era molto diversa dal vecchio della Sacra Assemblea degli Sciamani. Anche se anche lui lo stava sollecitando a fermarsi, non era sincero. Il suo tono era molto simile a quello del capo della città delle Nuvole Lunari. Non stava pensando alla salute di Chu Feng, ma lo stava sottovalutando.

“Senza vedere l’incontro, come sai che finirò secondo?”


“Senza vedere l’incontro, come sai che rimarrò ferito?” Chiese con tono freddo Chu Feng.

“Questo…” L’uomo non si aspettava una risposta del genere. Impallidì e divenne incerto.

“Amico Feng Xing, se insisti a combattere, non ti fermerò. Tuttavia devo comunque darti un ultimo consiglio; non sopravvalutare le tue capacità.” Disse il capo della città.


Dopodiché molti membri della città delle Nuvole Lunari cominciarono a deridere Chu Feng. Principalmente commentando su come Chu Feng si stava sopravvalutando, stava cercando guai e altre frasi simili.


Altri addirittura iniziarono ad insultarlo, affermando che non avrebbe potuto competere con Ximen Feixue.


In effetti la maggioranza della folla pensava che Chu Feng non avesse possibilità di vincere. Il motivo per cui non lo aveva espresso era perché non voleva offenderlo.

Ximen Feixue rimase completamente in silenzio. Anche se voleva dare una lezione a Chu Feng, era disposto a guardare come veniva umiliato.


Chu Feng non solo ignorò gli insulti e le derisioni, ma sorrise con indifferenza. Poi scese sul palco e arrivò di fronte a Ximen Feixue.


Diede un’occhiata attorno e poi aggiunse: “Le mie scuse, temo che vi deluderò. Insisto a combattere in questo incontro.”



