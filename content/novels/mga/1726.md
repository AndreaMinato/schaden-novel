---
weight: 17260
title: Capitolo 1726 - La Leggenda del Dio Malvagio
pubDate: 2024-08-02T12:13:16.539Z
tags:
    - mga
---


In quel momento il capo della città delle Nuvole Lunari si accigliò lievemente e un angolo della sua bocca fremette lievemente. Considerando il suo punto di vista, naturalmente non desiderava che qualcuno aiutasse Chu Feng.


Tuttavia non c’era motivo per cui potesse fermare Baili Xuankong. Impotente, finì con il dire: “Faccia come desidera.”


“Amico Feng Xing, prendi quest’arma.” Baili Xuankong non esitò. Con un cenno della manica, un raggio rosso scuro volò verso il giovane.


Chu Feng stese la mano e la afferrò. Poi porse subito i suoi rispetti a Baili Xuankong. Disse: “Grazie Senior.”


Gli spettatori cominciarono a sibilare vedendo l’arma. In effetti alcuni cominciarono a ridere a crepapelle.


Molti erano pieni di anticipazione quando avevano sentito che Baili Xuankong avrebbe dato in prestito un Armamento Imperiale Incompleto a Chu Feng. Si erano tutti incuriositi.


Tuttavia l’arma nelle mani di Chu Feng non sembrava niente di che.


Era una spada lunga più di due metri, ma più che un Armamento Imperiale Incompleto, pareva una spada di legno rosso scuro. Non solo non era tagliente, aveva una superficie irregolare e trasandato. Non pareva nemmeno una spada.

“E io che mi stavo chiedendo che arma gli avrebbe prestato. Dopo tutti questi discorsi, è solo un pezzo di legno malandato.”


“Feng Xing ha intenzione di usare quel pezzo di legno per contendere con la Spada Celeste Immortale?”


“Non so proprio se stai cercando di aiutarlo o di danneggiarlo.” Ximen Feixue rise con sprezzo. Trovava troppo divertente quella spada di legno.


“E io che pensavo fosse un individuo stravagante disposto a prestare un Armamento Imperiale Incompleto.”


“A quanto pare sta cercando di farci ridere, ahahah…”


Sempre più persone tra la folla scoppiarono a ridere. Non stavano deridendo solo Baili Xuankong, ma anche Chu Feng.


“Ahah…”


Tuttavia Baili Xuankong non si arrabbiò, anche lui si unì al coro. Poi disse: “E io che pensavo che tutti i presenti qui fossero esperti. Non mi sarei mai aspettato che ci sarebbero state così tante persone ignoranti. Sono davvero deluso.”


“Umpf, è chiaramente un pezzo di legno malandato. Eppure insisti a dire che siamo ignoranti. Ci hai preso per scemi?” La folla sbuffò, era convinta che Baili Xuankong stesse solo dicendo assurdità.


Dopotutto molti di loro possedevano tecniche Spirit eccezionali. In quanto Sciamani, avevano osservato con attenzione la spada di legno nelle mani di Chu Feng e non avevano scoperto nulla di peculiare in essa. Così erano certi che non fosse altro che un bastone di legno.


“Immortale della Bussola, da come la vedo, tra i presenti, è la persona più esperta.”


“Dato che conosce la storia della Spada Celeste Immortale, presumo che sappia anche della Spada del Dio Malvagio, vero?” Chiese Baili Xuankong.


“Spada del Dio Malvagio?” La folla sussultò. Dall’espressione scioccata della gente, era evidente che la maggior parte di loro non ne avesse mai sentito parlare.


In effetti, perfino l’Immortale della Bussola ne fu sorpreso e la sua espressione cambiò. Poi disse con un sorriso: “Ahah, la spada del Dio Malvagio, ne ho già sentito parlare prima. Ma non è una storia, è una leggenda.”


Lo shock degli spettatori divenne ancora più pronunciato. Indipendentemente dal loro genere o età, alla gente della Terra Sacra delle Arti Marziali piaceva ascoltare le leggende. Dopotutto sentendole avrebbero ampliato le loro conoscenze.


“La spada del Dio Malvagio è una leggenda molto antica…”

“Secondo quella leggenda, proviene da un tempo davvero remoto, appena dopo l’Antica Era. In quel momento il mondo si stava riprendendo lentamente. È successo durante l’epoca in cui i coltivatori marziali stavano iniziando a tornare al potere.”


“Allora i Signori dovevano ancora nascere. Tuttavia durante quel periodo, è nata un’esistenza degna di essere definita tale. Tuttavia non era umana, ma era una bestia mostruosa.”


“Nessuno sapeva che sorta di creatura fosse. Questo perché si rivelava solo con un aspetto umano. Ciò che gli esseri umani ricordarono della creatura era della sua lunga spada cremisi. Quell’arma era estremamente assetata di sangue, bere sangue era la sua seconda natura. Tutte le persone uccise dall’arma sarebbero state prosciugate del loro sangue.”

“Così quell’arma ha terrorizzato innumerevoli persone, ed era la Spada del Dio Malvagio.”


“Era proprio per via della Spada del Dio Malvagio che molti iniziarono a riferirsi a quella bestia mostruosa come Dio Malvagio. Secondo le leggende, allora, il Dio Malvagio era un’esistenza che solo gli elfi dell’Antica Era erano capaci di controllare.”

“Alcuni dicono che il Dio Malvagio possedesse una forza tirannica. Se avesse brandito un Armamento Imperiale, perfino gli elfi dell’Antica Era non avrebbero potuto competere con lui. Sarebbe diventato il signore di quell’era.”


“Tuttavia, data la forza che possedeva allora, non sarebbe stato difficile per lui ottenere un Armamento Imperiale.”

“Così la gente è giunta alla conclusione che il Dio Malvagio volesse cambiare arma, ma che non fosse in grado di farlo. Questo perché era riuscito ad arrivare a quel livello grazie alla spada del Dio Malvagio. Senza di essa, non sarebbe stato così potente.”

“Dopodiché il Dio Malvagio è scomparso all’improvviso. Alcuni dicono che abbia deciso di ritirarsi dal mondo dei coltivatori marziali. Altri affermano che sia stato ucciso dagli elfi dell’Antica Era. Alcuni hanno perfino detto che il Dio Malvagio avesse perso il controllo della sua arma e che fosse stato divorato da essa.”


“Con così tante teorie, è molto difficile determinare la verità. In effetti nessuno sa se la leggenda del Dio Malvagio è reale o no.”


“Per questo ho chiesto apposta ad alcuni miei amici tra gli elfi dell’Antica Era. Sapevano anche loro di questa leggenda, ma visto che è successo così tanto tempo fa, nemmeno loro potevano essere certi che fosse davvero esistito il Dio Malvagio.”


“Tuttavia una cosa è certa. Durante l’era dell’Imperatore Huang, qualcuno ha scoperto una Spada Demoniaca in un posto davvero remoto.”


“La Spada Demoniaca possedeva una sua intelligenza. Dopo essere comparsa, iniziò a massacrare ogni ostacolo, era estremamente assetata di sangue. Indipendentemente che fossero uomini o bestie, chiunque avesse incrociato quella spada sarebbe andato incontro ad una calamità.”

“Dopodiché, i Tre Palazzi della razza umana si sono coalizzati per eliminare quella spada. Anche se sono riusciti a batterla, visto quanto era speciale e che avevano i loro secondi fini, decisero all’improvviso di non distruggerla e invece di usarla.”

“Per questo i Tre Palazzi hanno finito con il combattere tra di loro. Cogliendo questa opportunità, la Spada Demoniaca è scappata e nessuno ha più saputo nulla di essa.”


“Visto che anche la Spada Demoniaca era di colore rosso, la gente ha pensato che fosse la Spada del Dio Malvagio.” Spiegò l’Immortale della Bussola.


“All’improvviso qualcuno del palazzo della Legge Celeste disse: “Immortale della Bussola, non faccia commenti irresponsabili. Il nostro palazzo della Legge Celeste non ha mai fatto una cosa del genere.”

“Immortale, sono cresciuto nel palazzo del Re Mortale e non ho mai sentito nulla di una Spada Demoniaca.” Intervenne qualcun altro.


“Non è stato un evento positivo, anche per i Tre Palazzi la Spada Demoniaca è un segreto.”

“Le vostre posizioni non sono abbastanza importanti. Naturalmente non lo potete sapere.” Disse con disprezzo l’Immortale della Bussola.

“Lei…” La gente che aveva contraddetto l’Immortale della Bussola si arrabbiarono, ma non poterono trovare nessuna giustificazione per ribattere. Dopotutto era la verità. Anche se erano membri dei Tre Palazzi, le loro posizioni non erano affatto elevate. In effetti non erano a conoscenza di molte vicende.

“Fratello, mi hai chiesto della Spada del Dio Malvagio, non mi dirai che la spada di legno è la leggendaria Spada del Dio Malvagio, vero?” Chiese con un sorriso raggiante l’Immortale della Bussola.



