---
weight: 17270
title: Capitolo 1727 - Conquistare questa Spada
pubDate: 2024-08-02T13:13:16.539Z
tags:
    - mga
---


“L’Immortale ha indovinato, è proprio la Spada del Dio Malvagio.” Disse Baili Xuankong dopo aver annuito.


Anche se lo aveva detto con orgoglio, la gente gli fischiò contro. Figuriamoci gli altri, perfino l’Immortale della Bussola iniziò a ridere lievemente.

Dopotutto ne aveva narrato la leggenda, perfino gli elfi dell’Antica Era non sapevano se la storia fosse vera o no.


Inoltre, anche se fosse accaduto davvero, anche se la spada del Dio Malvagio fosse esistita in questo mondo, a giudicare dalle leggende sarebbe dovuta essere un’arma straordinaria. Così come poteva apparire qui?


Quel pezzo di legno malandato non sembrava avere nulla a che fare con quel tesoro e perfino l’Immortale della Bussola ne era convinto.


In quanto Sciamano dal Marchio del Drago, aveva già osservato bene la lama nelle mani di Chu Feng, ma ne era solo rimasto deluso. La sola differenza era che non lo esprimeva come gli altri.


“Se la spada del Dio Malvagio esiste davvero, vorrei affrontarla con la mia spada Celeste Immortale. Dalla leggenda raccontata dall’Immortale della Bussola, in effetti è degna di affrontare la mia arma.”


“Ma ci prendi per sciocchi se credessimo che quel pezzo di legno malandato sia la spada del Dio Malvagio, no?”


“Ci sono molti Sciamani esperti presenti. Oltre a loro ci sono anche quattro Immortali. Come farebbero a non vedere se quel pezzo di legno è un tesoro o no?” Disse Ximen Feixue.

“Ahah, le masse sono ignoranti, non riescono nemmeno a vedere un tesoro che hanno davanti agli occhi. Sembra che nemmeno gli Sciamani dal Marchio del Drago siano molto capaci.” Baili Xuankong scoppiò a ridere.


Vedendo che Baili Xuankong li aveva insultati, l’Immortale Avaro disse con tono freddo: “Umpf, anche se quel ciocco è un po’ speciale, non è niente di straordinario. Da come la vedo, stai causando deliberatamente problemi. Lord capo della città, chiedo umilmente di cacciare fuori quest’uomo.”


“Molto bene, uomini…” Al maestro della città non piaceva Baili Xuankong fin dall’inizio. Le parole dell’Immortale Avaro gli avevano dato una giustificazione sufficiente per sbarazzarsi di lui.

“Che sia vero o no, lo sapremo provando. Amico Feng Xing, conosci il metodo per farti riconoscere da un’arma, no? Perché non fare un tentativo?!” Disse ad alta voce Baili Xuankong.


Anche se la folla pensava che il vecchio fosse venuto per causare guai, rivolsero comunque gli sguardi verso Chu Feng con un po’ di anticipazione.


Non era un tipo di anticipazione positiva, non vedevano l’ora di vederlo fallire, così che potessero fare smammare Baili Xuankong.


La pressione su Chu Feng aumentò di molte volte. Alla fine anche Chu Feng era uno Sciamano geniale e possedeva gli Occhi Celesti.


Così aveva scoperto fin dall’inizio che non c’era nulla di speciale nella spada di legno passatagli da Baili Xuankong. Non poteva essere considerata un’arma.


All’inizio aveva pensato che Baili Xuankong avesse qualche tipo di intenzione particolare, ma ora sembrava che non fosse affatto così.

<em>’Un pezzo di legno così malandato, anche se ci instillassi il mio potere marziale, cosa potrebbe fare? Oh antenato, non sta cercando di rendermi le cose difficili?’</em>


Pensò con amarezza Chu Feng. Tuttavia emise comunque un filo di potere marziale dal suo palmo e lo instillò nel pezzo di legno.


“Buzz!!”


Gli occhi di Chu Feng brillarono. Non solo questo pezzo di legno aveva divorato il suo potere marziale, ma l’aveva fatto in modo estremamente veloce. Era come la terra secca che inghiottiva una goccia d’acqua. In un istante, la scia di potere marziale era stata assorbita completamente senza lasciare nemmeno una traccia.

“È fattibile!”


Chu Feng si emozionò. Si era reso conto che questo pezzo di legno era più notevole di quanto aveva previsto.


Così lo strinse e iniziò a rilasciare un costante flusso di potere marziale dal suo dantian.


Facendo così, Chu Feng divenne ancora più scioccato. Il potere marziale che stava riversando nell’arma era estremamente feroce, come un’inondazione che trapassava una diga.


Tuttavia, quel pezzo di legno irrilevante era come un abisso senza fondo. Non importava quanta energia ci riversasse, non reagì in nessun modo.


“Eheh… come previsto, non è nient’altro che un pezzo di legno.” La folla era concentrata sui movimenti di Chu Feng. Si erano già resi conto che Chu Feng aveva iniziato ad instillare potere nel pezzo di legno, che stava usando il metodo per farsi riconoscere da un’arma. Eppure non c’era risposta. Così la gente iniziò a sogghignare con derisione.


Tuttavia Chu Feng non si arrese. Pensava che, non importava quanto fosse profonda una valle, poteva comunque essere riempita. Si rifiutava di credere che il suo potere marziale non sarebbe stato capace di riempire il pezzo di legno.


“Snap, snap!!”


Finalmente l’arma diede una risposta. Iniziarono a risuonare degli schiocchi incessanti.


“Cielo! Quel pezzo di legno!!!”


Le espressioni di praticamente tutti i presenti cominciarono a cambiare. I loro sguardi brillarono e rimasero a bocca e ad occhi spalancati.


Questo perché il pezzo di legno stava iniziando a rompersi e dalle crepe brillava una splendida luce rossa.


Alla fine si ruppe completamente, rivelando gradualmente una spada completa.


L’arma era lunga due metri e ampia meno di un pollice. Ad una prima occhiata pareva un bastone da bambù molto sottile.


Tuttavia era completamente cremisi e sembrava fatto di sangue. Inoltre era incredibilmente affilata.


“Rumble!!”


Il potere marziale nella regione attorno cominciò a divampare, formando increspature attorno a Chu Feng. Risuonarono dei tuoni dal cielo.


“Quella spada, è davvero un Armamento Imperiale Incompleto!” La folla era scioccata, specialmente i quattro Immortali.


Prima era solo un pezzo di legno malandato, ora emanava una grande potenza molto più intensa di un ordinario Armamento Imperiale Incompleto.


Tuttavia non erano riusciti a scoprire quanto era unico nonostante lo avessero osservato per così tanto tempo. Come potevano non essere scioccati?


Tuttavia la persona più scioccata era Chu Feng, era la persona che poteva percepire di più la potenza dell’arma.


Dopo tutto questo tempo, poteva essere considerato qualcuno con molta esperienza in questo mondo. Aveva usato moltissime armi, ma non aveva mai provato questa sensazione.


Era una sensazione estremamente speciale. Qualsiasi altro Armamento Imperiale in cui aveva instillato energia, anche se non si era sottomesso in modo assoluto, lo avrebbe comunque riconosciuto come padrone. Tuttavia non stava ancora provando questa sorta di sensazione da quest’arma. Invece sentiva… resistenza.


Resistenza? Più resisteva, più Chu Feng voleva domarla.


“Clink!!”


L’arma cominciò a tremare violentemente, stava cercando di sfuggire dalla presa di Chu Feng e volare via.


“Vuoi scappare? Non è così facile!”


Chu Feng strinse la presa. Non voleva lasciarsi scappare questa opportunità. Allo stesso tempo, cominciò ad instillare più potere marziale nella spada.


Questa energia era diversa da quella che aveva usato prima. Se il potere marziale che aveva instillato precedentemente era paragonabile a quello della gente comune, allora quello che stava sfoderando ora era un magnifico esercito di migliaia di cavalieri che stavano per partire per una spedizione militare.


L’esercito era partito, tutto per domare questa spada!!!



