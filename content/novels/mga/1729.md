---
weight: 17290
title: Capitolo 1729 - Spada Demoniaca Cremisi
pubDate: 2024-08-02T15:13:16.540Z
tags:
    - mga
---


“Clink!!”


Proprio in quel momento, la lama rossa all’improvviso si liberò dalla superficie. Divenne un raggio di luce cremisi e si levò al cielo per fuggire.


“Paa!!”


Proprio in quel momento, una grossa mano apparì nel cielo e la afferrò.


La folla rimase scioccata da questa scena. Questo perché era stato Chu Feng a farlo.


“Feng Xing, sei stanco di vivere? Lasciala presto, altrimenti ti ucciderà!!!” Gridò l’Immortale Sciamano. Era già certo che la spada cremisi non fosse un Armamento Imperiale Incompleto ordinario. L’aura malvagia che emanava era troppo potente. Non sarebbe stato eccessivo dire che fosse una Spada Demoniaca. Armi del genere avrebbero posseduto una natura omicida.


Prima, quando Chu Feng era ancora vigoroso e in salute, si era sforzato molto, ma non era riuscito a domarla. Adesso era gravemente ferito. Di questo passo le sue condizioni sarebbero peggiorate o sarebbe stato perfino ucciso dalla spada.


“Senior, grazie per la preoccupazione, ma insisto ad ottenere questa spada.”


Determinazione brillò negli occhi di Chu Feng. Dopodiché il suo aspetto iniziò a cambiare.


All’improvviso atterrò dal cielo e arrivò nel posto dove aveva sistemato la formazione. “Bang”, piantò di nuovo la spada cremisi nel terreno.

“Roaaaar!!”


La spada emise uno strano ruggito e apparirono all’improvviso fiamme cremisi che avvolsero Chu Feng.


Allo stesso tempo, le nuvole nere che coprivano il cielo divennero cremisi. Alla gente sembrò di scorgere innumerevoli fantasmi che erano morti pieni di amarezza che fluttuavano ed emettevano grida spaventose.


Questa scena terrorizzò molti dei presenti. Se un’arma possedeva anime piene di rimpianto, significava che doveva aver ucciso innocenti e ne conteneva così tanti, quindi ci si poteva immaginare che tipo di arma fosse. Era indubbiamente una Spada Demoniaca e di massimo livello.

“Così infausta! Questa spada è davvero infausta! È già diventata un demone, non può continuare ad esistere. Se continuasse a farlo, porterebbe solo disastri nel mondo.”


Mentre parlava, l’Immortale Sciamano si levò al cielo. Un bagliore dorato ricoprì il suo corpo. Aveva scatenato la sua Potenza dell’Imperatore e sembrò diventare una divinità mentre la sua luce illuminava la folla.


In un istante, il cambiamento nel cielo portato dalla spada cremisi sparì, così come la sensazione di oppressione.


La potenza di un Martial Emperor era stata rivelata chiaramente in questa situazione. In quel momento, innumerevoli membri della giovane generazione e anche persone più anziane, rivelarono espressioni ammirate e adoranti.


Tuttavia, subito dopo che l’Immortale Sciamano intervenne, un’altra Potenza dell’Imperatore gli impedì di avanzare.


Era l’Immortale Avaro, era intervenuto per impedirgli di aiutare Chu Feng.


Quando la Potenza dell’Imperatore dell’Immortale Sciamano fu soppressa, il cielo tornò di nuovo cremisi. I fantasmi riapparirono e c’erano perfino dei fulmini e dei tuoni che riecheggiavano dall’orizzonte.


Non solo il potere della spada cremisi non era diminuito, era diventato ancora più spaventoso.


“Immortale Avaro, cosa stai facendo?” Chiese con furia l’Immortale Sciamano.


“Immortale Sciamano, questo è un incontro tra membri della generazione più giovane. Perché devi intrometterti e infrangere le regole?” Domandò con un sorriso malvagio l’altro.


“Quella spada è troppo infausta, non è un’arma ordinaria. È una Spada Demoniaca di massimo livello. Dev’essere eliminata, altrimenti causerebbe solo disastri.” Disse l’Immortale Sciamano.

“Immortale della Bussola, dobbiamo salvare Feng Xing. Altrimenti verrà divorato da quella spada. Dobbiamo eliminarla. Altrimenti inizierà a fare massacri.” Impotente, l’Immortale Sciamano si rivolse all’Immortale della Bussola in cerca d’aiuto.


“In effetti è una Spada Demoniaca, altrimenti non avrebbe rivelato una quantità così enorme di fantasmi e amarezza. Guardando quanti sono… sigh… deve aver commesso molte colpe.” Perfino l’immortale della Bussola mostrò un’espressione seria e sospirò quando vide tutti gli spettri che coprivano il cielo.


“Tuttavia, anche se le Spade Demoniache sono spaventose, sono comunque rari tesori. Sarebbe positivo se qualcuno fosse capace di domarla.” Aggiunse.


“Cosa intendi dire?” Disse scioccato l’Immortale Sciamano.


“Continuiamo a guardare per un altro po’. Ho la sensazione che… l’amico Feng Xing ha ancora qualche asso nella manica.” Rispose l’Immortale della Bussola con un po’ di anticipazione nello sguardo.


Gli sguardi della folla tornarono a posarsi su Chu Feng.


Stavano pensando: <em>’Che Feng Xing sia davvero capace di domare perfino quella Spada Demoniaca?’</em>


“Cielo! Cosa sta succedendo esattamente? Le ferite di Feng Xing sono sparite?!”


Molti dei presenti non riuscirono a contenere i sussulti. Erano profondamente scioccati.


Erano sbalorditi perché le ferite erano state guarite dalla Spada Demoniaca cremisi, a quanto pareva, nonostante le fiamme gassose emesse dall’arma avessero bloccato ogni via di fuga di Chu Feng, non lo avevano ferito, lo avevano curato.

“Rumble!!”


Il cielo iniziò a tremare. I fantasmi che coprivano il cielo e le nuvole cremisi iniziarono a convergere in un posto. Si trasformarono in un enorme vortice, pareva che il cielo stesse per venire risucchiato dal vortice.

“Boom!!”


Alla fine il vortice si trasformò in un raggio rosso che calò dal cielo. Piovve giù ed entrò nella spada cremisi.


In quel momento la terra cominciò a tremare violentemente. Sembrava che il cielo stesse cadendo e la terra stesse sprofondando.


Tuttavia durò solo un istante. Un momento dopo, il mondo tornò alla normalità e il palco tornò tranquillo.


Erano tutti sorpresi.


Le ferite di Chu Feng erano guarite, ma anche la Spada Demoniaca era cambiata. Non possedeva più quell’aura malvagia di prima, ma emetteva comunque una grande potenza.


Inoltre la spada non stava più lottando, era completamente ubbidiente. Sembrava fosse disposta a servire Chu Feng.

“Ci è riuscito! È riuscito a domarla e a farsi riconoscere come suo proprietario!”


La folla si animò. Indipendentemente che fosse la leggendaria Spada del Dio Malvagio o meno, la gente sapeva che non era un Armamento Imperiale Incompleto ordinario. Era almeno una Spada Demoniaca.


Tuttavia Chu Feng era riuscito a domarla. Altri al suo posto non sarebbero stati capaci di compiere un’impresa del genere, non avrebbero avuto nemmeno il coraggio di provare.


Dopotutto le armi demoniache erano diverse, avrebbero ucciso le persone da sole.


“Clap, clap, clap, clap…”


All’improvviso risuonò un applauso. Era stato Ximen Feixue.


In quel momento aveva sfoderato la sua arma e stava sorridendo.


“Non male. Non avrei mai pensato che saresti riuscito a domare una Spada Demoniaca del genere.”

“Sembra che potresti diventare un demone in futuro.” Le parole di Ximen Feixue contenevano vari sottintesi. Mentre la gente poteva accettare le Spade Demoniache, temevano soprattutto che una persona potesse diventare un demone. Ciò che stava facendo Ximen Feixue era presentare questo tabù, era davvero infido.


“Tuttavia sembra che sia abbastanza degna di affrontare la mia Spada Celeste Immortale.”


Dopo aver detto questo, brandì la sua arma e la puntò verso Chu Feng. Il suo sguardo freddo era pieno di intento omicida.



