---
weight: 1730
title: Capitolo 173 - Una Chiacchierata Schietta tra Maestro e Discepolo
pubDate: 2024-05-29T19:13:16.356Z
tags:
    - mga
---


CAPITOLO SPONSORIZZATO ringraziamo akisame
35 Capitoli in coda 0/3€
-Schadenfreude


"Puoi già usare la Formazione Spirit così bene?"


Zhuge Liuyun rimase sbalordito, nonostante il mantello bianco coprisse il suo volto, Chu Feng poteva comunque vedere il suo aspetto scioccato e contento.


"Eheh..."


Chu Feng ridacchiò e non rispose, comunque accettò in silenzio le parole di Zhuge Liuyun. Dopotutto, gli stava mostrando le sue capacità.


"Puoi controllare i cambiamenti di questa Formazione?" Disse di nuovo lo Sciamano.


"Maestro, che genere di cambiamento desidera?" Chiese Chu Feng."


"Cambiane la forma." Rispose Zhuge Liuyun.


*hmm hmm*


Proprio quando finì di parlare, la Formazione Spirit che li circondava scomparì. Stavolta ne era apparsa una nella mano di Chu Feng.


All'inizio la Formazione traslucida era grossa come un palmo e vorticava attorno al palmo del ragazzo, ma mentre Chu Feng continuava a controllarla, si allontanò gradualmente dalla sua mano e si ingrandì lentamente. Occasionalmente diventava rettangolare, altre volte circolare oppure una stella a cinque punte. Cambiava proprio come desiderava, limitata solo dall'immaginazione di Chu Feng.


"Riesci ad usare la Bussola degli Spiriti?" Chiese di nuovo Zhuge Liuyun.


Chu Feng annuì, tirò fuori la bussola e ne descrisse i vari simboli. Grazie alla guida di Ovetto, sapeva tutto a menadito.


Dopodiché Zhuge Liuyun fece qualche altra domanda riguardo al libro che gli aveva dato, anche se Ovetto non era presente, poteva rispondere facilmente a quelle domande. La sua analisi era stata estremamente profonda.


"Bene, bene, bene!"


Dopo l'esame, Zhuge Liuyun non disse molto, solo tre "bene". Comunque le tre parole erano sufficienti per esprimere le emozioni del maestro.


"Volevo trovare una persona abbastanza degna da poter ricevere le mie tecniche. Ho cercato per metà della mia vita e finalmente ho trovato un buon discepolo."


L'uomo continuò ad annuire mentre lo guardava.
Prima aveva riposto un briciolo di speranza nel ragazzo, ma ora le capacità di Chu Feng avevano superato completamente le sue aspettative.


"Maestro, lascia che le porga i miei rispetti!" Chu Feng si chinò su un ginocchio e unì le mani, riconoscendolo come maestro.


"Sei intelligente e in futuro diventerai uno Sciamano incredibile, i tuoi risultati saranno sicuramente superiori ai miei."


"Tuttavia purtroppo posso solo guidarti, ma non insegnarti. Comunque, se sei disposto a farlo, puoi comunque chiamarmi 'maestro'." Zhuge Liuyun si piegò e aiutò Chu Feng a tirarsi su.


"Sei il mio maestro, il mio solo maestro." Disse il ragazzo con un tono estremamente risoluto e pieno di rispetto.


"Ahah! Bene, non mi sono davvero sbagliato." Nonostante avesse detto quelle parole, ovviamente Zhuge Liuyun aveva gradito ciò che aveva detto Chu Feng.


Dopotutto a chiunque piacerebbe trovare un discepolo talentuoso per tramandare le proprie tecniche.


Dopodiché l'uomo mise le mani nel Sacchetto Cosmo che aveva alla vita e i simboli iniziarono a muoversi e brillare. Apparì una manciata di Perle Origin nel suo palmo. Con un'occhiata, Chu Feng notò che ce n'erano cento.


"Feng'er, la data dell'incontro tra te e Gong Luyun si sta avvicinando. In quanto tuo maestro, posso aiutarti in qualunque modo. Prendi queste Perle Origin, credo che ti aiuteranno un po'."


"Grazie maestro."


Chu Feng le accettò. Sapeva già che Zhuge Liuyun era piuttosto ricco, ma non avrebbe mai pensato che sarebbe stato così generoso.


Chu Feng era commosso, estremamente commosso. Dopotutto, anche se Zhuge Liuyun era ricco, le Perle Origin erano piuttosto costose.


Nonostante le dicerie affermassero che la Scuola del Drago Azzurro offrisse una Perla Profound al mese a Zhuge Liuyun, Chu Feng sospettava che fossero infondate. La realtà poteva essere ben diversa.


Sapeva che la migliore medicina Profound, la Perla Profound, era estremamente rara. Poteva essere considerata un tesoro preziosissimo perché il potere Profound contenuto in essa era incredibile. Aveva gli stessi effetti che avevano le Perle Spirituali per le persone allo Spirit realm.


Avrebbero aiutato i coltivatori al nono livello del Profound realm che non riuscivano ad avanzare ulteriormente. Avrebbe garantito un nuovo potere, facendoli entrare nell'Heaven realm.


Da questo si poteva capire quanto fossero preziose le Perle Profound. Figuriamoci la Scuola del Drago Azzurro di secondo livello, perfino la Scuola Lingyun non era così ricca da poter offrire una Perla Profound al mese ad uno Sciamano.


Quindi Chu Feng pensava che fossero solo dicerie, figuriamoci una perla Profound al mese, perfino una medicina Profound di alta qualità era un'enorme spesa.


Altrimenti la signorina della città dell'Uccello Vermiglio, Su Rou, non sarebbe stata così contenta vedendo il premio di Zhuge Liuyun.


Dopo aver messo via le cento Perle Origin, Chu Feng si rallegrò. Voleva sapere che livello avrebbe raggiunto dopo aver usato le perle Origin per aiutare la sua coltivazione.


Inoltre guardò il suo maestro con ancora più rispetto e gratitudine. Nonostante fosse ricco, dopotutto doveva coltivare anche lui e non era obbligato a dargli delle risorse.


Comunque, dopo aver conosciuto Chu Feng da poco, Zhuge Liuyun gli aveva dato un enorme aiuto. Era evidente che avesse un'ottima impressione di lui.


"Sei leggermente testardo e devi moderarti, altrimenti la pagherai a caro prezzo."


"Tuttavia, non devi preoccuparti troppo. Puoi combattere tranquillamente Gong Luyun. Anche se perdi ti proteggerò." Disse Zhuge Liuyun.


"Eheh." Chu Feng ridacchiò. Non aveva capito che stava puntando ad uccidere Gong Luyun, vero?


Comunque, dopo aver visto le capacità del ragazzo, Zhuge Liuyun gli mostrò apertamente il suo affetto. I due chiacchierarono per molto tempo con sempre più interesse.


Alla fine Zhuge Liuyun preparò personalmente una tavola di buoni piatti per Chu Feng. Nonostante non fossero sontuosi, emanavano un buon profumo e avevano un ottimo sapore.
Probabilmente erano davvero poche le persone a poter godere di un trattamento del genere da parte di uno Sciamano.





