---
weight: 1739
title: Capitolo 1739 - Più e più Lontano
pubDate: 2024-08-03T01:13:16.541Z
tags:
    - mga
---


Sentendo queste parole, le espressioni degli Anziani che stavano maledicendo Chu Feng cambiarono e iniziarono a tremare.


Prima non avrebbero considerato nemmeno Dugu Xingfeng. Dopotutto erano ad un grado superiore.


Tuttavia Dugu Xingfeng era diventato un Martial Emperor, mentre loro erano ancora solo al picco dello stadio precedente. Così naturalmente non avrebbero osato mostrargli scortesia.

“Oh Xingfeng, che parole sono queste? Non devi fraintenderci. Naturalmente non temiamo la morte. Solo che non pensiamo che vali la pena di rovinare diverse decine di migliaia di storia a causa di un solo Chu Feng.” Impotente, il vecchio dal colorito rosso sorrise con cortesia e si spiegò.


“Le nostre fondamenta non si rovineranno. Temo che ci stiate rimuginando troppo.” Anche se aveva parlato con un tono molto tranquillo, la freddezza nel tono di Dugu Xingfeng non diminuì di un briciolo.


Sentendo l’irritazione di Dugu Xingfeng, l’anziano poté solo continuare a sorridere cortesemente: “Naturalmente ha ragione, naturalmente. Tuttavia, anche così, dobbiamo comunque insegnare a questi membri della giovane generazione come mantenere un certo controllo. Altrimenti prima o poi provocheranno un disastro.”


“Lei…”


Sentendo queste parole, Jiang Furong fu sul punto di ribattere. Tuttavia qualcuno le afferrò all’improvviso il braccio. Era Tao Xiangyu.


La giovane batté gli occhi e scosse la testa per indicarle di smettere di litigare con quell’anziano.


“Senior Jiang, va bene ricordare la grazia di junior Chu Feng. Non c’è bisogno di perdere tempo a discutere con questo branco di vecchi inflessibili.” Una trasmissione della voce entrò nelle sue orecchie. Era stato Bai Yunxiao.


Jiang Furong guardò Bai Yunxiao e gli altri. Scoprì che la stavano tutti guardando. Le loro espressioni erano completamente diverse rispetto a prima.


Vedendo questo, Jiang Furong si commosse. Sembrava che fossero cambiati dopo che Chu Feng li aveva salvati.


“Posso occuparmi io dei miei discepoli. Non c’è bisogno che ti preoccupi.” Disse di nuovo Dugu Xingfeng con un’occhiata feroce.


Il vecchio dalla pelle rossastro si incupì e non riuscì a rispondere. In quel memento era estremamente avvilito.


Non capiva davvero perché Dugu Xingfeng avrebbe difeso un membro della giovane generazione.


Naturalmente non sapevano che Dugu Xingfeng non stava parlando per Jiang Furong, ma per Chu Feng.


“Ehi, è davvero animato qui.” Proprio in quel momento, una figura apparì all’improvviso nel cielo e discese di fronte alla folla della montagna del Legno Turchese.


Vedendolo, la gente provò subito un’enorme venerazione. Era l’Immortale della Bussola.


“Porgiamo i nostri rispetti all’Immortale della Bussola.” Guidata da Yin Chengkong, la folla si inchinò cortesemente di fronte al nuovo arrivato. Dopotutto era uno dei dieci Immortali, uno dei massimi esperti della Terra Sacra delle Arti Marziali.

Figuriamoci altri, solo il fatto che era riuscito a dominare il capo del clan Ximen, quello del clan Nangong e l’Immortale Avaro da solo era sufficiente a mostrare quanto era formidabile.


Tuttavia l’aspetto più importante era che l’Immortale della Bussola li avesse aiutati prima e avesse mostrato loro enorme grazia.


“Yin Chengkong, ci siamo incontrati prima. Così si può dire che ci conosciamo. Non c’è bisogno di essere così cortese. Sono venuto qui a chiedervi una cosa.” Disse l’Immortale della Bussola con un sorriso raggiante. Anche se era grasso e brutto, sembrava molto amichevole. Così, anche se la sua posizione era straordinaria, non incuteva troppo timore.


“Chieda pure Immortale.” Disse Yin Chengkong.


“Potrei sapere da dove proviene Chu Feng?”


Dugu Xingfeng strinse lievemente gli occhi ed entrò in allerta. Indipendentemente da come l’Immortale della Bussola li avesse difesi prima, rimaneva il fatto che non lo conosceva bene. Così non sapeva quali fossero le sue intenzioni.


“Per quanto ne so, Chu Feng proviene dalla Regione del Mare Meridionale. A parte questo, non ne so molto. Perché me lo chiede?” Disse Yin Chengkong.


“Non è niente, era solo una curiosità.” Dopodiché si girò e si preparò ad andarsene.


“Immortale, la ringrazio per averci difeso oggi. È solo grazie a lei che siamo riusciti a sfuggire ad una potenziale calamità. Ci ricorderemo della sua grande grazia. Se passerà dalla montagna del Legno Turchese in futuro, se vuole rimanga da noi così che possiamo mostrarle ospitalità.”


Disse con desiderio il vecchio dalla pelle rossastra.


L’Immortale della Bussola si girò e chiese: “Qual è il tuo nome?”


“Mi chiamo Song Wanjier, Immortale.” L’anziano sorrise immediatamente. Era così entusiasta che non poteva nascondere la felicità.

“Cosa pensi di Chu Feng?” Chiese l’Immortale della Bussola.

“Chu Feng?” Il vecchio sussultò. Non capiva perché avesse fatto una domanda del genere. Tuttavia presto gli venne un’ispirazione e disse: “Quel moccioso è una disgrazia. Non ha il minimo riguardo per nessuno ed è stato espulso dalla nostra montagna del Legno Turchese molto tempo fa. Non ha più nessun rapporto con il nostro Sect.”


“Sembra che disprezzi enormemente Chu Feng?”


“In realtà non lo disprezzo soltanto, lo detesto. Se possibile, lo eliminerei io stesso così che non faccia del male a delle persone in futuro.” Il vecchio con la pelle rossastra fece gesto di tagliare con la mano per mostrare la sua determinazione.


“In tal caso, sai perché vi ho aiutati tutti?” Chiese l’Immortale della Bussola.

“L’Immortale è una persona retta. Non è potuto rimanere a guardare come i clan imperiali maltrattavano i deboli. È davvero una persona dalla grande virtù, degna di essere lodata come un’Immortale.” Rispose l’anziano.

“Le tue capacità di lusinga sono piuttosto buone. Per essere arrivato alla tua attuale posizione, devi aver lusingato un bel po’ di persone e commesso molte malvagità, no?” Disse l’Immortale della Bussola con un sorriso.

“Eh… questo…” Il vecchio ne fu sbalordito. Non si sarebbe mai aspettato una risposta del genere.

“Un po’ di tempo fa, una volta Chu Feng mi ha aiutato. Oggi, sto solo ricambiando il favore che gli dovevo.”


“Dato che avete tutti espulso l’amico Chu Feng dalla montagna del Legno Turchese, non avete più nessun rapporto con lui. Così non vi proteggerò ulteriormente. Vi auguro buona fortuna.”

Dopo aver detto queste parole, l’Immortale della Bussola guardò con freddezza la folla e poi volò via.


Solo i membri della montagna del Legno Turchese rimasero lì. Sembravano pietrificati, specialmente il vecchio con la pelle rossastra e gli altri che si stavano lamentando di Chu Feng. Erano così imbarazzati che non potevano dire nemmeno una parola.


Non si sarebbero mai aspettati che l’Immortale della Bussola li avesse aiutati a causa di Chu Feng. Eppure il vecchio dal volto rossastro aveva insultato il giovane proprio davanti a lui.


Era diventato vittima della sua stessa ingenuità. Solo pensare a come aveva offeso qualcuno di potente come l’Immortale della Bussola senza saperlo, lo faceva vergognare a morte.


Chi aveva calunniato Chu Feng si spaventò a morte. I cuori di Jiang Furong e degli altri stavano battendo rapidamente.


Anche se non sapevano cosa avesse fatto Chu Feng, solo pensare a come l’Immortale della Bussola gli doveva un favore li stava riempiendo di stupore. Avevano la pelle d’oca.


Questo perché sapevano che Chu Feng stava arrivando ad un livello sempre più lontano da loro, era diventato straordinario.


Un livello che non avrebbero mai potuto raggiungere in tutte le loro vite.



