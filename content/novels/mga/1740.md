---
weight: 1740
title: Capitolo 1740 - Due Eventi Importanti
pubDate: 2024-08-03T02:13:16.541Z
tags:
    - mga
---


Per salvare la propria reputazione, i quattro grandi clan imperiali comprarono il silenzio delle persone che avevano assistito agli eventi nella città delle Nuvole Lunari offrendo molti tesori e benefici. Non volevano proprio che si diffondesse voce di ciò che era accaduto.


Tuttavia, viste quante persone erano presenti, come potevano tenere tutto segreto, solo perché avevano offerto benefici? La gente dalla bocca larga iniziò subito a parlarne.


Così, non molto tempo dopo, molti seppero di come Chu Feng aveva dominato la giovane generazione dei quattro clan…


In quel momento, nell’Isola Immortale, c’era un vecchio dall’aura saggia vicino ad un lago con le mani dietro la schiena. Era l’Immortale Raffinatore.


“Ho capito, puoi andare.” L’immortale fece un cenno al messaggero dietro di lui.


Dopo che l’uomo se ne andò, l’Immortale Raffinatore volse lo sguardo verso la città delle Nuvole Lunari e sospirò: “Non è morto. È stato enormemente fortunato. Qualsiasi altra persona avrebbe scelto di vivere in isolamento, ma Chu Feng… ha deciso di fare una dimostrazione di forza sconvolgente. Quel ragazzino fa proprio preoccupare.”


Anche se l’Immortale Raffinatore lo aveva detto con un tono un po’ lamentoso, il suo sguardo era pieno di anticipazione e sorrideva lievemente.


…..


Allo stesso tempo, in un’antica pagoda nel picco della Cima Celeste delle Diecimila Miglia, c’era una donna elegante e snella dai capelli bianchi che emetteva intento omicida seduta. Era l’Immortale delle Nevi.


All’improvviso brillò una luce dorata e la donna aprì gli occhi. Il bagliore si fermò di fronte ai suoi occhi. Era un uccellino dorato, composto da una formazione Spirit.


Luce fredda scintillò negli occhi dell’Immortale delle Nevi. Poi l’uccellino dorato iniziò a disintegrarsi in scie di gas che entrarono nella fronte della donna.


“Cosa? Quel moccioso è ancora vivo?”


Un momento dopo, l’Immortale delle Nevi si alzò e rivelò un’espressione scioccata.


“Ahahah, ahahahah…” Presto rivelò un’espressione gioiosa e cominciò a ridere come una pazza. Poi iniziò a ripetere: “È la volontà del cielo! Sicuramente è la volontà del cielo! Il cielo vuole che abbia un successore!”


Le voci si diffusero molto velocemente. Sempre più persone vennero a sapere del nome di Chu Feng.


Forse non era la prima volta che sentivano parlare di lui, ma stavolta il suo nome rimase ben impresso nei loro cuori e nelle loro menti. Dopotutto, questo giovane aveva fatto qualcosa di così sconvolgente. Aveva proprio umiliato i quattro grandi clan imperiali…


Dopodiché accadde un altro evento importante.


Ci fu una serie di omicidi tra i membri del clan imperiale Nangong e del clan Ximen. Non solo giovani, anche degli anziani perirono.


Questo portò grande panico tra i due clan, ma non potevano farci nulla. Senz’altra scelta, finirono con l’ordinare a tutti i loro membri di rimanere nei loro territori.


Non erano sciocchi, immediatamente pensarono alla possibile identità dell’assassino. Chi li avrebbe attaccati? Naturalmente sarebbe stato Chu Feng e quel misterioso esperto che lo sosteneva.


Dopotutto, nella città delle Nuvole Lunari, solo i clan Nangong e Ximen avevano provato ad uccidere Chu Feng. Questo era anche il motivo per cui il clan Dongfang e Beitang erano rimasti illesi.


In quel momento, i capi dei quattro grandi clan imperiali si radunarono di nuovo nel clan imperiale Nangong.


“Quell’uomo misterioso che ha aiutato Chu Feng, se ha tirato fuori Armamenti Imperiali Incompleti come la spada del dio Malvagio e il Pennello dell’Omicidio e della morte, non dev’essere una persona ordinaria. Istruito da lui, Chu Feng sicuramente diventerà molto potente in futuro.”


“Non possiamo continuare ad aspettare la morte, altrimenti la situazione peggiorerà. Dobbiamo unire le forze e reagire.” Disse Nangong Beidou.


“Hai torto fratello Nangong. Siete stati voi ad inimicarvi Chu Feng, non ci riguarda.” Disse con un sorriso indifferente il capo del clan Beitang. Stava dichiarando di non avere a che fare con la questione.

All’improvviso il capo del clan Ximen gli chiese: “Fratello Beitang, Beitang Zhiqiang e tuo figlio Beitang Zimo sono scomparsi già da molti giorni. Sei riuscito ad ottenere notizia di loro?”


“Perché lo stai chiedendo? Sei riuscito a trovare indizi su dove sono?” Il capo del clan Beitang alzò lievemente le sopracciglia. Evidentemente era molto preoccupato per questo.

“Dato che non puoi trovarli, non dovresti disturbarti a cercarli più. Tuo figlio e Beitang Zhiqiang un tempo hanno avuto dei conflitti con quel Chu Feng. Credo che il posto in cui sono scomparsi dev’essere stato vicino alla città delle Nuvole Lunari, no?” Disse il capo del clan Ximen.

“Ximen, mentre puoi dire ciò che vuoi, non maledire mio figlio e Zhiqiang.” Il capo del clan Beitang era irritato.


“È inutile che ti arrabbi con me. Dato il temperamento vendicativo di Chu Feng, se avesse incontrato Beitang Zhiqiang e tuo figlio, sicuramente non li avrebbe lasciati scappare.”


“In realtà dovresti sapere molto bene cosa è successo. Dovresti smettere di illuderti.”


“Detto questo… ti ammiro proprio vedendo come riesci a mantenere la calma dopo che hanno ucciso tuo figlio.” Disse con derisione il capo del clan Ximen.


Il capo del clan Beitang non ribatté e divenne silenzioso. Non era uno sciocco. Come poteva non essersi immaginato che suo figlio fosse stato ucciso da Chu Feng?


Era solo che non voleva inimicarsi Chu Feng e mettere in pericolo il suo clan. Questo era il motivo per cui si stava rifiutando di riconoscerlo. Dopotutto Chu Feng era estremamente pericoloso.

“Beitang, Dongfang, vi dirò la verità. Allora, quando Chu Feng era stato un ospite del nostro clan, non ha commesso malvagità. Sono stato io a metterlo all’angolo.” Disse Nangong Beidou.


“Eheh, l’avevamo già immaginato anche senza che ce lo dicessi.” Disse con derisione il capo del clan Dongfang.

“Ma sapete perché volevo eliminarlo?”


“Perché?” Chiesero insieme i due capiclan.


“Quel giorno, il mio figlio più giovane, Tianhu, è avanzato di stadio e ha manifestato il fenomeno anormale del drago dorato. Proprio in quel momento, anche Chu Feng è avanzato di stadio e ha causato un fenomeno anormale.”


“È normale. Dopotutto, a parte le nostre stirpi imperiali, anche i Corpi Divini causerebbero fenomeno anormali quando si avanza di stadio. Tuttavia il fenomeno causato da Chu Feng ha soppresso quello di mio figlio.” Disse Nangong Beidou.

“Cos’hai detto? Ha soppresso il suo fenomeno anormale?!” I due capiclan rimasero scioccati.


“Non solo, tutta la gente del mio clan ha sentito tremare di paura la propria stirpe imperiale.”


“Credo che tutti sappiano che, quando una stirpe reale incontra una stirpe imperiale, tremerà di paura. Tuttavia sicuramente non sapete come ci si sente.”


“Nemmeno la mia gente lo sapeva, ma lo abbiamo capito quando Chu Feng ha causato il suo segno anormale.” Disse Nangong Beidou.

“Stai dicendo che anche Chu Feng possiede una stirpe ereditata ed è superiore al livello imperiale e quindi è capace di dominarci?” Chiese il capo del clan Beitang.


“È impossibile! La nostra non è la stirpe ereditata più potente nella Terra Sacra delle Arti Marziali?!” Il capo del clan Dongfang si emozionò. Dopotutto, se fosse stato vero, sarebbe stato molto preoccupante per la posizione della sua famiglia.


“Il mondo è enorme, niente è troppo bizzarro. Le origini di quel Chu Feng sono misteriose. Forse avrà ottenuto qualche sorta di eredità dal Mondo Esterno? Dopotutto il percorso delle arti marziali non finisce mai. Fin dall’Antica Era poi abbiamo trovato note che parlando di come il vasto cielo stellato sia il vero luogo dove un coltivatore continua il suo viaggio.” Parlando fino a questo punto, Nangong Beidou spostò lo sguardo all’orizzonte.


Fin dai tempi antichi, molti esperti erano potuti diventare tali solo grazie ai tesori caduti dal mondo Esterno. La maggior parte di questi oggetti preziosi non poteva essere trovata nella Terra Sacra delle Arti Marziali.



