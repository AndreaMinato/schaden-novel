---
weight: 17430
title: Capitolo 1743 - Attraversare di Nuovo la Formazione Assassina
pubDate: 2024-08-03T05:13:16.541Z
tags:
    - mga
---


“Andiamo.” Baili Xuangkong evitò direttamente queste persone e continuò ad avanzare. Aveva deciso di non perdere tempo con la gente del clan Ximen.


Anche Chu Feng li ignorò. Sapeva molto bene che al massimo la montagna del Legno Turchese avrebbe solo provato una lieve umiliazione se non fossero intervenuti.


Mentre se avessero attaccato e ucciso i membri del clan Ximen, i quattro grandi clan imperiali avrebbero avuto un pretesto per assalire la montagna del Legno Turchese.


Così ora potevano solo sopportare. Anche se i loro avversari avevano deciso di umiliarli proprio di fronte alla loro casa, dovevano comunque sopportare.


Baili Xuankong, in quanto antenato della montagna del Legno Turchese, possedeva dei metodi speciali e la massima autorità, così poté portare direttamente Chu Feng nell’area proibita, i resti dell’Antica Era.


Tuttavia non si addentrò nelle profondità delle rovine direttamente.


Invece, usando un metodo particolare, chiamò Yin Chengkong, Guan Hong e Dugu Xingfeng, i soli tre Martial Emperor che la montagna del Legno Turchese aveva rivelato.


“Voi tre, prendete queste.” Baili Xuankong passò a ciascuno una campanella turchese.


Le campanelle erano un po’ speciali, erano fatte di legno. Anche se erano delle dimensioni di un palmo, parevano molto antiche.


Su di esse era inciso “campana dell’Imperatore del Legno Turchese” (青木帝鐘), i caratteri scintillavano e sembravano possedere un’anima. Le campane contenevano un potere davvero intenso.

“Campane dell’Imperatore del Legno Turchese!!!” Gli sguardi di Dugu Xingfeng e degli altri brillarono. Mentre gli altri potevano non sapere nulla riguardo alle origini di questi tesori, loro lo sapevano molto bene.


Le campane dell’imperatore del legno turchese potevano essere usate sia per attaccare che per difendersi ed erano state lasciate al Sect dal fondatore. Anche se solo i Martial Emperor erano capaci di utilizzarle, nell’arco di diverse decine di millenni, avevano esaurito quasi tutte le campane.


Le tre campane dell’imperatore nelle loro mani potevano essere le ultime, quindi dovevano essere estremamente preziose.


Perché Baili Xuankong aveva dato loro dei tesori così preziosi? Che la montagna del Legno Turchese sarebbe stata attaccata dai quattro grandi clan imperiali? L’aveva fatto affinché potessero proteggersi?

“Chu Feng, puoi spiegarglielo tu.” Baili Xuankong guardò il giovane.


Dopo aver sentito la spiegazione, Dugu Xingfeng e gli altri rimasero tutti sbalorditi. Erano ancora più scioccati di come lo era stato Baili Xuankong prima.


Questo non perché fossero facilmente impressionabili, era stato Chu Feng ad essere troppo sbalorditivo. Quanti esperti erano morti attraversando la formazione assassina dell’Antica Era?


Eppure Chu Feng ci era riuscito e aveva visto dei tesori leggendari.


Se quegli esperti che erano periti a causa della formazione fossero resuscitati e avessero saputo che un Martial King di ottavo livello era riuscito ad attraversare in tutta sicurezza la barriera contando sulla mappa, probabilmente sarebbero morti di nuovo a causa dell’eccessiva frustrazione.


“Se quel tipo di nome Long Lin è riuscito a sopravvivere nella formazione assassina dell’Antica Era, è possibile che sia un mostro.”


“Non ci si può fidare delle parole di un mostro. Se manterrà la promessa, non interverremo, ma se la infrange, sicuramente ci dovrò scambiare una parolina.”


“Solo che non ho la certezza di poterlo sconfiggere. Se fallissi, dovrete usare tutti le campane dell’Imperatore del Legno Turchese per permettere a Chu Feng di scappare.”


“Ricordate, dovete proteggere Chu Feng anche a costo della vita.” Disse con un’espressione seria Baili Xuankong.


“Ricevuto.” Risposero senza esitare Dugu Xingfeng e gli altri.


Chu Feng ne fu commosso e sentì un grande calore.


Che fosse per il futuro della montagna del Legno Turchese o no, erano disposti a sacrificare la vita per lui. Che sorta di spirito e mentalità erano questi?


Dopotutto… erano tutti Martial Emperor. Solo loro sapevano quanto si erano impegnati per raggiungere questo livello.


Chu Feng rimase profondamente colpito, ma non disse nulla. Conservò questa emozione nel profondo del cuore.


Non bisognava mostrare ripetutamente la propria gratitudine, ma la si doveva rivelare attraverso le proprie azioni.


“Andiamo.” Baili Xuankong condusse Chu Feng e gli altri e iniziò a procedere verso la formazione offensiva dell’Antica Era.


Tuttavia, quando arrivarono, non fu più l’antenato a guidarli, ma Chu Feng.


Non importava che sorta di coltivazione possedessero Baili Xuankong e gli altri, potevano solo seguire Chu Feng.


All’inizio Dugu Xingfeng e gli altri erano un po’ preoccupati. Perfino l’antenato lo era. Dopotutto la formazione assassina era tristemente famosa e aveva esperti più potenti di loro. Il posto in cui erano poteva essere definito una tomba di esperti.


Tuttavia, mentre seguivano Chu Feng, rimasero completamente illesi. Ne furono scioccati. Dopo aver visto le formazioni attorno a loro diventare sempre più spaventose e Chu Feng rimanere completamente calmo e composto, lo shock si trasformò in stupore.


Erano formazioni terrificanti. Anche senza guardarle, solo l’aura che emanavano incutevano paura. Come poteva una persona normale sopportare questa pressione?


Se un ordinario membro della giovane generazione fosse stato qui, anche se non si fosse pisciato addosso per il terrore, sarebbe tremato di paura. Chu Feng invece era perfino più tranquillo di loro. La sua espressione sicura sembrava suggerire loro che avrebbero attraversato sani e salvi questa formazione spaventosa.


Così si resero conto che l’abilità di Chu Feng non si limitava solo al suo talento eccezionale. Anche la sua saggezza era fuori dal comune.


Alla fine Chu Feng li condusse oltre la formazione dell’Antica Era. Non solo, entrarono nel luogo dov’erano nascosti i tesori.


Quando raggiunse questo posto, Chu Feng percepì un senso di familiarità. Non era cambiato nulla qui. L’albero era pieno di risorse di coltivazione, l’Armamento Imperiale Incompleto irradiava luce, lo scrigno di tesori allettante ma sigillato. Proprio come in passato, erano tutti splendidi.


Baili Xuankong, Dugu Xingfeng, Yin Chengkong e Guan Hong furono tutti attirati dai tesori di fronte ai loro occhi, proprio com’era successo la prima volta a Chu Feng.


Dopotutto tesori come questi erano semplicemente troppo rari. I frutti sull’albero erano tutti rare risorse di coltivazione e anche solo uno di essi avrebbe potuto raggiungere un prezzo davvero elevato.


Per quanto riguardava l’arco, tutti loro capirono che non doveva essere un Armamento Imperiale Incompleto ordinario. La sua raffinatezza e la sua aura erano semplicemente perfetti. Dal suo aspetto, se qualcuno avesse detto che era un Armamento Imperiale, la gente ci avrebbe creduto.


Inoltre lo scrigno era incredibilmente invitante, quando i tesori all’esterno erano già così straordinari, come sarebbero stati quelli conservati meticolosamente?


Tuttavia, in confronto a Baili Xuankong e agli altri, lo sguardo di Chu Feng si posò subito su una splendida donna.


Era Yao’er. Al momento aveva gli occhi chiusi. Il suo aspetto era completamente uguale, sembrava che il tempo non l’avesse influenzata affatto. Era ancora giovane e adorabile come in passato.


Chu Feng sospirò di sollievo. Anche se Yao’er era stata intrappolata qui, sembrava che non fosse stata maltrattata.



