---
weight: 17500
title: Capitolo 1750 - Lettera Misteriosa
pubDate: 2024-08-03T12:13:16.542Z
tags:
    - mga
---


“Finché sarai disposto a liberarmi, me ne andrò subito senza rimanere un solo momento di più.” Disse con testardaggine Yao’er.

“Sciocca, davvero troppo sciocca. Ho scoperto che mentre gli altri fingono di essere sciocchi, tu sei davvero sciocca.”


“Per i coltivatori, il proprio livello è la cosa più importante in assoluto. Specialmente per un mostro come te.”

“Sai quanti Sciamani sognano di catturare qualcuno come te per usarti come materiale per creare medicine?”

“Se non sei abbastanza forte, come potrai difenderti?” Chiese Long Lin.


“Non temo la morte.” Disse con testardaggine Yao’er.

“Mentre tu non puoi temere la morte, non hai paura che Chu Feng muoia?” Chiese Long Lin.


“...” Yao’er rimase senza parole. In effetti non temeva la morte, ma, se Chu Feng fosse morto, non sarebbe stata capace di accettarlo. Solo pensarci le faceva dolere il cuore. Era una sensazione di preoccupazione, ma non lo sapeva ancora.


“Il fatto che questo albero possa aiutarti a coltivare è una fortuna per te. Il fatto che sia disposto ad insegnarti un metodo di coltivazione è un’opportunità fatidica. Fai tesoro di questo momento. Se diventerai più forte, potrai proteggere Chu Feng.” Disse Long Lin.


Sentendo queste parole, Yao’er cambiò espressione e all’improvviso capì. Alzò una manina, si asciugò le lacrime agli angoli degli occhi e poi volò verso l’albero. Si sedette a gambe incrociate, chiuse gli occhi e cominciò ad allenarsi.


In quel momento l’albero enorme tremò lievemente. Poi un’energia senza forma, ma molto potente cominciò ad avvolgere Yao’er e iniziò ad essere assorbita da lei.


“Questa è la prima volta che ti ho visto impegnarti così. Se l’avessi fatto fin dall’inizio, saresti già diventata una Martial Emperor di secondo livello.” Disse con un po’ di delusione Long Lin.


Yao’er lo ignorò. Sembrava non potesse sentire le sue parole. Così continuò ad immergersi nel suo allenamento.

“Sembra che il fascino di quel ragazzo sia piuttosto straordinario. Tuttavia, il suo talento… al massimo potrà diventare un signore qui. Se entrasse nel Mondo Esterno, sarebbe molto difficile per lui compiere grandi imprese.”

“Tuttavia, probabilmente prima o poi se ne andrà da qui visto che non è un’esistenza che dovrebbe stare in questa pozza. Mi chiedo… allora, sarà un male o un bene per lui?”


Mentre mormorava, Long Lin iniziò a formare sigilli con una mano. Poi indicò il palazzo dorato a mezz’aria.


I mille soldati che proteggevano l’esterno del palazzo cominciarono a tornare dentro in successione. Quando l’entrata si chiuse, il palazzo iniziò a rimpicciolirsi gradualmente. Alla fine tornò alle sue dimensioni originali e discese nella sua mano.


“Cosa?”


Long Lin sussultò. Poi il suo sguardo brillò e divenne sbalordito.


C’era stato un lieve cambiamento nel palazzo dorato. C’erano tre talismani che assomigliavano a delle porte, i primi due erano aperti, solo il terzo era ancora chiuso.


“Quel ragazzo è entrato nella sala del secondo livello e ha portato via le tre frecce?” Long Lin divenne ancora più scioccato. Dopo aver osservato con attenzione il palazzo, ne divenne certo.


Solo dopo molto tempo tornò alla calma.


Poi rivelò un sorriso imbarazzato e disse: “Interessante. Il suo talento è così potente. Probabilmente troverà un ruolo da giocare perfino nel Mondo Esterno.”

“Chu Feng, sembra che ti abbia sottovalutato.”


…..


Dopo un breve viaggio, Chu Feng e gli altri uscirono finalmente dalle rovine dell’Antica Era. Erano giunti nell’area più sorvegliata nei pressi del Sect.

Era uno spazio separato, la Sacra Assemblea del Legno Turchese.


Non era vasta come la montagna del Legno Turchese, ma era una terra sacra per la coltivazione. A causa dell’esistenza di formazioni speciali, questo posto poteva radunare Energie Naturali dall’esterno. Con il passare del tempo, l’Energia Naturale di questo luogo era diventata molto più densa rispetto al mondo fuori.


Inoltre crescevano molte erbe e piante spirituali speciali qui. Le aure che emanavano potevano influenzare la natura delle Energie Naturali, rendendole ancora più facili da raffinare dai coltivatori. Così generalmente i membri della Sacra Assemblea avrebbero trascorso un anno di allenamento in questo posto.


Era anche il motivo per cui così tanti Anziani sognavano di entrare nella Sacra Assemblea.


C’erano anche molte aree proibite nella Sacra Assemblea e in quel momento, Chu Feng e gli altri erano arrivati nella zona più esclusiva.


A parte Yin Chengkong, Guan Hong e Dugu Xingfeng, nessun altro nemmeno sapeva dell’esistenza di questo luogo.


A parte un giardino molto piccolo e fuori un padiglione, c’era una semplice capanna in un angolo.


Era il posto dove Baili Xuankong stava in isolamento.


Baili Cuankong non aveva intenzione di rimanere nella montagna del Legno Turchese con Chu Feng, aveva intenzione di cercare risorse di coltivazione con lui in modo che il giovane potesse aumentare rapidamente il suo livello.


Tuttavia doveva prendere degli oggetti da portare con sé. Per questo aveva deciso di tornare qui prima.


Arrivando qui però, Baili Xuankong fece solo un paio di passi e poi mostrò un’espressione seria. Questo perché aveva visto una lettera sul tavolo di pietra nel padiglione. C’era una parola scritta sulla busta: “invito”. Evidentemente non era un messaggio ordinario.


Dopo un momento di sorpresa, Baili Xuankong fece gesto di afferrarla e la lettera volò da lui.


Una volta che aprì la busta, Baili Xuankong rivelò un’espressione arrabbiata. Guardò Yin Chengkong e gli altri e chiese: “Chi l’ha mandata?”


“Questo…” Yin Chengkong, Dugu Xingfeng e Guan Hong osservarono la busta e poi si scambiarono delle occhiate. Impallidirono e dissero insieme: “Nessuno di noi ha ricevuto quell’invito.”


“Cosa?” L’espressione di rabbia di Baili Xuankong diminuì. Tuttavia, anche se generalmente era una persona composta, iniziò comunque ad accigliarsi. Dal suo sguardo trapelarono nervosismo e inquietudine.


Dopo essersi calmato, chiese di nuovo: “Siete tutti certi di non aver portato voi questa lettera?”


“Lord Baili, osiamo garantire che nessuno di noi ha ricevuto quella lettera. Così non siamo stati noi a portarla qui.”

“Lord Baili, cosa c’è scritto esattamente nella lettera?” Yin Chengkong e gli altri erano pieni di apprensione, ancora più impalliditi. Evidentemente erano tutti spaventati.


“Potete vederlo da voi.” Baili Xuankong lanciò loro la busta.


“Cosa…” Dugu Xingfeng, Yin Chengkong e Guan Hong cambiarono drasticamente espressione. Ora rivelarono proprio vera paura.


Anche Chu Feng provò a leggere il contenuto della lettera.


Ne fu sorpreso, la persona a cui era rivolta in realtà era lui.


Per gli estranei, Chu Feng era stato espulso dalla montagna del Legno Turchese. Dovevano essere già nemici. Anche se qualcuno avesse voluto invitarlo, non avrebbero dovuto mandare questa lettera alla montagna del Legno Turchese.


Inoltre, da ciò che sapeva Chu Feng, quando Baili Xuankong non era qui, Dugu Xingfeng, Yin Chengkong e Guan Hong si erano allenati in questo posto per tutto il tempo. Solo quando Baili Xuankong li aveva chiamati si erano radunati ed erano partiti per le rovine dell’Antica Era insieme.


Tuttavia prima non avevano visto la lettera. Questo significava che la busta doveva essere appena arrivata. In tal caso, la persona che l’aveva mandata avrebbe dovuto sapere che Chu Feng era nella montagna del Legno Turchese.


Chi era capace di accedere al Sect ed entrare nella loro terra proibita senza allertare nessuno?


Questo… era il motivo per cui Baili Xuankong e gli altri erano così spaventati e inquieti.


Questo significava che non solo questa persona sapeva del rapporto che c’era tra Chu Feng e la montagna del Legno Turchese, ma che possedeva abilità incredibili.



