---
weight: 17560
title: Capitolo 1756 - Dovresti cambiare il tuo nome
pubDate: 2024-08-03T18:13:16.543Z
tags:
    - mga
---


Xiao Luobu lo stava fissando con un’espressione scioccata e fece una serie di domande: “Sei il Chu Feng che ha attraversato la Strada Celeste da solo nella Regione del Mare Meridionale ed è riuscito ad entrare con successo nella Terra Sacra delle Arti Marziali?”


“Sei il Chu Feng che è riuscito ad attivare l’Ago Immortale dell’Antica Era nel territorio degli elfi del dominio del Legno Turchese?”


“Sei il Chu Feng che, dopo essere entrato nella montagna del Legno Turchese, è stato disprezzato da molti dei suoi compagni, ma che ha sconfitto ogni rivale alla Caccia delle Nove Organizzazioni e ha conquistato il primo posto?”

“Sei il Chu Feng che ha mostrato il suo talento assoluto nell’isola del Raffinatore Immortale e ha ottenuto il primo posto?”


“Sei il Chu Feng ricercato dal clan imperiale Nangong per via del suo talento sbalorditivo che poi ha sconfitto la giovane generazione di tutti e quattro i clan alla competizione della città delle Nuvole Lunari?”


Chu Feng sussultò. Un conto era che questo ragazzo sapesse dell’Isola dell’Immortale Raffinatore e della città delle Nuvole Lunari.


Ma come mai sapeva anche da dove proveniva, come aveva attivato l’Ago Immortale e di ciò che era accaduto nella montagna del Legno Turchese? Non ci sarebbero dovute essere molte persone a conoscenza di questo.


Nel momento in cui Chu Feng stava diventando incredulo, Xiao Luobu sorrise e poi disse: “Sto solo scherzando. So che non sei quel Chu Feng. In questo mondo esistono moltissimi omonimi.”


“Però, benefattore, Chu Feng al momento è una figura molto importante. I quattro grandi clan imperiali vogliono proprio ucciderlo. È meglio se non dici il tuo nome con noncuranza, così da non invitare disastri su di te.”


Chu Feng sorrise. A quanto pareva questo ragazzo lo stava solo prendendo in giro, non credeva che fosse lui.


Chu Feng non perse tempo a spiegarsi, invece chiese sorridendo: “Come mai sai così tanto riguardo a quel Chu Feng?”

“Non posso farci niente, la mia senior Lajiao è una grande ammiratrice di Chu Feng. Dopo che è venuta a sapere che quel Chu Feng era un discepolo della montagna del Legno Turchese, ha speso una grande quantità di soldi per carpire informazioni dai discepoli del Sect.”


<em>Nota traduzione: Lajiao (辣椒) = peperoncino.</em>


“Non solo, ci parla frequentemente di Chu Feng. Dimmi, come potrei non sapere nulla di lui?” Disse Xiao Luobu.


“Davvero?” Chu Feng ne fu sorpreso. Non si aspettava che ci fosse qualcuno che lo venerasse così nel palazzo degli Inferi. Inoltre, a giudicare da ciò che diceva il ragazzo, era una donna.


“A proposito, quel Chu Feng è davvero sbalorditivo. Ha incontrato molte difficoltà e la velocità dei suoi progressi è estremamente rapida. Si dice che, quando è arrivato nella Terra Sacra delle Arti Marziali, la sua coltivazione fosse solo allo stadio di Martial Lord. Tuttavia ora è già un Semi Martial Emperor. È davvero spaventoso. Sigh, se solo avessi il suo talento.” Sospirò con invidia Xiao Luobu.

“Che stai dicendo riguardo a Chu Feng?” Risuonò una voce dal tono tagliente.

“Ah, n-niente.” Xiao Luobu mostrò subito un portamento rispettoso, raddrizzò la schiena frettolosamente e cominciò a sorridere con innocenza. Evidentemente temeva proprio la persona che aveva appena parlato.

Rivolgendosi verso la voce, Chu Feng scoprì una donna in rapido avvicinamento. Anche se questa donna non aveva un aspetto sbalorditivo, era estremamente attraente. Era una bellezza incantevole ed era stata proprio lei a parlare.


Gli occhi della donna stavano brillando mentre fissava Xiao Luobu. Sembrava che lo stesse interrogando con lo sguardo.


Dietro di lei c’era un uomo con un’espressione arrabbiata. Anche lui stava fissando Xiao Luobu.


L’uomo era all’ottavo livello del Martial King realm, mentre la donna attraente era al nono livello. Non potevano essere considerati deboli alla loro età, se non altro, tra le Nove Organizzazioni, sarebbero state figure di altissimo livello.


Un aspetto degno di essere menzionato era che l’aspetto di quell’uomo assomigliava a Xiao Luobu. Inoltre i due nuovi arrivati indossavano la stessa divisa di Xiao Luobu; erano entrambi discepoli del palazzo degli Inferi.


Senza pensarci molto, Chu Feng immaginò che appartenessero al gruppo di Xiao Luobu e quell’uomo doveva essere il fratello maggiore di cui aveva parlato il ragazzino.

“Zhao Tuo, che cos’hai in testa? Perché hai attraversato di nascosto la foresta mentre non prestavo attenzione? Sai quanto è pericolosa la foresta?”

“Se fossi morto, cosa avrei potuto dire ai nostri genitori, al nonno, ai membri del nostro clan?” In effetti l’uomo era infuriato e iniziò a rimproverarlo.


“Giusto. Guarda cos’hai fatto moccioso. Hai fatto pisciare addosso Da Luobu.” Aggiunse la donna.


<em>Nota traduzione: Da Luobu (大萝卜) = grande ravanello.</em>


“Cosa stai dicendo Lajiao? Da quando mi sarei pisciato addosso?” Da Luobu cambiò subito espressione.


“Non lo ammetti ancora? Guardati i pantaloni…” La donna rivelò un sorriso dispettoso indicando in basso.


In quel momento in effetti Chu Feng notò tracce di bagnato nel cavallo dei suoi pantaloni.


“Questo… mi sono versato accidentalmente dell’acqua addosso per la preoccupazione quando mi hai detto che Xiao Luobu era scomparso!” Spiegò frettolosamente l’uomo.


“Ahah, visto quanto eri preoccupato, ora non vedi che è sano e salvo? Perché perdere tempo a rimproverarlo? Ti farebbe stare più tranquillo? Dato quanto è giovane, non credi che potrebbe rimanerci male se venisse rimproverato in pubblico in questo modo?” Disse con un brillante sorriso la donna.


“Io…” L’uomo guardò Xiao Luobu e poi la donna. Era rimasto senza parole.


“Eheh, senior Lajiao è la migliore.” Xiao Luobu era contentissimo. Sapeva che la donna lo stava aiutando.


“Mocciosetto, stavi parlando male di Chu Feng prima?” Tuttavia senior Lajiao rivelò un’espressione fredda.


“N-n… niente. Non ho detto nulla di male su Chu Feng, lo stavo solo lodando. Se non mi credi, puoi chiedere al mio benefattore.” Xiao Luobu indicò Chu Feng.

“Benefattore?” Senior Lajiao e Da Luobu sussultarono, poi lo guardarono.

“Eh… è così. Ho… incontrato delle bestie feroci lungo il tragitto. È stato il benefattore a salvarmi e a portarmi qui.” Vedendo che se l’era lasciato scappare, Xiao Luobu poté solo dire tutta la verità.


“Sapevo che non potevi attraversare la foresta da solo.” Da Luobu colpì in testa il fratellino, poi si avvicinò a Chu Feng.

“Grazie per il tuo aiuto fratello. Sono Zhao Kai, il fratello maggiore di Zhao Tuo. Se vuoi puoi chiamarmi Da Luobu. È così che mi conoscono tutti.” Il giovane ringraziò subito Chu Feng.


Anche Senior Lajiao si presentò: “Puoi chiamarmi Lajiao. È così che mi conoscono tutti.” Anche se aveva detto questo con molta noncuranza, stava mostrando un largo sorriso. Dopotutto anche lei era molto grata a Chu Feng, così aveva un’ottima impressione di lui.


Chu Feng li trovò divertenti, queste tre persone erano davvero interessanti. Anche se avevano nomi normali, si erano dati soprannomi così bizzarri.


Tuttavia aveva una buona impressione di loro. Dopotutto, generalmente, solo chi aveva ottimi rapporti tra di loro avrebbe usato ogni sorta di soprannome senza farsi problemi.


“Piacere di conoscervi.” Chu Feng porse i suoi saluti.

“Potrei chiederti il tuo nome?” Disse Da Luobu.


“Ahah, fratellone, non ci crederai, il mio benefattore ha un nome sbalorditivo.” Xiao Luobu lo interruppe.

“Nome sbalorditivo? Che nome? Fammelo sentire.” Chiese incuriosita Senior Lajiao.


“Eheh, si chiama Chu Feng.” Disse Xiao Luobu.


“Cosa? Chu Feng?” Le sopracciglia lunghe e raffinate di Lajiao si aggrottarono. Poi, con un’espressione seria, chiese: “Il tuo nome è davvero Chu Feng?”


“Sì.”


Il sorriso di Lajiao scomparì all’istante. Disse impassibile: “Dovresti cambiare il tuo nome.”


Chu Feng sorrise. Durante la sua vita aveva fatto molte esperienze, ma era la prima volta che qualcuno voleva che cambiasse il suo nome. Così chiese: “Perché?”


“Molto bene, ti dirò perché. Non è un nome che può avere chiunque. Sarebbe semplicemente un insulto al nome di Chu Feng. Cambia il tuo nome.” Disse con un’espressione seria e aggressiva Lajiao.



