---
weight: 1757
title: Capitolo 1757 - Cambiare atteggiamento in modo estremamente veloce
pubDate: 2024-08-03T19:13:16.544Z
tags:
    - mga
---

“Lajiao, cosa stai dicendo? È il benefattore che ha salvato Xiao Luobu.” Da Luobu divenne un po’ ansioso. Si fece subito avanti per mediare la situazione.

“E allora? Anche io gli sono grata, ma non si può chiamare Chu Feng. Sono due questioni separate.”

“Come ho detto, cambia subito nome, altrimenti non biasimarmi se sarò scortese.” Il viso di Lajiao divenne rosso mentre indicava Chu Feng con fare minaccioso.


“Benefattore, Lajiao è impazzita, è pazza di Chu Feng. Non devi abbassarti a litigare con lei.” Da Luobu iniziò a spiegare la situazione.

“Ahimè! Da Luobu, ti do rispetto e tu osi definirmi pazza?” Lajiao arricciò le labbra.

“Perché lo sei. Sei pazza di Chu Feng. Cosa c’è di così eccezionale in quel Chu Feng? Non c’è nessun rapporto tra di voi. Ne vale la pena? Se continuerai a comportarti così, prima o poi verrai uccisa a causa sua!” Da Luobu perse la pazienza.

“Impudente! Mentre puoi insultarmi, non puoi assolutamente insultare Chu Feng. Ricorda, se oserai ripetere parole del genere, troncherò ogni rapporto con te.” Lajiao divenne ancora più furiosa.


Chu Feng era sicuro che si fosse trattenuta solo grazie a Da Luobu, altrimenti probabilmente lo avrebbe già attaccato.

“Ah! Senior Lajiao, fratellone, potete smetterla di litigare?! È comunque il mio benefattore, la persona che mi ha salvato la vita. Se non fosse stato per lui, sarei stato già mangiato dalle bestie feroci.” Xiao Luobu li interruppe.


“Umpf!” Lajiao alla fine sbuffò freddamente, agitò le braccia e si girò per andarsene.


“Benefattore, non ci badare. In realtà è una persona molto buona, solo che non può tollerare che nessuno parli male di Chu Feng.” Xiao Luobu mostrò un’espressione piena di vergogna mentre iniziava a scusarsi.

“Non importa.” Chu Feng fece un cenno. Naturalmente non si sarebbe arrabbiato per questo. Anche se sapeva che era nel torto, rimaneva il fatto che lei si stesse comportando in modo così irragionevole a causa sua.


Così la trovava perfino adorabile. Però era molto curioso sul motivo per cui lo stava difendendo in questo modo. Dopotutto non erano mai entrati in contatto prima d’ora.


Non molto tempo dopo, risuonò un sogghigno: “Ehi, fratello, ci hai fatto perdere tempo a cercarti per così tanto tempo. E io che pensavo che fossi scappato.”


Girandosi in direzione della voce, Chu Feng vide cinque persone avvicinarsi. Erano cinque membri del palazzo della Legge Celeste. I due uomini che conducevano il gruppo erano due Martial King di ottavo livello, Chu Feng riconobbe gli altri tre. Erano le persone rimaste a guardare con sorrisi di derisione mentre Xiao Luobu aveva incontrato dei pericoli nella foresta.


La persona che aveva parlato era quella che si era giustificata con lui, quell’uomo di cognome Liu. Era proprio infido.


“Fratellone, non sono quei tre si sono rifiutati di aiutarmi, mi hanno anche deriso.” Disse Xiao Luobu.


“Cosa volete?” L’espressione di Da Luobu divenne fredda.

“Stiamo cercando lui, non riguarda il vostro palazzo degli Inferi. Fatevi subito da parte, non interferite nei nostri affari.” Disse con fare intransigente il Martial King di ottavo livello.


“Avete bisogno di qualcosa? Molto bene, andiamo a chiacchierare bene nella foresta.” Mentre parlava, Chu Feng iniziò a spostarsi.


Aveva già lasciato andare una volta quei tre. Non si sarebbe mai aspettato che non avrebbero riconosciuto le sue buone intenzioni e sarebbero tornati a cercarlo accompagnati da due Martial King di ottavo livello.

Chu Feng aveva già deciso di eliminarli. Solo che c’erano troppe persone qui. Anche se aveva nascosto la sua identità, era comunque sconveniente ucciderli direttamente qui.


Visto che era già ricercato dai quattro clan imperiali, non voleva offendere anche il palazzo della Legge Celeste. Dopotutto era molto più potente di tutti e quattro i grandi clan imperiali.


Così aveva intenzione di condurli lì ed eliminarli di nascosto.


Tuttavia, proprio in quel momento, Da Luobu afferrò Chu Feng per la spalla e lo tirò indietro: “Lascia che ce ne occupiamo noi, è stato mio fratello a causare questo problema.”

“Fratello Chu Feng? Ahah… lo hai chiamato Chu Feng?”


“È lo stesso Chu Feng che ha sconfitto tutta la giovane generazione dei quattro clan? Non c’è da meravigliarsi che volessi portarci nella foresta. Volevi eliminarci? Ohohoh, sono così spaventato. Ahahah…” Sentendo questo nome, i cinque scoppiarono a ridere fragorosamente.


“Woosh, woosh, woosh, woosh!!”


Proprio in quel momento, cinque pietre sfrecciarono verso le loro teste.

“Ahia!!!”


Anche se le cinque pietre erano state lanciate con una forza diversa, lasciarono ferite identiche su tutti e cinque. Non solo colpirono le nuche dei discepoli del palazzo della Legge Celeste, ma li fece sanguinare.

“Chi ha osato attaccarci? Sapete chi siamo?” I discepoli si infuriarono subito.

“Sto picchiando proprio voi cani del palazzo della Legge Celeste. Che c’è, volete lamentarvi?” A quanto pareva era stata la persona che se n’era andata da poco tempo, Lajiao.


“Palazzo degli Inferi, il nostro palazzo della Legge Celeste non ha mai interferito nei vostri affari. Il vostro attacco è ingiustificato, hai intenzione di causare una guerra tra i nostri due palazzi?” Il Martial King di ottavo livello li minacciò.

“Mai interferito? Che str****te!!! Credi che non sappia delle malvagità che avete fatto di nascosto al nostro palazzo?”


“Smamma! Altrimenti vi darò una lezione di fronte a tutte queste persone.” Lajiao gettò un’occhiata in lontananza, verso la folla che stava diventando sempre più numerosa.


“Molto bene ragazza, hai vinto!” L’uomo strinse i denti e poi guardò Chu Feng: “Aspetta e vedrai. Hai osato attaccare il nostro palazzo e ne subirai le conseguenze.”


Dopo aver fatto questa minaccia, i cinque se ne andarono rapidamente. Visto che erano in una regione remota, non c’erano molte persone che avevano visto la loro umiliazione. Tuttavia temeva che Lajiao avrebbe causato troppo trambusto.


Se si fosse saputo in giro che erano stati sconfitti da un discepolo del palazzo degli Inferi, sarebbero stati puniti gravemente al loro ritorno nel palazzo della Legge Celeste.


“Erano così arroganti prima, eppure, dopo che è arrivata Lajiao, sono scappati subito con la coda tra le gambe. Senior Lajiao è davvero sbalorditiva.” Disse con un sorriso raggiante Xiao Luobu.


“È prevedibile.”


“Ho creato una residenza in quell’area. Andiamo a riposare. Dopotutto mancano ancora tre giorni prima dell’inizio del raduno. Non possiamo rimanere qui impalati per tutto il giorno, no?”


Lajiao indicò la folla. In effetti c’era un piccolo palazzo composto da formazioni lì. A quanto pareva la donna era una Sciamana dal Mantello d’Oro.


Tuttavia, in confronto a loro, ciò che scioccò di più Chu Feng fu il rapido cambio di atteggiamento di Lajiao. Prima era infuriata, ma adesso stava sorridendo contenta.


“Wow! È davvero ottimo. Abbiamo un posto dove stare adesso! Senior Lajiao, ti venero ancora di più adesso!” Xiao Luobu divenne ancora più gioioso.


Lajiao guardò Chu Feng e disse: “Ehi, vieni anche tu, sì?”

“Non c’è bisogno. Potete andare, preferisco un posto silenzioso.” Chu Feng stava dicendo la verità. Il motivo per cui era venuto a riposare qui era proprio perché era una zona più silenziosa.


E la formazione creata da Lajiao era in mezzo ad una folla rumorosa. Molti si erano accampati nelle vicinanze e così non era affatto un posto tranquillo.



