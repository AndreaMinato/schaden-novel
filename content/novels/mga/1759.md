---
weight: 17590
title: Capitolo 1759 - Difendere la giustizia
pubDate: 2024-08-03T21:13:16.544Z
tags:
    - mga
---


“Waa, Lajiao, finalmente hai detto la verità. Non solo ammiri Chu Feng, ti sei anche innamorata di lui.”


“Mmm mmm, non mi sarei mai aspettato che senior Lajiao si sarebbe innamorata di qualcuno. Che rara occasione.”


Xiao e Da Luobu uscirono dalle loro stanze in cui stavano dormendo. Guardarono Lajiao e sorrisero con fare volgare.


“Voi due, stavate fingendo di essere addormentati?!" In quel momento, Lajiao capì. Il suo viso divenne rosso per l’imbarazzo e la rabbia.

“Eheh, in realtà ci siamo svegliati da poco, ma quando lo abbiamo fatto, abbiamo visto che andavate così d’accordo che non volevamo disturbarvi. Volevamo lasciare allentare la pressione tra di voi, così l’abbiamo fatto spinti da buone intenzioni. Non devi accusarci ingiustamente.” Disse spudoratamente Da Luobu.


“Maledetti, vi siete coalizzati contro di me. Ora vi darò una lezione.” Lajiao strinse i denti con rabbia mentre alzava un pugno.


“Non farlo!” Da Luobu prese per mano il fratello e scappò velocemente fuori dall’edificio.

“Fermi!” Lajiao li inseguì.


Dopo che i tre fuggirono via, anche Chu Feng si alzò e si stiracchiò. Era rimasto in questo edificio per due giorni ormai. Gli avrebbe fatto bene farsi un giro e godersi un po’ la luce del sole.


Quando uscì, Chu Feng scoprì che c’era molta gente fuori, ci dovevano essere almeno diverse decine di migliaia di persone nella regione, ma questo era solo un angolo della fortezza.


Dovevano essercene almeno diverse centinaia di migliaia in totale.


Vista la quantità di coltivatori, dovevano essersi presentati anche molti esperti.


Probabilmente c’erano quasi mille Semi Martial Emperor nella zona. Anche se la maggior parte di loro arrivavano quasi a cento anni, potevano comunque entrare in questo posto. Dopotutto, nella Terra Sacra delle Arti Marziali, chiunque al di sotto di questa età sarebbe stato considerato parte della generazione più giovane.


In quel momento però Chu Feng scoprì che Lajiao, Da Luobu e Xiao Luobu si erano fermati all’uscio.


Inoltre Lajiao aveva rivelato uno sguardo cupo, digrignava e stringeva così tanto le mani da farsi scrocchiare le nocche. Stava guardando freddamente qualcuno tra la folla.


Da Luobu e Xiao Luobu erano preoccupati.


Chu Feng scoprì che stava osservando due discepoli del palazzo della Legge Celeste e uno del palazzo del Re Mortale. Le loro coltivazioni variavano dal sesto all’ottavo livello del Martial King realm.

Non solo si conoscevano, stavano anche chiacchierando. Naturalmente stavano parlando di Chu Feng.


“Fratello Sima, come mai sei così certo che Chu Feng non verrà? Che il palazzo della Legge Celeste abbia ricevuto qualche informazione in più?”

“A dire la verità aspetto con impazienza l’arrivo di Chu Feng. Voglio vederlo combattere contro numerosi geni di prima categoria. Dopotutto ha sconfitto Ximen Feixue.” Chiese con curiosità il discepolo del palazzo del Re Mortale.

“Fratello Song, dovresti smetterla di illuderti. Per quanto ne so, Chu Feng è solo una persona che perde tempo a trastullarsi con le donne. Non è niente di che.”

“Avrebbe sconfitto Ximen Feixue? Da come la vedo, non è nient’altro che una diceria. Anche se Ximen Feixue fosse stato sconfitto, qualcuno deve aver aiutato di nascosto Chu Feng. Quel moccioso non può assolutamente competere con Ximen Feixue da solo.”

“E ora, tutti sanno che il successore dell’Imperatore Gong lo ha invitato. I quattro grandi clan imperiali devono essere venuti a catturarlo. Così, anche se Chu Feng avesse un coraggio cento volte superiore, non oserebbe venire qui.”


“Inoltre, solo la giovane generazione può entrare in questa fortezza. Senza nessuno ad aiutarlo di nascosto, verrebbe solo umiliato e picchiato dagli altri. Così come potrebbe presentarsi qui?”


“Così, mentre quel Chu Feng è capace di commettere azioni spudorate di nascosto, non oserebbe partecipare ad un evento pubblico come questo. Dopotutto non è davvero abbastanza capace. Quindi oserei garantire che non oserà presentarsi.” Un discepolo del palazzo della Legge Celeste si diede una pacca sul petto. Non solo, continuava ad insultare Chu Feng.


“Ca***te! Come sapete che non oserà venire? Cosa vi fa pensare di poter dire che si trastulla con le donne e che non è davvero capace?”


Naturalmente Lajiao si infuriò. Non era disposta ad accettare che gli altri parlassero male del suo idolo, come poteva tollerare che qualcuno lo calunniasse proprio di fronte a lei?


“Ehi, e io che mi chiedevo da dove provenisse un cane così rumoroso, a quanto pare è una ragazza del palazzo degli Inferi. Ragazzina, il tuo temperamento è piuttosto esplosivo.”

“Non c’è nulla di male nell’essere irritabile, ma è meglio che ti controlli un po’. Stiamo solo parlando di Chu Feng, che diamine ha a che fare con te?” Disse accigliandosi il discepolo del palazzo della Legge Celeste. Il suo tono era pieno di ostilità.


“Se parlate di Chu Feng mi riguarda. Ma guardatevi allo specchio. Come potreste competere con anche solo un suo mignolo? Cosa vi rende degni di parlare di lui?”

“Chu Feng è riuscito a domare la Spada Demoniaca del Dio Malvagio. E voi? Da come la vedo, non potete nemmeno domare un Armamento Imperiale Incompleto, no?”

“Chu Feng è osato andare nella città delle Nuvole Lunari e sfidare la dignità dei quattro grandi clan imperiali. Ha sconfitto la loro giovane generazione da solo.”

“E voi? A parte parlare male degli altri alle spalle, cos’altro potete fare? Se CHu Feng fosse di fronte a voi, osereste dire la stessa cosa?” Disse ad alta voce Lajiao facendosi avanti.


Normalmente la discussione tra i tre sarebbe stata irrilevante. Dopotutto c’erano molti esperti qui e tutti stavano parlando di ogni sorta di argomento. In effetti molti stavano menzionando Chu Feng.


Tuttavia, visto quanto era arrabbiata Lajiao, aveva parlato con un tono molto alto. La sua voce fragorosa aveva sovrastato quella degli altri, facendo sentire a tutti quello che aveva detto.


All’improvviso tutti volsero gli sguardi verso di loro. C’erano perfino dei ficcanaso che si fecero largo tra la folla da lontano così da poter guardare lo spettacolo da vicino.


Dopotutto le parole arrabbiate di Lajiao erano estremamente provocatorie. Probabilmente sarebbe iniziato uno scontro qui.


Inoltre sarebbe stata una battaglia tra discepoli del palazzo della Legge Celeste e degli Inferi. Nessuno sarebbe stato disposto a perdersi un bello spettacolo.

“Figlia di pu****a, maledetta ragazza. Non ci conosciamo nemmeno, eppure mi hai insultato non appena hai aperto bocca. Se non ti dessi una lezione, tutti penseranno che noi discepoli del palazzo della Legge Celeste siamo dei parassiti.”


Il discepolo era stato umiliato pubblicamente e così tirò fuori il suo Armamento Reale con l’intenzione di attaccare Lajiao.

Tuttavia non sapeva che la donna era una Martial King di nono livello. La sua coltivazione era superiore.


Quando tirò fuori il suo Armamento Reale, Lajiao era già arrivata di fronte a lui. Le sue mani bianche come gelsomini afferrarono il suo polso, poi, con una torsione, gli spaccò il braccio. Infine Lajiao gli diede un calcio e lo fece rotolare via.

“Vuoi morire!” L’altro discepolo del palazzo della Legge Celeste tirò fuori la sua arma e caricò.


Tuttavia anche lui fu sconfitto da Lajiao con un solo colpo e finì con il rotolare per terra sofferente.


Lajiao batté le mani e disse sorridendo: “Un branco di rifiuti pensano di essere degni di insultare Chu Feng?”


“Che discepola del palazzo degli Inferi insubordinata. Hai osato attaccare la gente del nostro palazzo. Credi che nessuno nel nostro palazzo della Legge Celeste possa competere con te?”


All’improvviso risuonarono diverse grida, quasi cento aure si avvicinarono a Lajiao da ogni direzione.


Erano tutti Semi Martial Emperor.


Erano uomini che provenivano dal palazzo della Legge Celeste, si erano fatti avanti non appena avevano scoperto che i loro compagni erano stati feriti da una discepola di un’organizzazione rivale.



