---
weight: 1762
title: Capitolo 1762 - Arrivare sul palco in successione
pubDate: 2024-08-04T00:13:16.544Z
tags:
    - mga
---


“So com’è la situazione maledetto. Ti ho chiesto chi è esattamente quel Chu Feng!” Gridò con rabbia Jin Wei’e. Poi scagliò un colpo di palmo che coprì l’esercito del palazzo della Legge Celeste.


La potenza del suo attacco era ancora superiore rispetto a prima, ma era stato comunque tollerante. Altrimenti avrebbe ferito o ucciso la gente del palazzo della Legge Celeste.


Jin Wei’e rivelò uno sguardo cupo e disse con molta ferocia: “Dimmelo subito ca**o… altrimenti vi eliminerò tutti.”


I discepoli del palazzo della Legge Celeste furono colti dal panico. Uno per uno, iniziarono a chiedere all’Anziano istruzioni su cosa fare. Dopotutto erano in un momento critico. Evidentemente nessuno di loro voleva morire.


Impotente, l’Anziano strinse i denti e poi, fingendo di mantenere la calma, disse: “Chu Feng in origine era un discepolo della montagna del Legno Turchese, ma possiede un cuore malvagio. Non solo ha ucciso membri della giovane generazione del clan imperiale Nangong, ha anche rubato la loro tecnica segreta. Al momento è stato espulso dalla montagna del Legno Turchese ed è ricercato dai quattro grandi clan imperiali. È una canaglia che è costretta a nascondersi per non venire ucciso.”


La folla iniziò a provare ancora più sdegno per il palazzo della Legge Celeste. Non solo l’Anziano era spregevole e spudorato, gli mancava anche integrità morale. Aveva proprio gettato disonore sul nome “Legge Celeste”.


“Vecchia scarpa, ti chiederò solo questo. Se Chu Feng fosse qui, oseresti descriverlo così?” Chiese con rabbia Lajiao. L’Anziano del palazzo della Legge Celeste stava addossando tutte le colpe su di lui e stava difendendo il clan imperiale Nangong. Lo aveva descritto come estremamente malvagio e naturalmente lei non l’avrebbe permesso.

“Ho detto la verità. Ho la coscienza pulita. Così come non oserei farlo?”


“Se quel Chu Feng fosse di fronte a me, non solo oserei dire queste parole, lo eliminerei per fare giustizia.” Disse l’Anziano del palazzo della Legge Celeste.

“Pah! Di fronte ai discepoli dei Malvagi, non solo fai discorsi così grandiosi, ma hai abbassato la testa e hai ubbidito ai loro ordini come un servo.”


“Eppure, visto che Chu Feng non è presente, hai gridato che l’avresti eliminato per fare giustizia. Sei davvero disgustoso.” Disse con estremo disprezzo Lajiao.


“Davvero.” Molti espressero il loro accordo con lei.


“Oggi il palazzo della Legge Celeste ha davvero ampliato i nostri orizzonti. Rispettereste la legge celeste, comportandovi in modo virtuoso e condannando i malvagi? Che stro***te. La vostra rettitudine è inferiore a quella del palazzo degli Inferi.” Alcuni iniziarono ad insultarli.


Erano presenti persone da ogni dove, alcuni tra di loro erano figure importanti, perciò naturalmente ci sarebbero stati anche esperti che non temevano il palazzo della Legge Celeste.


I membri del palazzo della Legge Celeste rivelarono espressioni davvero scontente, ma non potevano dire nulla in risposta. Dopotutto era vero che erano stati spaventati da Jin Wei’e.


Proprio in quel momento, Jin Wei’e scoppiò a ridere: “Ahah, indipendentemente da che tipo di persona sia, posso dire che è di molto inferiore a me.”

“Se non altro, mentre commette malvagità, non è diretto come me. Ragazza, dovresti smettere di ossessionarti ad adorarlo, è meglio che tu segua me.”


“Pah!” Lajiao sputò di nuovo.


“Ca**o! Maledetta pu***na! Sei proprio un’ingrata. Volevo farti il favore di diventare la mia donna, ma hai rifiutato. In tal caso, diventerai la mia schiava. Ti userò come un giocattolo e ti picchierò come voglio. Ora giocherò con te in pubblico.”


Jin Wei’e aprì le braccia e allo stesso tempo, la gonna di Lajiao iniziò a svolazzare. Era stata legata dal potere marziale di Jin Wei’e e stava iniziando a volare verso di lui.

Anche se la giovane si stava dimenando violentemente, fu tutto inutile. Dopotutto il divario che c’era tra di loro era enorme.


In quel momento, un lampo freddo brillò negli occhi di Chu Feng, il cui capo era coperto dal cappello a cono di bambù. Mentre era rimasto a guardare per molto tempo, non poteva rimanere indifferente di fronte ad una scena del genere.

“Indipendentemente da che sorta di persona possa essere Chu Feng, da come la vedo non puoi nemmeno competere con lui!” Proprio quando Chu Feng fu sul punto di intervenire, risuonò una voce fragorosa.


Una figura apparì di fronte a Lajiao, troncando all’istante il potere marziale che l’aveva legata.


Molti tra la folla cambiarono espressione. La persona che era comparsa di fronte a Lajiao era un giovane, aveva lunghi capelli neri legati, un viso raffinato e severo, e un’aura fredda. Aspetto più importante, la sua coltivazione era la stessa di Jin Wei’er, al quarto livello.

“Yan Xie?” In confronto agli altri, Chu Feng si rallegrò. Questo perché aveva riconosciuto il nuovo arrivato, era il membro della giovane generazione più forte del clan Yan del dominio della Montagna del Legno Turchese, Yan Xie.


Chu Feng non si aspettava che sarebbe venuto anche lui, né che la sua coltivazione sarebbe aumentata così rapidamente. Nell’arco di più di un anno era passato dal primo al quinto livello del Semi Martial Emperor.


Esatto, Yan Xie era al quinto e non al quarto livello, stava nascondendo la sua coltivazione.

Mentre poteva celarlo agli altri, non poteva nasconderlo da Chu Feng, che lo notò con una sola occhiata.

“Signorina, grazie per aver difeso Chu Feng. Puoi andare, lascia il resto a me.” Disse Yan Xie.


Lajiao non esitò. Volò subito giù e aiutò Xiao Luobu e Da Luobu a rialzarsi. Poi si avvicinò a Chu Feng.


“Sei Chu Feng?” Jin Wei’e era irritato a causa dell’interruzione.

“Non sono Chu Feng, sono solo un suo amico.” Disse Yan Xie.


“In tal caso hai intenzione di dfenderlo?” Chiese Jin Wei’e.


“In questo mondo, solo Chu Feng è capace di combattere contro di me. Tu… non sei degno di essere il mio avversario.” Disse Yan Xie.


“Che arroganza!” Jin We’e si infuriò. Mentre parlava, scagliò un colpo di palmo. Intenso potere marziale si trasformò in un’enorme montagna dorata e appariscente. Una montagna cadde verso Yan Xie. Infuriato, Jin Wei’e aveva lanciato un attacco fatale fin dall’inizio.


Tuttavia l’espressione di Yan Xie rimase impassibile, solo quando la montagna di potere marziale si avvicinò alzò il braccio e scosse lievemente la manica.


Si sollevò subito una forte raffica. Non solo il vento distrusse subito la montagna dorata di potere marziale, avvolse anche Jin Wei’e, Yin Wei’e e Tong Wei’e.


Quando la raffica scomparì, gli abiti di Jin Wei’e, Yin Wei’e e Tong Wei’e erano stati lacerati, ed erano coperti di sangue. Poi, uno per uno, caddero a terra. Anche se erano ancora vivi, lo erano a stento.


“Come ho detto, non sei degno di essere un mio avversario.” Ripeté Yan Xie.

“È davvero un Semi Martial Emperor di quinto livello? Stava nascondendo la sua coltivazione?!”


“È al quinto livello ad una così giovane età, chi è esattamente quel ragazzo?! È davvero così potente?” La folla al momento lo stava lodando incessantemente.

“Wow, non ci saremmo mai aspettati che Chu Feng avesse un amico come lui!” Perfino Da Luobu e Xiao Luobu mostrarono espressioni meravigliate.

“Chu Feng è un sovrano tra gli uomini, naturalmente i suoi amici saranno persone straordinarie. Altrimenti come potrebbero essere degni di essere suoi amici?” Disse compiaciuta Lajiao.

Sentendo queste parole, Da e Xiao Luobu rivelarono espressioni esasperate. L’ossessione che Lajiao aveva per Chu Feng aveva raggiunto un livello folle. Nessuno poteva competere con lui per lei.

“Non mi sarei mai aspettato che quel codardo di Chu Feng avrebbe avuto un amico come te.” Proprio in quel momento però un uomo vestito di bianco si avvicinò lentamente dal cielo.


Questo giovane aveva dei lineamenti delicati ed emanava un’aura indescrivibile. La folla capì con una sola occhiata che doveva essere qualcuno di straordinario.


Perché quest’uomo emanava l’aura di un Semi Martial Emperor di quinto livello.



