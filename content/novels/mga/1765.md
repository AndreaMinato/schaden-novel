---
weight: 17650
title: Capitolo 1765 - Il tuo nemico naturale
pubDate: 2024-08-04T03:13:16.545Z
tags:
    - mga
---


“Ahah, sei davvero il discendente dell’Imperatore della Fiamma. In tal caso, allora sei degno di morire per mano mia.” Dopo essersi accertato dell’identità di Yan Xie, non solo non rimase scioccato, ma Zhan Qiankun si rallegrò.


“Un uomo che ha contato su un tesoro per bloccare il mio attacco osa vantarsi in modo così spudorato? Il tuo tesoro è già sparito. Sei capace di difenderti dal mio Colpo Celeste del Drago Infuocato?” Chiese stringendo gli occhi Yan Xie.

“Ahah, sono stato solo imprudente prima. Devo ancora usare tutta la mia forza. Se lo facessi ti sconfiggerei.” Rispose Zhan Qiankun.

“Stai sopravvalutando le tue capacità.” Yan Xie si infuriò. Brandì la sua lancia e scagliò un altro Colpo Celeste del Drago Infuocato.


“Eheh…”


Tuttavia non solo Zhan Qiankun non si spaventò, ma sorrise con compiacimento.

“Boom!!!”


All’improvviso il cielo e la terra iniziarono ad incupirsi. Raffiche violente cominciarono a formarsi e soffiarono via le nuvole. Molti fulmini dalla luce brillante cominciarono ad illuminare le nuvole come draghi galoppanti.

“Crash!!”


Iniziò a piovere con forza, le gocce cadevano con tale forza che erano riuscite ad estinguere direttamente il Colpo Celeste del Drago Infuocato.


“Impossibile!!!” Yan Xie ne fu profondamente scioccato. Lo trovava difficile da accettare. Dopotutto questa era la sua mossa finale.


La pioggia si fermò e le nuvole nere che circondavano l’area cominciarono a dissiparsi. Tutti i presenti erano rimasti scioccati.

Zhan Qiankun, che era ancora a mezz’aria, non sembrava più umano, si era trasformato in un uomo blu fatto d’acqua.


Inoltre la sua aura non era più al quinto livello del Semi Martial Emperor, era al sesto.

“Corpo Divino.” Chu Feng iniziò ad accigliarsi. Non era preoccupato che Zhan Qiankun potesse aumentare il suo livello di coltivazione, perché sapeva che anche Yan Xie possedeva un’abilità del genere, ma perché il potere di Zhan Qiankun si basava sull’elemento dell’acqua, mentre Yan Xie su quello del fuoco.


Tutto in questo mondo era in equilibrio e aveva un suo contrapposto. L'acqua neutralizzava il fuoco, lo sapevano tutti. Mentre l’acqua ordinaria non avrebbe potuto neutralizzare il fuoco di Yan Xie, questo non valeva necessariamente per l’acqua che proveniva da un Potere Divino.


“Sai perché sono sicuro di me adesso?” Chiese con compiacimento Zhan Qiankun.

“Non sei il solo con un Potere Divino!” Gridò Yan Xie. Poi le fiamme cominciarono ad avvolgere il suo corpo, in un istante si era trasformato in un uomo fatto da fiamme viola.


Dopo aver scatenato il suo Potere Divino, anche la sua aura arrivò al sesto livello del Semi Martial Emperor.

“Boom!!”


All’improvviso risuonò una forte esplosione. Maestose fiamme viola si trasformarono in un raggio e sfrecciarono verso il nemico.

Tuttavia Zhan Qiankun non era affatto spaventato. Si mosse anche lui e caricò verso Yan Xie.


“Ahah, anche se puoi arrivare al mio stesso livello di coltivazione, come potrebbe il tuo fuoco vincere contro la mia acqua?” Zhan Qiankun lo derise.

“Basta con le sciocchezze. Dillo dopo aver vinto.” Yan Xie naturalmente era consapevole dello svantaggio in cui si trovava, tuttavia sapeva anche di non avere altra scelta e di dover combattere con tutte le sue forze.

Se avesse lottato, avrebbe avuto ancora una possibilità di sopravvivere, se si fosse ritirato, sarebbe stato spacciato.


Tuttavia, come Chu Feng aveva previsto, l’acqua di Zhan Qiankun non era ordinaria, era formata da Potere Divino. Se avesse combattuto contro altre persone, forse non sarebbe stata così efficace come lo era adesso.

Era in netto vantaggio.


All’inizio i due uomini sembravano alla pari. Tuttavia, dopo aver combattuto per un po’ di tempo, Yan Xie cominciò ad essere in difficoltà e non ebbe più modo per ribaltare la situazione. Sempre più indebolito, continuò a lottare accanitamente.


Tuttavia quel Zhan Qiankun doveva ancora ferirlo. Stava giocando con lui. Il suo atteggiamento era davvero abominevole.


“Anche quel Yan Xie è un raro genio, sfortunatamente ha incontrato Zhan Qiankun, la sua nemesi naturale. È davvero sfortunato.” Qualcuno sospirò.

“Se Yan Xie morisse davvero per mano di Zhan Qiankun, sarebbe proprio un peccato.”


La folla poteva capire come stava andando la battaglia. Uno per uno, cominciarono ad esprimere la loro compassione. Si poteva dire che Yan Xie non fosse stato sconfitto perché fosse troppo debole, ma che fosse stato battuto dalla sfortuna.


“Splat!!”


All’improvviso diverse migliaia di serpenti d’acqua sfrecciarono dal corpo di Zhan Qiankun. Erano lunghi tutti cento metri e non solo bloccarono tutto il cielo, ma circondarono Yan Xie come un esercito di cavalieri.


Dopo aver combattuto contro Zhan Qiankun così a lungo, le fiamme viola che coprivano Yan Xie si erano indebolite molto. Alla fine scomparirono e la sua aura tornò al quinto livello del Semi Martial Emperor.

“Huuu…”


Anche se Yan Xie era ancora a mezz’aria illeso, stava ansimando.


Tornato umano, Yan Xie sembrava estremamente piccolo e debole mentre era circondato da diverse migliaia di serpenti d’acqua lunghi cento metri. Se fosse stato attaccato, sarebbe morto sicuramente.


“Yan Xie, ne vale davvero la pena di combattere per quel Chu Feng?”

“Hai detto che non è un codardo, che non è un rifiuto. Eppure, quando stai per morire a causa sua, dov’è?” Zhan Qiankun non attaccò direttamente, iniziò a ridicolizzare Yan Xie.


“Mentre puoi sconfiggere me, non sarai necessariamente capace di sconfiggere Chu Feng. Questo perché, in tutta la mia vita, sono stato sconfitto solo da due persone della mia stessa generazione. Uno sei te e l’altro è Chu Feng.”

“Anche se sono stato sconfitto da entrambi, sono convinto della mia sconfitta contro Chu Feng, ma non dell’esito di questo scontro!!!” Disse Yan Xie.


“Cosa? Quel Yan Xie è stato sconfitto da Chu Feng in passato?” La folla rimase di nuovo scioccata. Yan Xie era così potente, eppure non poteva competere con Chu Feng. Questo suggeriva indirettamente quanto fosse potente.

“Davvero? Così sei stato sconfitto da Chu Feng? Sembra proprio che abbia molti punti in comune con Chu Feng, se non altro abbiamo sconfitto entrambi il successore dell’Imperatore della Fiamma.”

“Tuttavia, non solo sconfiggerò te, ma anche Chu Feng.” Zhan Qiankun sorrise freddamente. Poi disse: “Yan Xie, prendendo in considerazione l’Imperatore della Fiamma, ti darò una possibilità. Finché ti inginocchierai e implorerai perdono, ti risparmierò la vita.”

“È inutile dire altro. Fai pure e uccidimi.” Yan Xie chiuse gli occhi. Non esitava neppure di fronte alla morte, come avrebbe potuto inginocchiarsi e implorare?


“Ahah, sembra che tu sia piuttosto saggio. Sapevi che non ti avrei risparmiato nemmeno se l’avessi fatto.” Zhan Qiankun scoppiò a ridere.


Non solo aveva rivelato con spudoratezza cosa avrebbe fatto, ma non provava nessuna vergogna. Anzi, sembrava estremamente orgoglioso di sé stesso.


Tutti i presenti ne furono disgustati. Come affermavano le dicerie, anche se possedeva un talento sbalorditivo, era solo feccia.


“Tuttavia ricorda questo. La tua morte è stata causata da Chu Feng.”


All’improvviso Zhan Qiankun smise di ridere. Il suo sguardo brillò freddamente e diverse migliaia di serpenti d’acqua aprirono le fauci e caricarono verso Yan Xie per divorarlo.


“Boom!!”


Dopo un rimbombo, l’acqua schizzò ovunque. Pioggia a cascata cadde dall’altro, atterrando sulla barriera difensiva, che iniziò a tremare incessantemente. Era evidente quanto fossero potenti quei serpenti d’acqua.


Dopo essere stato attaccato da quei serpenti d’acqua, l’aura di Yan Xie scomparì completamente.



