---
weight: 1769
title: Capitolo 1769 - Grande Benefattore
pubDate: 2024-08-04T07:13:16.545Z
tags:
    - mga
---


“Porgiamo i nostri rispetti all’Anziano Chang e a tutti gli altri Anziani.” Immediatamente Da e Xiao Luobu mostrarono rispetto. Sembravano estremamente riservati davanti a loro, specialmente il fratello più piccolo, che cominciò a tremare di paura.


“Non c’è bisogno di essere troppo cortesi.” L’Anziano fece un cenno e poi guardò Chu Feng sorridendo: “Sono Chang Ping, è un piacere incontrare l’amico Chu Feng.”


“Senior Chang Ping è troppo cortese. È una fortuna per me potervi conoscere.” Rispose con cortesia il giovane. Aveva una buona impressione di queste persone, erano state molto corrette prima.


“Senior Chang, credo che dovrebbe sapere cosa mi preoccupa. Anche se sono inferiori al vostro palazzo degli Inferi, hanno comunque un potere da non sottovalutare nella Terra Sacra delle Arti Marziali. È certo che potrete proteggerli?” Chu Feng indicò Da e Xiao Luobu.


L’Anziano Chang si batté il petto e garantì: “Non preoccuparti. Se non riuscissimo a fare nemmeno quello, la nostra reputazione sarebbe proprio immeritata.”


“Anche se sono discepoli ordinari, non permetteremo assolutamente a degli estranei di maltrattarli.”

“Il nostro palazzo ha mandato molti esperti, però sono tutti fuori dalla fortezza.”


“Mentre non posso dire che siamo impareggiabili nella fortezza, fuori nessuno oserà toccare anche un solo membro del nostro palazzo.”


“Siete proprio all’altezza della vostra reputazione.” Chu Feng sorrise sollevato.


Però avere la capacità di proteggerli non significava necessariamente che l’avrebbero fatto. Dopotutto questo Anziano aveva detto che Lajiao e gli altri erano solo discepoli ordinari.


Tuttavia, ora che aveva rassicurato Chu Feng al riguardo in pubblico, sicuramente avrebbe mantenuto la parola data. Altrimenti il palazzo degli Inferi sarebbe stato umiliato.


“Dobbiamo ancora ringraziarti per averci aiutato oggi. Altrimenti temo che saremmo tutti morti per mano di Zhan Qiankun.”

“Senior Chang mi lusinga. Ciò che accaduto oggi non era così serio.” Disse con modestia Chu Feng.


“Dico sul serio. Amico Chu Feng, non devi continuare ad essere così modesto. Ti dobbiamo tutti un favore. Non possiamo ripagare solo a parole questa grazia, non perderò tempo a dire troppe formalità. Per esprimere la mia gratitudine, desidero offrirti del vino.” L’Anziano Chang fece un cenno e lo invitò con un sorriso.

“Senior, apprezzo le sue intenzioni gentili, solo che non ho visto il mio fratello Yan Xie da molto tempo. Ho molte cose di cui vorrei parlargli. Purtroppo sono a corto di tempo, così temo che dovrò rifiutare. Se si ripresenterà l’occasione, berrò sicuramente con lei finché non saremo entrambi ubriachi.” Chu Feng sorrise.


Le espressioni di Da e Xiao Luobu cambiarono immediatamente. Erano scioccati.


Anche se Chang era solo un Anziano di basso livello, apparteneva comunque ad un’organizzazione potente ed era qualcuno che non potevano permettersi di offendere.


Inoltre questo Anziano Chang era proprio al comando di Da Luobu e degli altri. Così conoscevano molto bene il suo temperamento. Era estremamente violento e nessuno dei suoi sottoposti avrebbe osato provocarlo.


Dal loro punto di vista, Chu Feng doveva averlo appena offeso.


“Ahah, molto bene. Ci raduneremo a bere se si ripresenterà l’occasione. A presto.”


Tuttavia l’Anziano non si arrabbiò affatto, invece rise e se ne andò.


Vedendolo reagire così pacificamente di fronte a Chu Feng, Da e Xiao Luobu si resero conto quanto era importante essere potenti.


Non era l’Anziano Chang ad essere una persona difficile, erano loro a dover ancora raggiungere un livello tale da poterci andare d’accordo.


Finché uno fosse stato abbastanza forte, questo Anziano Chang non solo sarebbe stato amichevole, ma anche ragionevole.


“Non è un posto adatto per parlare. Fratello Yan Xie, andiamo a parlare in casa.” Mentre parlava, Chu Feng portò Yan Xie nell’edificio creato da Lajiao.


Vedendoli entrare, la timida Lajiao si nascose subito nella sua stanza.


Chu Feng sorrise lievemente vedendola comportarsi così. Questa ragazza era molto più interessante di quanto si immaginava.


Prima era stata estremamente feroce e impavida. Non aveva mostrato paura nemmeno di fronte alla morte. Eppure in quel momento si stava comportando in modo così timido.

“Fratellone Chu Feng, non capisco perché hai rifiutato l’invito dell’Anziano Chang.” Chiese Xiao Luobu con un’espressione confusa.


“Se avessi accettato, avrebbe invitato te e tuo fratello. Dato quanto siete riservati con l’Anziano Chang, non vi sareste goduti l’evento. Così era meglio rifiutare.”


Da e Xiao Luobu rimasero sbalorditi. Non si sarebbero mai aspettati che Chu Feng avrebbe rifiutato l’offerta dell’Anziano Chang per loro. All’improvviso sentirono un’ondata di calore e rivelarono sorrisi soddisfatti.


“Ecco, prendeteli. Sono i miei doni.” Chu Feng tirò fuori alcune risorse di coltivazione e molti rari tesori dal suo Sacchetto Cosmo.


Durante il suo viaggio, aveva ottenuto molti tesori, di cui molti però ormai erano inutili per lui. Tuttavia sarebbero stati davvero adatti a Da e Xiao Luobu.


In effetti aveva ottenuto molti tesori dai Sacchetti Cosmo di Zhan Qiankun, Jin Wei’e, Yin Wei’e e Tong Wei’e. In effetti c’erano anche quattro Armamenti Imperiali Incompleti. Anche se, a parte la frusta nera del fuoco di Zhan Qiankun, erano tutti copie, erano comunque formidabili.


Questi oggetti però appartenevano ai discepoli dei famigerati Criminali, così non li avrebbe passati ad altri per timore che portassero disastri.


Dopotutto, i famigerati Criminali erano diversi dai quattro grandi clan imperiali, che dovevano preoccuparsi della loro immagine.


I famigerati Criminali erano anticonformisti privi di freni.


In effetti, una volta che avessero saputo che era stato Chu Feng ad eliminare i loro discepoli, non gliel’avrebbero fatta passare liscia.


La situazione oggi però era stata estremamente critica. Chu Feng non aveva avuto altra scelta, se li avesse lasciati andare non sarebbe cambiato nulla.


Inoltre avevano iniziato a prendere di mira i suoi amici ed era qualcosa di intollerabile per Chu Feng.


“No, sono troppo preziosi. Non possiamo accettarli.” Da e Xiao Luobu rifiutarono subito.

“Se mi considerate vostro amico, allora accettateli. Altrimenti non dite più che mi conoscete da oggi in avanti.” Chu Feng spinse i tesori verso i due.


“Questo…” Da e Xiao Luobu erano un po’ confusi sul da farsi.

“Accettateli e basta. Sono inutili per Chu Feng, ma saranno estremamente preziosi per voi. È un segno di gentilezza nei vostri confronti, dovreste smettere di rifiutare.” Sollecitò Yan Xie.


“Eheh, in tal caso ti ringrazio fratello Chu Feng.”


Eheh, grazie fratellone Chu Feng.”


I due alla fine accettarono. Poi misero da parte i tesori con cautela. Stavano mostrando larghi sorrisi, non potevano nascondere quanto erano felici.


Prima avevano rifiutato solo per l’imbarazzo. Sapevano che erano oggetti troppo preziosi e non avrebbero potuto permetterseli nemmeno se avessero venduto tutte le ricchezze della loro famiglia.


Se Chu Feng non avesse offerto loro oggetti del genere, probabilmente non sarebbero mai riusciti a trovare una fortuna del genere per tutto il resto delle loro vite.


Così provarono molta gratitudine e si sentirono estremamente fortunati. Chu Feng era una persona nobile, il loro grande benefattore.



