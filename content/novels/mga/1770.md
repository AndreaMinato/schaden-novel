---
weight: 1770
title: Capitolo 1770 - Cercare Informazioni
pubDate: 2024-08-04T08:13:16.545Z
tags:
    - mga
---


“Questi sono per Lajiao.” Chu Feng porse altri tesori a Da Luobu.


In confronto a quelli di prima, erano ancora più numerosi. Non era per parzialità, ma era per via del fatto che una porzione dei tesori che aveva ottenuto erano fatti per le donne.


Era inutile che se li tenesse, così aveva deciso di darne una parte a Lajiao.

“Eheh, fratello Chu Feng… è meglio se lo fai tu stesso.” Disse con una risata dispettosa Da Luobu.


“Giusto. I regali vanno dati personalmente. Che qualcuno come te sia imbarazzato?” Disse Yan Xie.

“Non so cosa significhi essere imbarazzati, temo solo che sia lei a provare disagio.” Rispose ridacchiando Chu Feng.


“Chi ha detto che sono imbarazzata?” Lajiao uscì dalla stanza con un tono intransigente. Il suo viso era estremamente rosso e, dopo aver posato gli occhi su Chu Feng, distolse lo sguardo.


Yan Xie si alzò e tossì. Poi gettò un’occhiata verso Da e Xiao Luobu e uscì.


Gli altri due mostrarono molto tatto e si resero conto delle intenzioni di Yan Xie. Ridendo dispettosamente, uscirono dall’edificio. Erano rimasti solo Chu Feng e Lajiao dentro.


La ragazza divenne estremamente imbarazzata, ma dato che non poteva più nascondersi, era ancora più a disagio.


“Perché non mi stai guardando?” Chiese sorridendo Chu Feng.


“I-io-io…” Lajiao non sapeva come rispondere. Stava stringendo lievemente la gonna, era evidente quanto fosse nervosa.


Chu Feng sospirò: “Sembra che sia troppo brutto e tu abbia paura di guardarmi. In tal caso, è meglio che me lo rimetta.” Chu Feng prese il cappello a cono di bambù.

“Puuuu!!”


Lajiao scoppiò a ridere, poi disse: “Non è questo! È solo che trovo molto imbarazzante essere in tua presenza dopo aver scoperto la tua vera identità.”


“Che c’è da provare imbarazzo?” Chu Feng si tolse il cappello.


Stavolta Lajiao non distolse lo sguardo, ma era ancora rossa. Disse con vergogna: “Prima ti ho detto di cambiare nome, ma non sapevo che eri il vero Chu Feng.”


“A proposito, perché non mi hai detto che eri Chu Feng? Ho proprio fatto una brutta figura prima.” Disse Lajiao.

“Ahah, se te l’avessi detto, non mi avresti creduto. In effetti forse mi avresti perfino rimproverato.”


Lajiao divenne silenziosa. Dato il suo temperamento, doveva riconoscere che era vero.

“In realtà va bene anche così. È proprio per questo che ho pensato che spiccavi tra le masse e che sei stata proprio adorabile.” Disse Chu Feng.

“Lo pensi davvero?” Lajiao rivelò un’espressione piena di gioia.

“Naturalmente. Siamo già amici Lajiao. Tra amici non ci si evita. In futuro non nasconderti più se mi rivedrai.” Disse Chu Feng.

“Mn, non lo farò più.” La giovane annuì e mostrò un sorriso davvero brillante. Trovava che parlare con lui faccia a faccia fosse davvero gradevole.


“Questi sono i doni che ho preparato per te. Prima hai sofferto per difendermi.” Chu Feng le consegnò alcuni tesori.


Lajiao non cercò di rifiutare come Da e Xiao Luobu, ma fu molto cauta e attenta mentre li accettava.


Il suo atteggiamento era radicalmente diverso, i due fratelli avevano esitato perché sapevano quanto erano preziosi i doni, mentre Lajiao era molto cauta perché erano regali di Chu Feng.


Dopodiché i due iniziarono a chiacchierare e il nervosismo di Lajiao gradualmente scomparì. Anche se non parlava più con Chu Feng nel modo spensierato e noncurante di prima, si comportava con molta più naturalezza adesso.


Dopodiché Chu Feng chiamò Yan Xie e gli altri. Alla fine riuscirono a passare il tempo insieme normalmente.

“Questo raduno sembra pieno di avversari formidabili. Mentre non ho più intenzione di competere con Chu Feng, voglio comunque lottare contro gli altri.”


“Così, fratello Luobu, visto che provieni dal palazzo degli Inferi, dovresti sapere chi è stato invitato, vero?”

“Conosci qualcuno degno di nota?” Chiese Yan Xie a Da Luobu.


“In effetti sono stati invitati molti potenti guerrieri. Mentre non sono familiare con le bestie mostruose, ho sentito parlare praticamente di ogni umano.”


“Credo che, tra gli esseri umani invitati, i più temibili sono i nove dei Tre Palazzi. Sono i nostri tre messaggeri degli Inferi, i fratelli della famiglia Feng del palazzo del Re Mortale e i tre generali celesti del palazzo della Legge Celeste. Sono tutti estremamente potenti.”


“Questo vale soprattutto per i nostri rappresentanti, i messaggeri degli Inferi Kuang, Zhan e Gui. Sono proprio forti. Ho sentito che il messaggero degli Inferi Zhan ha un Corpo Divino, mentre il messaggero Gui pratica una Misteriosa Tecnica Proibita. Inoltre ho anche sentito che hanno raggiunto entrambi il sesto livello del Semi Martial Emperor non molto tempo fa.”


“Il più potente è il messaggero Kuang. Non solo pratica una Misteriosa Tecnica Proibita, ma ha anche un Corpo Divino. Li ha padroneggiati entrambi con successo e ha anche una coltivazione superiore agli altri due.”


“Il messaggero degli inferi Kuang è al settimo livello, non al sesto.” Da Luobu parlò con rispetto dei suoi tre rappresentanti; d’altronde erano gli idoli di innumerevoli discepoli.


“Tutte le loro coltivazioni sono superiori alla mia. Sembra che il Dominio del Signore sia proprio straordinario.” Disse Yan Xie. Poi chiese: “Allora i sei del palazzo della Legge Celeste e del palazzo del Re Mortale?”

“Non ho molta familiarità con i tre generali celesti, ma ho già sentito parlare di loro in passato. Sono i tre più forti dei dieci generali celesti.”


“Pensateci, i loro dieci generali celesti hanno tutti una forza straordinaria. Tuttavia solo i tre più forti hanno ricevuto l’invito. Da questo si può vedere quanto sono potenti.”


“Per quanto riguarda i tre fratelli della famiglia Feng, sono anche i tre discepoli più forti del palazzo del Re Mortale. Sono già famosi per tutto il Dominio del Signore. Figuriamoci i loro coetanei, hanno anche sconfitto innumerevoli esperti della generazione più vecchia.”

“Tuttavia i tre si sono isolati per allenarsi da almeno due anni. Non sono sicuro del loro livello.”


“Allora però erano formidabili avversari per i nostri tre messaggeri. Probabilmente non sono inferiori a loro adesso.” Disse Da Luobu.

“In effetti è un posto pieno di esperti, ma è proprio per questo che è interessante.” Yan Xie non si scoraggiò e mostrò un’espressione piena di aspettative.


All’improvviso Chu Feng chiese: “Fratello Yan Xie, sei riuscito ad avanzare di livello, vero?”

“Come te ne sei accorto?” Yan Xie sussultò e rivelò un’espressione sorpresa.


“Non dimenticarti che sono uno Sciamano.”


“Eheh, mi sono quasi dimenticato delle tue potenti tecniche Spirit.” Yan Xie capì. Poi disse con un sorriso: “In effetti sto per avanzare di livello, solo che mi manca ancora un po’. Se mi allenassi da solo, mi ci vorrebbero almeno tre mesi.”


“Tuttavia, se lo usassi questo, credo che potrei diventare un Semi Martial Emperor di sesto livello prima della competizione.” Mentre parlava, Yan Xie tirò fuori un oggetto dal suo Sacchetto Cosmo.



