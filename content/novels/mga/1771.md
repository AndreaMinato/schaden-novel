---
weight: 17710
title: Capitolo 1771 - Portarvi tutti dentro
pubDate: 2024-08-04T09:13:16.545Z
tags:
    - mga
---


Questo oggetto era color rosso fuoco e sembrava un frutto. Non doveva essere ordinario, non solo stava bruciando, ma emanava un tipo di energia speciale che impressionò i presenti.


Chu Feng capì subito che doveva essere un tipo di risorsa di coltivazione speciale creato appositamente per i membri del clan Yan.

“Fratello Yan Xie, quando hai detto inizio della competizione, intendevi dire la gara tra i primi venti e il successore dell’Imperatore Gong?” Chiese Da Luobu.

“Precisamente.” Yan Xie annuì.


“Ma anche se aspettassi l’ultimo incontro, non ti rimarrebbe molto tempo. Potrai davvero avanzare di livello usando solo quell’oggetto?” Chiese con un’espressione scioccata Da Luobu. Anche Xiao Luobu e Lajiao rivelarono stupore e incredulità.


Non avevano la stessa percezione di Chu Feng. Anche se potevano capire che il frutto di fuoco nelle mani di Yan Xie fosse formidabile, non potevano sentirne l’energia speciale.


Inoltre, per persone come loro, avanzare di livello era estremamente arduo. Non solo dovevano radunare una quantità sufficiente di potere marziale nei loro dantian, dovevano anche usare i loro cuori e le loro menti per comunicare con il mondo. Attraverso la combinazione delle conoscenze dei loro predecessori e la loro comprensione, avrebbero cercato di trovare un punto di svolta che avrebbe permesso loro di avanzare di livello. Solo dopo aver fatto questo avrebbero fatto un tentativo.


Anche così, non sarebbero stati certi di riuscirci con successo. Per questo ci sarebbe voluto molto tempo e generalmente il metodo migliore sarebbe stato allenarsi in isolamento.


Ci sarebbe voluto molto tempo però per allenarsi a porte chiuse. Alcuni, dopo aver raggiunto lo stadio del Martial King, non sarebbero riusciti a fare nessun altro progresso per tutto il resto della loro vita anche dopo essersi impegnati meticolosamente. Da questo era evidente quanto fosse difficile praticare l’arte della coltivazione.


Quando perfino il Martial King realm era così arduo, non c’era bisogno di menzionare il Semi Martial Emperor. Così… non credevano che Yan Xie sarebbe riuscito ad avanzare di livello prima che iniziasse la competizione.”


“Questo è un tesoro lasciato dall’Imperatore della Fiamma per il nostro clan Yan. Quando la nostra gente lo usa per allenarsi, possiamo ottenere innumerevoli benefici.” Spiegò Yan Xie.


“Esiste un oggetto così meraviglioso? L’Imperatore della Fiamma era davvero incredibile.” Da Luobu e gli altri rivelarono espressioni invidiose e piene di ammirazione.


Chu Feng annuì lievemente. Non era falso, in effetti era davvero un tesoro per coltivare. Tuttavia non era qualcosa che solo la sua gente avrebbe potuto utilizzare, era necessario allenare le tecniche marziali del suo clan Yan.


“Solo che è l’ultimo.” Yan Xie mostrò un’espressione riluttante.


“Posso aiutarti, non c’è bisogno di aspettare così tanto. Dovresti poter avanzare di livello entro domani mattina.” Propose Chu Feng.


“Stai scherzando!” Lajiao, Da e Xiao Luobu rimasero a bocca aperta.


“Stai dicendo sul serio?” Perfino Yan Xie lo trovava incredibile.


“Posso fare un tentativo.” Nemmeno Chu Feng osava garantirlo.

“In tal caso, proviamo subito.” Rispose con impazienza Yan Xie.

“Qui? Avete intenzione di allenarvi in isolamento qui?” Lajiao e gli altri ne furono scioccati.

“Certo.” Chu Feng annuì.


Dopodiché lui e Yan Xie entrarono in una stanza, mentre gli altri rimasero sul posto a fare la guardia con grande nervosismo. Temevano che qualcuno potesse distruggere l’edificio.


Ciò che era più pericoloso che succedesse mentre ci si allenava era venire disturbati. Questo valeva sopratutto durante un momento critico come questo. Si potevano subìre degli effetti collaterali, il più lieve sarebbe stato fallire ad avanzare di livello, mentre nei casi più gravi, si potevano ricevere danni al dantian con il rischio di non poter fare mai più progressi.


Eppure Chu Feng aveva detto che avrebbe aiutato Yan Xie ad avanzare di livello nel giro di un paio d’ore?


Era davvero possibile?


Il tempo iniziò a passare lentamente. Un bagliore era apparso all’orizzonte orientale. Anche se erano passate poche ore, Lajiao e gli altri avevano la sensazione che fossero trascorsi anni. Erano estremamente agitati.


Non solo temevano che Yan Xie fallisse, ma che fossero influenzati negativamente entrambi.


“Tap, tap, tap…”


Alla fine sentirono dei passi e i tre si alzarono subito guardando con preoccupazione verso la stanza.


Chu Feng e Yan Xie stavano uscendo dalla camera insieme. In confronto a prima, non c’erano cambiamenti in Chu Feng, ma Yan Xie, a parte avere un colorito roseo, emanava un’aura al sesto e non al quinto livello del Semi Martial Emperor.


“Ci siete davvero riusciti?!!” Lajiao, Xiao e Da Luobu erano a bocca aperta per lo stupore, erano piacevolmente sorpresi.


Non si aspettavano che sarebbe andato tutto così liscio.


“Ho sempre saputo che il fratello Chu Feng era davvero potente, ma solo oggi mi sono reso conto di averlo sottovalutato fino ad ora.” Yan Xie sorrise imbarazzato, ma non riusciva a nascondere la gioia che provava.


Non importava quanti calcoli si facessero, erano comunque delle stime. Ora che era riuscito ad avanzare di livello, gli era stato tolto un enorme peso dal cuore.

Finalmente poteva competere con i suoi coetanei, naturalmente sarebbe stato molto contento.

“Sorprendente, siete davvero troppo sorprendenti. Anche se facciamo tutti parte della giovane generazione, ho scoperto che apparteniamo a mondi differenti. Probabilmente anche il nostro concetto di coltivazione è diverso.” Disse con un’espressione piena di invidia e ammirazione Da Luobu.


“Fratellone Chu Feng, fratellone Yan Xie, l’entrata sigillata sta per aprirsi. Dovete fare del vostro meglio per rientrare tra i primi venti.” Disse Xiao Luobu mentre guardava fuori.”


“Mocciosetto, cosa stai dicendo? Dato il loro livello, come potrebbero non ottenere un posto tra i primi venti?” Da Luobu diede un colpetto alla testa del fratello.


Poi guardò Chu Feng e Yan Xie, e disse: “Vi auguro un buon viaggio. Fate del vostro meglio.”

“Anche se sono un discepolo del palazzo degli Inferi, spero proprio che possiate ottenere il primo e il secondo posto.” Dopo aver detto questo, Da Luobu porse i suoi saluti con solennità.

“C’è bisogno che lo speri? Chu Feng è al settimo livello ed è superiore a tutti gli altri. Non dubito nemmeno che otterrà il titolo di più forte della giovane generazione.” Lajiao arricciò le labbra.

“Giusto, giusto. Hai ragione.” Da e Xiao Luobu non osarono opporsi.


“Da ciò che avete detto, sembra che non abbiate intenzione di entrare?” Chiese Chu Feng.

“Ahah, con la nostra forza, anche se entrassimo sarebbe uno spreco. Inoltre è pieno di pericoli lì. Non correremo questo rischio.” Disse Da Luobu.


“È vero. Siamo venuti qui solo per accompagnare senior Lajiao a trovare il fratellone Chu Feng. Ora che non solo ti abbiamo visto, ma siamo anche diventati tuoi amici, senior Lajiao finalmente ha esaudito il suo desiderio.” Disse Xiao Luobu.


Lajiao stava sorridendo dolcemente e, anche se non aveva detto nulla, aveva confermato tacitamente ciò che aveva detto.

“Tuttavia, a dire la verità, se potessi guardare questo scontro tra i più grandi geni della Terra Sacra delle Arti Marziali, non avrei più rimpianti per il resto della vita.” Da Luobu sussultò.

“È vero. Tutti gli Anziani dicono che i geni di questa competizione diventeranno gli esperti più potenti nella Terra Sacra delle Arti Marziali in futuro.” Xiao Luobu.


Dopo aver sentito queste parole, Lajiao diede un’occhiata a Chu Feng e poi iniziò a sorridere lasciandosi andare all’immaginazione.

“Se volete guardare, ho un metodo per farvelo fare.” Disse Chu Feng.


“Che metodo?” Chiesero simultaneamente i tre.


“Portarvi dentro.” Disse Chu Feng.


“Cosa?” Lajiao e gli altri rimasero scioccati. 



