---
weight: 17730
title: Capitolo 1773 - Criticato pubblicamente
pubDate: 2024-08-04T11:13:16.546Z
tags:
    - mga
---


“Anziano, si sbaglia. Come sarebbe arrogante e presuntuoso?”


“Anche se è la prima volta che l’ho incontrato, non ho visto una persona arrogante e presuntuosa.”


“Immagino che sia la prima volta che lo vede. In tal caso, come fa a sapere che è un tale degenerato?”


Subito dopo molti iniziarono a questionarlo.


“Umpf, quel moccioso si è nascosto proprio bene. Come potreste capire la sua vera personalità?”

L’Anziano del palazzo della Legge Celeste sbuffò freddamente e il suo sguardo era pieno di sdegno.


In quanto Anziano, non considerava minimamente l’opinione della folla.


“Allora è così, ma perché non l’hai detto in faccia a Chu Feng?” Chiese qualcuno ad alta voce.


“...” Sentendo queste parole, l’Anziano si accigliò e gli angoli della sua bocca cominciarono a fremere. Anche se era infuriato, non sapeva come rispondere.


“Eheh…”

Vedendolo reagire in questo modo, molti iniziarono a ridere e rivelarono sguardi pieni di derisione.


Mentre la gente del palazzo della Legge Celeste li sdegnava, anche loro provavano sdegno nei loro confronti.


Forse prima avevano pensato che il loro Sect fosse retto, che appartenessero ad una delle organizzazioni dalla reputazione migliore. Avrebbero provato ammirazione nei loro confronti in passato.


Ma dopo quello che era successo, la loro posizione era cambiata drasticamente. Non provavano più rispetto nei loro confronti.


“Da come la vedo, non hai osato dirglielo in faccia, non è vero?” Disse un uomo. Poi scoppiò a ridere.

“Ahahahah…”

Allo stesso tempo, molti si unirono al coro, in particolare i membri del palazzo degli inferi, le loro risate erano ancora più fragorose e dirette.

La folla rivolse anche sguardi pieni di disprezzo al palazzo della Legge Celeste.


Comunque era comprensibile che l’Anziano non avesse insultato Chu Feng direttamente, il giovane era più potente e particolarmente deciso quando si trattava di uccidere. Era normale che temesse la morte e che quindi non avesse osato esprimere la sua opinione.


Tuttavia la gente era profondamente disgustata dalla sua codardia e dal fatto che avesse iniziato subito ad insultare Chu Feng non appena se n’era andato.


Se avessero calunniato Chu Feng prima, la gente avrebbe ancora capito. Dopotutto chi era ignorante non poteva essere biasimato. Molti avevano sospettato della forza del giovane.


Tuttavia, dopo aver visto quanto era formidabile e come Chu Feng aveva risparmiato l’Anziano, la gente del palazzo della Legge Celeste ancora si rifiutava di pentirsi e continuava a parlare male alle sue spalle.


Così la folla non poteva che provare disgusto. Dopotutto un grande Anziano del palazzo della Legge Celeste si stava comportando in modo disonesto.


Alle spalle di una persona si comportava come una tigre feroce, di fronte si umiliava come un cane. Qualcuno come lui… era estremamente vile.


“Chiudete tutti la bocca! Da quando sono diventato qualcuno che spazzatura come voi può insultare?!” All’improvviso l’Anziano si infuriò.


In un istante la sua aura opprimente si espanse. Come un’inondazione invisibile, si diffuse attorno per attaccare la folla che lo stava deridendo.

“Cosa? Solo tu puoi sparlare degli altri, ma gli altri non possono farti notare i tuoi errori?” Un’aura ugualmente potente annullò l’attacco. Era l’Anziano Chang Ping del palazzo degli Inferi ad essere intervenuto.

“Palazzo degli Inferi, cos’hai intenzione di fare?!” L’Anziano della Legge Celeste iniziò a prendere di mira l’Anziano Chang Ping.


“Niente di che, volevo solo scambiare un po’ di parole.”


“Non ti sto denunciando. Prima, quando hai parlato male dell’amico Chu Feng, l’amico Chu Feng non ti ha comunque punito. È stato estremamente magnanimo.”


“Ma ora che se n’è andato, continui a comportarti così. Non pensi di aver perso la faccia?” Chiese sorridendo il vecchio Chang Ping.


“Tu…” L’Anziano del palazzo della Legge Celeste si infuriò. Forse poteva sopportare gli insulti degli altri, ma non poteva tollerare un tale affronto da un membro del palazzo degli Inferi.


“Giusto, essere tutto sorrisi di fronte a qualcuno per poi parlare male di lui nel momento in cui se ne va non è consono per un Anziano del palazzo della Legge Celeste.


“Vi siete rifiutati di affrontare i discepoli dei Criminali e invece avete insultato Chu Feng, che ha ucciso i discepoli di quei malvagi e ha salvato le nostre vite. Vedo proprio con una luce diversa il palazzo della Legge Celeste.”


Prima che l’Anziano potesse rispondere, la folla attorno iniziò ad unirsi al coro di insulti.


All’improvviso la folla raggiunse il pieno accordo e il palazzo della Legge Celeste fu preso di mira dalle loro critiche.


L’Anziano del palazzo della Legge Celeste si era incupito e le espressioni degli altri discepoli divennero proprio scontente. Quelli con più pudore abbassarono la testa con vergogna.


Fare parte del palazzo della Legge Celeste aveva sempre portato gloria ed onore, ma al momento ebbero la sensazione di non poter più mostrare la faccia in pubblico.


Sapevano bene che il motivo per cui era accaduto era per via della pessima guida dell’Anziano. Aveva commesso troppi atti disonorevoli che avevano fatto perdere popolarità al gruppo.


Tuttavia, aspetto più importante, era stato a causa di Chu Feng, che li aveva resi obiettivo di critiche.


Anche così però, la maggior parte del palazzo della Legge Celeste non detestava Chu Feng, lo temeva.


In quanto membro della generazione più giovane, era impossibile non provare paura nei suoi confronti.


Così, anche se l’Anziano del palazzo della Legge Celeste era riluttante, decise di stringere i denti e andarsene con gli altri sopravvissuti e di dirigersi verso la foresta per evitare questa umiliazione.


“Bene, andatevene. Sareste dovuti smammare prima. È molto più tranquillo ora. Ahahah…” Iniziarono a risuonare acclamazioni incessanti dall’area vicino all’entrata.

“Chu Feng è davvero sbalorditivo.” L’Anziano Chang Ping sussultò con ammirazione.


“Cosa intende dire?” Chiese qualcuno a bassa voce.

“Non sto dicendo assurdità. Tra tutti i membri della generazione più giovane, credo che solo Chu Feng abbia la personalità per diventare un signore.” Spiegò il vecchio.

Sentendo queste parole, diverse persone accanto sussultarono.

Mentre l’Anziano Chang Ping non poteva essere considerato una persona troppo importante nel palazzo degli Inferi, rimaneva il fatto che era vissuto per quasi cento anni e aveva fatto molta esperienza. Aveva anche visto i dieci messaggeri degli Inferi.


Tuttavia aveva dato una valutazione del genere a Chu Feng. Perfino i dieci messaggeri non potevano competere con lui, così come poteva la gente non essere scioccata?


Chu Feng non sapeva cos’era accaduto fuori. Per arrivare velocemente alla regione centrale, stava facendo una corsa contro il tempo.

C’erano molti ostacoli in questo posto; trappole spirituali e bestie feroci assetate di sangue. Anche la creatura più debole era allo stadio di Semi Martial Emperor.


A parte questo, trovarono anche degli ostacoli nascosti. Mentre non infliggevano direttamente dei danni, facevano perdere tempo. Bisognava aggirarli e così si sarebbe sprecato molto tempo.


Non erano solo una prova di forza, ma anche di intelligenza.


Tuttavia, con Chu Feng a fare strada, non era così difficile.


Era avanzato per tutto il tempo. Non si era fermato una volta. Non solo era estremamente rapido, perfino Yan Xie che lo stava seguendo ne fu enormemente avvantaggiato.


Con lui a fare strada, Yan Xie doveva solo correre dietro di lui. Non c’era bisogno che facesse altro.

Anche se non era protetto dalle barriere come Lajiao e gli altri, poteva procedere velocemente.


All’improvviso Chu Feng si fermò. Guardò avanti e disse con un’espressione seria: “Questo dovrebbe essere l’ultimo ostacolo. Yan Xie, stammi vicino.”



