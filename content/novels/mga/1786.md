---
weight: 1786
title: Capitolo 1786 - Non rendermi le cose difficili
pubDate: 2024-08-05T00:13:16.547Z
tags:
    - mga
---


“Mia regina, mi sei mancata tantissimo.”


Chu Feng non riuscì a contenere l’entusiasmo. Come un’aquila che cercava di catturare un pulcino, si precipitò su Ovetto.

Se fosse riuscito a raggiungerla, avrebbe abbracciato sicuramente quella bellezza.

“Woosh!”

Tuttavia, Ovetto si mosse velocemente. La sua gonna svolazzò e una brezza gentile vorticò. Un profumo fragrante assalì le narici di Chu Feng e lo rilassò.


Quando atterrò, Ovetto non era più rimasta dov’era.


“Ragazzino, stai cercando di approfittarti di nuovo di me? Sono una persona estremamente nobile, come potrei permettere queste confidenze?” Sentì una risata dietro di lui.


Girandosi, scoprì Ovetto che lo guardava con un sorriso dispettoso. Nonostante questo, dato il suo splendido viso e la sua aria innocente, sembrava comunque davvero adorabile.

“Ovetto, la tua coltivazione…”

“Semi Martial Emperor di terzo livello. Sei avanzata direttamente al terzo livello?” Chu Feng si riempì di gioia dopo aver percepito l’aura di Ovetto.


Anche se sapeva che i Fiori Spirit della Foglia Dorata potevano aiutarla ad aumentare la sua coltivazione, non si aspettava un aumento così drastico.


Dopotutto il metodo di coltivazione di Ovetto era simile a quello di Chu Feng. Mentre poteva aumentare la sua coltivazione assorbendo Energia Primaria, la quantità di cui aveva bisogno non era paragonabile a quella degli spiriti ordinari.


Chu Feng era rimasto sorpreso da quanto i Fiori Spirit della Foglia Dorata avessero portato così grandi benefici ad Ovetto.

“È vero. È tutto grazie ai Fiori Spirit che hai preso per me.”


“Ho sempre ripagato i favori dati. Per esprimere la mia gratitudine, ti concederò un abbraccio.” Mentre parlava, Ovetto si avvicinò con grazia sorridendo dolcemente. Quando fu sul punto di raggiungerlo, balzò all’improvviso tra le sue braccia come un elfo.


Il battito cardiaco di Chu Feng cominciò ad accelerare sentendo quel corpo morbido, nonostante fosse una persona che sarebbe rimasta calma perfino di fronte alla morte, era diventato nervoso perché Ovetto si era gettata tra le sue braccia.


Chu Feng aveva abbracciato molte donne, ma la sensazione di tenere Ovetto era la più meravigliosa.


Come poteva lasciarsi sfuggire l’occasione? Stese le braccia con l’intenzione di stringerla forte.


Tuttavia, prima che potesse farlo, il corpo delicato di Ovetto si spostò indietro all’improvviso e si separò di nuovo da lui. L’unica cosa che rimaneva era il suo profumo allettante.

Ovetto si nascose di fianco e stese la linguetta: “Ti ho dato l’opportunità, ma non sei riuscito a coglierla.”

“Tsk.” Chu Feng arricciò le labbra. Anche se provava amarezza, non poteva fare nulla.

Il potere combattivo della sua regina era capace di sormontare sei livelli di coltivazione. Inoltre Chu Feng non sapeva che limiti avesse, né le sue abilità.

Così, anche se Ovetto era solo una Semi Martial Emperor di terzo livello, non era certo di poterla sconfiggere. Nonostante si stesse prendendo gioco di lui, non poteva farci nulla.


“Va bene se non ti abbraccio, ma la prossima volta che finiremo in pericolo, non devi fare la decisione egoista di sacrificarti.” Disse con tono serio Chu Feng.

“Da quando mi sarei sacrificata? Ho solo dormito per un po’. So tutto quello che è successo da quando ho iniziato a dormire.” Disse con arguzia lo spirito.

“In tal caso sai quanto mi sono preoccupato?” Chiese Chu Feng.


“Naturalmente, non sono una sciocca.” Gli splendidi occhi di Ovetto si strinsero mentre rivelava un sorriso brillante. Sembrava così dolce da poter sciogliere il cuore.


“Ma dai.” Chu Feng rinunciò a resistere di fronte all’espressione adorabile di Ovetto. Non aveva più il cuore di continuare a rimproverarla.

“Fratello Chu Feng!!!” Proprio in quel momento, Yan Xie entrò nella stanza con un’espressione nervosa.

“Qualcuno ti sta cercando. Presto, torna fuori.” Ovetto fece un cenno con la mano.


Chu Feng era riluttante a separarsi da lei, ma doveva essere una faccenda importante e così proiettò nuovamente la sua coscienza nel suo corpo.


Solo allora Chu Feng scoprì che non solo Yan Xie era entrato, ma stava anche tenendo in mano una lettera speciale.


La lettera era piena di rune brillanti che contenevano potere Spirit. Senza l’abilità di uno Sciamano dal Marchio del Serpente, era impossibile aprire la busta.


“Chi ha mandato la lettera?” Chiese Chu Feng.


“Leng Yue.” Disse Yan Xie.

“Oh? Quella Leng Yue è una Sciamana dal Marchio del Serpente?” Chu Feng ne fu sorpreso. All’inizio pensava che i soli Sciamani a questo livello fossero lui e Baili Xinghe. Sorprendentemente anche Leng Yue lo era.


Non solo questa donna possedeva un potere combattivo sbalorditivo e una forza tirannica, anche le sue tecniche Spirit erano formidabili. Perfino Chu Feng non osava sottovalutarla.


Tuttavia questo non significava che la temesse. Se non altro aprire la busta era semplice per lui.


Chu Feng usò le sue tecniche e luce dorata cominciò a brillare. Aveva sciolto facilmente il sigillo sulla busta. Dopo averla aperta, la lettera si trasformò in un bagliore dorato che iniziò a vorticare di fronte a lui.


Chu Feng capì cosa significava. Mentre la lettera aveva un suo contenuto, non c’era sostanza. Se avesse voluto capirla, avrebbe dovuto assorbirla nella sua mente.


Per farlo ci sarebbe voluto un controllo davvero potente, sarebbe stato impossibile farlo senza essere Sciamani dal Marchio del Serpente.

“Buzz!!!”


Gli occhi di Chu Feng brillarono. Poi quella scia dorata sfrecciò verso la sua fronte e fu assimilata da lui.


Un momento dopo parole iniziarono ad apparire nella sua mente.


“Non sono interessata agli altri in questo raduno dei più forti della giovane generazione. Desidero solo combattere contro di te Chu Feng.”


“Stasera presentati in questo posto e combatti contro di me. Finché verrai, che tu vinca o che tu perda, ti concederò comunque delle ricompense!!!”


“Quanto è arrogante questa Leng Yue.” Chu Feng sospirò lievemente. Stava usando delle ricompense per forzarlo ad affrontarla.


Tuttavia aveva usato la parola “concederò”, da questo era evidente che lo stesse sottovalutando.


“Chu Feng, cosa sta succedendo?” Chiese Yan Xie.


“Leng Yue mi ha sfidato a combattere contro di lei stasera.” Spiegò Chu Feng.


“Cosa? Non sarebbe contro le regole? Se quell’uomo lo scoprisse, sareste entrambi squalificati dalla competizione.” Yan Xie ne fu scioccato, poi chiese: “Ci andrai?”


“Naturalmente.” Disse Chu Feng.


“Ah?” Yan Xie rimase ancora più scioccato. Gli diede un consiglio: “Non puoi farlo. Se desideri affrontarla, puoi farlo domani. Perché correre questo rischio?”


“Fratello Yan Xie, ho i miei motivi per combattere contro di lei.”

“Anche se non fosse venuta a cercarmi, sarei andato anche io a cercarla stasera. Il fatto che mi abbia preceduto è capitato a mio favore.” Disse con un lieve sorriso Chu Feng.

“Sembra che non possa dissuaderti.” Disse Yan Xie.


Chu Feng sorrise. Anche se non aveva detto nulla, aveva dichiarato la sua posizione.


“In tal caso, posso solo dirti di stare attento.” Disse Yan Xie.


“Grazie.” Chu Feng poteva capire che Yan Xie era davvero preoccupato per lui. Anche se non si conoscevano da molto tempo, Chu Feng pensava che fosse un fratello affettuoso e leale.


In quel momento risuonò all’improvviso la voce di Ovetto. “Se il consiglio di Yan Xie è inutile, allora che dire del mio consiglio?”


“Dovresti capirmi mia regina. Per favore non rendermi le cose difficili, va bene?” Disse sorridendo Chu Feng.


Mentre lo diceva, il suo tono era un po’ supplichevole. Temeva che Ovetto avrebbe cercato di dissuaderlo, teneva troppo al suo parere e se fosse stata contraria, sarebbe finito in una situazione davvero difficile.





