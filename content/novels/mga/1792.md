---
weight: 17920
title: Capitolo 1792 - Tabù Celeste
pubDate: 2024-08-05T06:13:16.548Z
tags:
    - mga
---


Visto che anche Baili Xinghe era un Corpo Divino, sapeva molto bene quanto erano potenti questi tipi di poteri. Risiedevano nel corpo e si poteva tentare di controllarli, ma era estremamente difficile controllarli.


Questo perché i Poteri Divini erano sconfinati e difficile da misurare. Indipendentemente da quanto si padroneggiasse questa forza, il corpo l’avrebbe comunque dovuta sopportare.


Era già stancante per una sola persona ospitare un Potere Divino, due? Come potevano essere tollerati o addirittura padroneggiati?


“Leng Yue, sei un mostro? Come puoi essere così potente?” Baili Xinghe era sbalordito. Da come la vedeva, ciò che aveva fatto Leng Yue era inumano.

“Chu Feng è spacciato. È sicuramente spacciato. Indipendentemente da quanto sia talentuoso, non può competere con quella donna diabolica.”

“La sua avversaria non è più umana. È un demone, un vero demone!” Pensò con stupore Baili Xinghe.


Anche se Baili Xinghe voleva che Chu Feng finisse ucciso, in quel momento provò compassione per lui. Aveva già visto personalmente il suo talento e credeva che, se fosse continuato a maturare, probabilmente sarebbe diventato il più forte tra la giovane generazione.


Sfortunatamente, prima che crescesse, aveva incontrato Leng Yue, un mostro.


In effetti Chu Feng era in svantaggio al momento.

La coltivazione e il potere combattivo di Leng Yue erano alla pari con i suoi. Anche i loro Armamenti Imperiali Incompleti erano di ottima qualità e alla pari.


Tuttavia Leng Yue possedeva due Poteri Divini in perfetta armonia che aumentavano di molto la sua forza.


In questa situazione, anche se Chu Feng avesse evocato le sue tecniche misteriose dell’Immortale dell’Acqua e del Fuoco, non sarebbe riuscito a contendere con lei.

“Leng Yue, dato che hai rivelato il tuo asso nella manica, anche io ti farò vedere le mie abilità.”

Chu Feng non si ritirò, quattro raggi di luce sfrecciarono dal suo corpo.

“Roar!!”


In un istante iniziarono a risuonare ruggiti!!!


Tecnica dello Scatto del Drago Azzurro.

Tecnica del Massacro della Tigre Bianca.


Tecnica della Rinascita dell’Uccelllo Vermiglio.


Tecnica dell’Armatura della Tartaruga Nera.


Come quattro Bestie Divine, apparirono attorno a Chu Feng piene di vita.


La potenza di Chu Feng non era più inferiore a Leng Yue e al momento sembrava ancora più imponente.

“Questa sensazione, sono supreme tecniche segrete. Chu Feng… possiedi altre quattro tecniche supreme?!” Leng Yue rimase scioccata. Quanto erano preziose le tecniche segrete? Anche se aveva due Poteri Divini, non possedeva nemmeno un’abilità segreta.


A giudicare dal loro aspetto, queste quattro tecniche segrete erano ancora più potenti di quelle dell’Immortale dell’Acqua e del Fuoco.


Chu Feng possedeva sei tecniche segrete, eppure lei non ne aveva nemmeno una. Come poteva non esserne sorpresa?


In realtà la sua reazione era già piuttosto composta. Baili Xinghe al confronto era rimasto esterrefatto.


Alla fine era il discepolo personale dell’Immortale Raffinatore. Poteva essere definito qualcuno dalla grande esperienza, che aveva visto gli aspetti più grandiosi della società. Era davvero indegno di lui rimanere così sbalordito.


Tuttavia questo mostrava anche quanto era anormale che Chu Feng possedesse sei tecniche segrete.


In quel momento, contando sulla potenza divina delle tecniche supreme, Chu Feng poteva bloccare gli attacchi di Leng Yue. Ancora una volta, i due combattenti raggiunsero un equilibrio.


“Chu Feng, interessante, davvero interessante.”


“Dicono che finché il padrone delle tecniche segrete è vivo, le tecniche segrete non moriranno, ma questo vale anche quando il loro proprietario morirà. In questo caso, cercheranno un nuovo padrone.”


“Oggi hai osato umiliarmi così. Ti ucciderò sicuramente. Non solo, ti scaverò via gli occhi, ti deruberò e domerò le tue tecniche segrete.”

“Tutto ciò che possiedi, tutto ciò che hai ottenuto sforzandosi meticolosamente, sarà mio! Ogni tuo sforzo sarà per me, Leng Yue!”


Lo sguardo di Leng Yue si riempì di avidità. Poi, Leng Yue mostrò un raro sorriso che però era pieno di malvagità.


“Woosh, woosh, woosh…”


Poi le sue mani iniziarono a cambiare rapidamente. Stava formando molti sigilli complicati con velocità fulminea.


Allo stesso tempo, un’aura potentissima iniziò a diffondersi dal suo corpo.


“Quest’aura.” Chu Feng iniziò ad accigliarsi. L’aura della donna era semplicemente troppo insolita.

“Cosa sta cercando di fare?”


Chu Feng pensò che la situazione si stesse mettendo male. Sollevò la spada celeste immortale e usò il Fendente del Firmamento.

“Woosh, woosh, woosh, woosh!!”


In un memento di disperazione, Chu Feng scagliò nove fendenti consecutivi. Non si stava più trattenendo.


I nove fendenti si sovrapposero. Il cielo e la terra si oscurarono. Rimanevano solo i fendenti cremisi abbaglianti.


Quando attraversarono i muri formati dal vento e dai fulmini e si avvicinarono a Leng Yue, La donna rivelò un sorriso freddo: “Eheh, un attacco a sorpresa? Sfortunatamente per te, è troppo tardi.”


“Boom!!”


Subito dopo, Leng Yue alzò la mano, facendo apparire un raggio dorato che intercettò tutti e nove i fendenti di Chu Feng.


“Cos’è?”


Era così abbagliante da coprire Leng Yue, Chu Feng poté solo ricorrere agli Occhi Celesti per vederla.


Era tutto chiaro grazie agli Occhi Celesti. L’impronta di un sigillo fluttuava sopra il palmo di Leng Yue. Quel sigillo era a forma quadrata e metà delle dimensioni della sua mano. Per quanto riguardava il raggio, era stato il sigillo ad emetterlo.


Inoltre lo spazio attorno stava tremando incessantemente. Non sembrava un tremito causato da una forza opprimente, ma per la paura.


Il sigillo dorato stava intimorendo lo spazio stesso!!!


Non c’era bisogno di menzionare quanto fosse potente. Chu Feng però scoprì che non era un tesoro, né un Armamento Imperiale Incompleto, era puro potere marziale.

“Che sia?!” Gli occhi di Chu Feng brillarono e gli si strinse il cuore.


“Chu Feng, le tue tecniche marziali sono estremamente potenti. Si può dire che sia il Tabù Terrestre più potente che abbia mai visto. Sfortunatamente per te però non potrà ferirmi minimamente. Questo perché ho attivato un Tabù Celeste.”


Leng Yue gridò: “Tabù Celeste, Sigillo della Luce del Dao!!!!”


“Un Tabù Celeste, è proprio un Tabù Celeste. Il palazzo della Legge Celeste è all’altezza della sua fama. Fa coltivare Tabù Celesti ai suoi discepoli.” Una rara traccia di ammirazione e invidia brillò negli occhi di Chu Feng.


I Tabù Celesti erano tecniche marziali leggendarie. Chu Feng non ne aveva mai visto uno. Non era affatto una buona notizia per lui.

“Dovresti arrenderti. Se ti inginocchi e implorerai perdono, non ti scaverò via gli occhi e lascerò il tuo cadavere intatto.” Disse Leng Yue.

“E se non lo facessi?” Disse Chu Feng.


“Umpf, se rifiuterai, farò sì che tu non sappia nemmeno come sei stato ucciso.” Disse con ferocia la donna. In quel momento stava parlando con assoluta sicurezza e in effetti aveva le capacità per farlo.


Era vero che Leng Yue era la coetanea più potente che Chu Feng avesse mai incontrato.


Si poteva anche dire che al momento fosse in netto svantaggio.


Tuttavia, anche così, Chu Feng non si fece cogliere dal panico. Sorrise lievemente e disse: “Avanti allora.”



