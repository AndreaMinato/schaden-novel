---
weight: 17930
title: Capitolo 1793 - Stai cercando me?
pubDate: 2024-08-05T07:13:16.548Z
tags:
    - mga
---


“Te lo mostrerò adesso, sfortunatamente non potrai vederlo.”


Mentre Leng Yue parlava, la sfera divenne ancora più luminosa. Poi lanciò il sigillo dorato verso Chu Feng.


Una volta tirato, sfrecciò dritto verso Chu Feng con una velocità fulminea e l’aspetto più spaventoso era la sua forza formidabile.


Se fosse stato colpito dal sigillo, Chu Feng sarebbe andato incontro ad una morte orribile, sia il suo corpo che la sua anima sarebbero stati distrutti.


Tuttavia, anche se il sigillo dorato era davvero potente, Chu Feng vide chiaramente la traiettoria dell’attacco. Usando lo Scatto del Drago Azzurro, Chu Feng lo schivò.


“L’ha davvero evitato? Come può essere?” Leng Yue alzò le sopracciglia scioccata.


Sapeva molto bene quali erano le caratteristiche del Tabù Celeste: Sigillo della Luce del Dao. Emanava una luce capace di accecare il nemico e così avrebbe potuto lanciare un attacco da cui non si poteva sfuggire.


Inoltre il bagliore poteva bloccare la visuale dell’avversario. Nemmeno Sciamano dal Marchio del Serpente sarebbe riuscito a vederlo.


“Che sia stata fortuna?”


Leng Yue non ebbe altra scelta che pensare fosse stato un caso. Così, con un cenno della mano, lanciò un altro sigillo dorato.

“Woosh!!”


Tuttavia, come prima, una luce azzurra brillò sotto i piedi di Chu Feng, che schivò di nuovo l’attacco.


“Non è fortuna. È capace di vedere la traiettoria del Sigillo della Luce del Dao. Quanti assi nella manica ha esattamente?” Leng Yue cominciò ad accigliarsi e il suo sguardo divenne serio.

Anche se all’inizio non lo aveva considerato un suo degno rivale, ora non aveva altra scelta che ammettere che fosse un avversario davvero spaventoso.


“Dato che puoi vederlo, allora vedremo se potrai competere con la sua rapidità.” Leng Yue cominciò a formare sigilli con le mani, poi il bagliore divenne ancora più abbagliante e la velocità del sigillo aumentò.


Cercando di fare del suo meglio per scappare, Chu Feng gridò: “Maledizione, è questo il potere di un Tabù Celeste? Come posso sconfiggerlo? Leng Yue, perché non annullare l’incontro?” In quel momento la sua espressione era piena di panico. Era… spaventato.


“Umpf, continua ad implorare. Non te la farò passare liscia nemmeno se implorassi perdono.” Vedendo Chu Feng, che si era preso gioco di lei fin dall’inizio, scappare via colto dalla paura e cercare perfino di riconciliarsi con lei, Leng Yue rivelò un’espressione compiaciuta e malvagia.


Ormai aveva usato ogni suo asso nella manica. Fortunatamente… era riuscita ad entrare in vantaggio.


“Chu Feng, chi si sarebbe aspettato che un giorno saresti finito così. Ma ora è troppo tardi.”


All’inizio Leng Yue avrebbe potuto decidere di risparmiarlo. Dopotutto questo era il territorio del successore dell’Imperatore Gong e Chu Feng era un amico del successore. Naturalmente non sarebbe stato appropriato per lei ucciderlo qui.


Tuttavia, dopo aver scoperto che Chu Feng aveva sei tecniche segrete, non se lo sarebbe lasciato scappare assolutamente. Era determinata ad ottenere quelle sei abilità.

“Leng Yue, maledetta pu***na! Abbiamo detto chiaramente che era solo un incontro, eppure vuoi uccidermi. Ti Ammazzerò!” Chu Feng sembrava pieno di amarezza e iniziò ad insultarla incessantemente. Allo stesso tempo, cominciò ad avvicinarsi a lei.


Tuttavia, mentre barcollava a mezz’aria cercando di scappare freneticamente dal sigillo dorato di Leng Yue, sembrava colto da un dilemma.

“Hai perso la ragione? Vuoi usare tutte le tue forze per tentare di uccidermi?”

“Vieni pure. Indipendentemente dalle abilità che hai, oggi morirai. Il mio Tabù Celeste supera ogni tua immaginazione.”


Più Chu Feng imprecava, più Leng Yue era contenta. Da come la vedeva, il suo avversario non era più una minaccia.

“Tabù Terrestre: Fendente del Firmamento!!!”


Alla fine Chu Feng trovò un’opportunità e menò nove fendenti consecutivi.


Tuttavia la donna non si disturbò a prestare attenzione al suo assalto, continuò a controllare il sigillo per attaccarlo.


“Boom, boom, boom, boom!!”


I nove fendenti esplosero, ma furono tutti bloccati dalla luce dorata che copriva Leng Yue.

“Ahahahahah…” La donna scoppiò a ridere, guardò Chu Feng e disse: “Credi davvero che non mi sarei protetta perché il mio sigillo ti sta inseguendo?”

“Tanto vale che ti dica questo, il mio Tabù Celeste è capace di attaccare e difendere allo stesso tempo. La parte che ti insegue è la sua capacità offensiva, mentre l’altra che mi difende rappresenta le sue capacità protettive.”


“Anche se usassi tutte le tue forze, non potresti ferirmi minimamente. Non devi sforzarti così tanto per avvicinarti, non ti fermerò. Avanti, attaccami. Oggi ti farò capire esattamente cosa significa disperarsi.”


“Ahahah…” Leng Yue spalancò le braccia e lo sfidò.


Anche se si comportava così, il sigillo dorato stava ancora inseguendo Chu Feng.


“Leng Yue, mi stai proprio costringendo a farlo. Smettila subito o non mi tratterrò più.” Gridò Chu Feng.


“Non ti tratterrai più? Avanti, mostrami come lo farai.”

“Sai solo vantarti, che uomo sei?”


La risata di Leng Yue divenne ancora più frenetica, per lei Chu Feng sembrava un pagliaccio.

“Ti dirò la verità. Ho un tesoro, se lo usassi, ucciderei perfino Martial Emperor di secondo livello. Nemmeno il tuo Tabù Celeste potrà proteggerti.”

“Ma, per rispetto nei confronti del palazzo della Legge Celeste, non voglio ucciderti.” Disse Chu Feng.


“No! Avanti, tiralo fuori e amplia i miei orizzonti. Che importa se morirò?” Disse con un’espressione di disapprovazione Leng Yue. Non credeva che Chu Feng possedesse un oggetto del genere.


“Leng Yue, mi stai proprio costringendo! Ca**o! Maledetta pu****a!” Arrabbiato, Chu Feng iniziò ad imprecare.

“Il risultato della battaglia è già deciso. Chu Feng… è già stato sconfitto.” Baili Xinghe rivelò un sorriso rilassato.


Come Leng Yue, pensava che Chu Feng si stesse rendendo ridicolo. Ora non aveva più la forza di continuare a combattere contro di lei.


Finché Chu Feng fosse stato ucciso, Baili Xinghe avrebbe avuto un grande nemico in meno. Naturalmente si sarebbe rassicurato in quel momento.

“Eheh…” Tuttavia, proprio quando Leng Yue e Baili Xinghe lo stavano guardando come se fosse un pagliaccio, Chu Feng rivelò uno strano sorriso: <em>’È il momento di mostrarvi l’abilità speciale dell’Armatura della Tartaruga Nera.’</em>


“Woosh, woosh, woosh!!”


All’improvviso Chu Feng scattò e una foschia sconfinata iniziò a diffondersi attorno.


“Cos’è quello?”


Leng Yue ne fu confusa e delle illusioni apparirono di fronte a lei.

“Illusioni? Sto avendo le allucinazioni, quel Chu Feng ha un’abilità del genere?” Leng Yue recuperò la lucidità, ma rivelò un’espressione piena di panico, perché aveva scoperto che Chu Feng era scomparso.

“Stai cercando me?” Risuonò una lieve risata da dietro Leng Yue.

“Tu!!!” Leng Yue si innervosì, non solo Chu Feng era dietro di lei, ma era a meno di dieci metri nonostante la protezione della luce dorata.



