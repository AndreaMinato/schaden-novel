---
weight: 17940
title: Capitolo 1794 - Assoluta Umiliazione
pubDate: 2024-08-05T08:13:16.548Z
tags:
    - mga
---


“Ti farò vedere cos’è un vero fulmine.” Chu Feng strinse gli occhi, poi il suo corpo cominciò a vorticare.

“Zzzzzzzzz!!”


Mentre girava, la luce crepitò e innumerevoli saette sfrecciarono da Chu Feng come lame taglienti.


Ovunque i fulmini passassero, avrebbero portato devastazione. Perfino la luce dorata che proteggeva Leng Yue non era in grado di resistere.


Alla fine un totale di sei fulmini infilzarono le mani, le gambe, il petto e l’addome di Leng Yue.


“Ahh!!!”


Una volta che le saette entrarono nel suo corpo, Leng Yue strillò. Poi, come un aquilone a cui era stato tagliato il filo, cadde dal cielo e si schiantò a terra.


L’impatto della caduta fu così intenso che perfino l’Armamento Imperiale Incompleto che teneva in mano finì scaraventato via.


“Cos’erano quei fulmini? Che sia un Tabù Celeste? Ma perché assomigliano così tanto alle saette che coprono Chu Feng?”


Era successo tutto troppo velocemente. Baili Xinghe non era riuscito a vedere chiaramente cos’era accaduto, ma aveva scorto i fulmini lanciati da Chu Feng e aveva sentito quanto erano spaventosi.


Poi Baili Xinghe guardò Leng Yue, che era caduta a terra e al momento stava rotolando e urlando per il dolore.


Da questo, Baili Xinghe capì che la tecnica di Chu Feng doveva aver infranto con successo le difese del Tabù Celeste e aveva inflitto gravi ferite nell’avversaria.


Chu Feng aveva vinto!!!


“Impossibile! È impossibile! Come ha potuto sconfiggermi?!”


“Wuuahhh!!!” Leng Yue lottò per rialzarsi, ma una porzione dei fulmini che l’aveva trapassata erano rimasti nel suo corpo.


Erano proprio queste saette a tormentarla e a farla soffrire in modo terribile. Non poteva usare i suoi poteri, in effetti non aveva nemmeno la forza di rialzarsi.


“Non ci possono essere mai troppi inganni in guerra. Leng Yue, sei stata sconfitta.” La voce di Chu Feng risuonò dal cielo.


Leng Yue rimase scioccata nel vederlo sorridere con tranquillità.


Lo sguardo di Chu Feng era pieno di disprezzo, come se si fosse preso gioco di lei.


Anche se Leng Yue era stata davvero formidabile, Chu Feng si era preso gioco di lei fin dall’inizio.


Era stata tutta una menzogna. Le espressioni agitate di prima, la sua fuga, era stata tutta una deliberata messinscena.


“Putt!!”


Leng Yue si sedette a terra con un’espressione avvilita.


Anche se l’aveva capito adesso, era già troppo tardi. Era stata davvero sconfitta.


Non era stata battuta in termini di coltivazione, potere combattivo o anche tecniche marziali, ma in termini di tecniche.


Tuttavia, era proprio per questo che non riusciva ad accettare la verità.

“Maledizione.” Leng Yue si era già dimenticata del dolore e strinse con forza i pugni.


Sconfitta. Questa era la prima volta che era stata sconfitta così miserabilmente.


All’improvviso cambiò drasticamente espressione, alzò la mano e gridò: “Cosa stai facendo?!”


Il giovane era arrivato di fronte a lei e aveva preso il Sacchetto Cosmo che era appeso alla sua vita.


Leng Yue aveva connesso il Sacchetto Cosmo al suo corpo usando formazioni Spirit, così era impossibile per le persone ordinarie rubarlo. Eppure Chu Feng aveva troncato facilmente questo collegamento e stava prendendo tutto il resto.


“Cosa sto facendo? Dato che hai accettato la scommessa, devi anche accettare le conseguenze. Ti sei dimenticata di ciò che hai detto prima?”


“Posso ricordartelo se te lo sei dimenticata. Il vincitore otterrà tutti i tesori del perdente. Così questi tuoi tesori sono tutti miei ora.”


“Detto questo, hai proprio molti tesori con te. Devi esserti impegnata proprio tanto per ottenerli tutti, no? Devo proprio ringraziarti per tutti i tuoi sforzi. Grazie.”


Chu Feng ispezionò i Sacchetti Cosmo con un'espressione compiaciuta.


Stava provocando deliberatamente Leng Yue, ma non era ancora soddisfatto, iniziò a dirigersi verso sud-ovest, c’era l’Armamento Imperiale Incompleto di Leng Yue lì.


“Non male. È un’ottima arma. Dovrebbe essere piuttosto preziosa.” Chu Feng raccolse il bastone e iniziò ad esaminarlo.

“Metti giù tutti questi oggetti!” Leng Yue recuperò un po’ di forza dal nulla e riuscì a rialzarsi. Anche se stava barcollando, cominciò a correre verso Chu Feng per riprendersi i suoi tesori.


“Leng Yue, ti consiglio di non venire qui. Altrimenti ci saranno delle conseguenze.” Disse Chu Feng.


“Restituiscimeli!” Come poteva fermarsi visto quanto era arrabbiata?


“Snap!!”


All’improvviso risuonò uno schiocco da sotto i piedi di Leng Yue. Abbassò la testa a guardare e scoprì di aver calpestato una formazione Spirit.


Era una formazione Spirit davvero delicata ed era stata nascosta con maestria. Colta dalla disperazione, Leng Yue non l’aveva notata affatto.


La donna rivelò un’espressione preoccupata. Aveva sentito una strana puzza da sotto i suoi piedi, poi delle sostanze marrone giallastre schizzarono da sotto di lei.


“Puuu!!”


In un istante quella sostanza eruttò da sotto i piedi di Leng Yue come un’eruzione vulcanica. C’era così tanta roba che la inghiottì in un istante.


“Questo…”


Baili Xinghe strabuzzò gli occhi e rimase senza parole. Non osava credere a ciò che stava vedendo.


“Davvero?!” Perfino Ovetto, la regina, rivelò un’espressione sbalordita.


Aveva riconosciuto la formazione Spirit. Chu Feng l’aveva preparata prima di venire qui.


Allora, Chu Feng le aveva detto che avrebbe avuto bisogno di due oggetti per realizzare il suo piano. Primo, l’anello al dito di Ovetto, secondo, quella formazione.


Allora lo spirito non aveva capito esattamente che sorta di formazione fosse, ma ora sì.


Dentro la formazione Spirit c’era sterco. Una volta attivata, si sarebbe trasformata in un’enorme fogna. Leng Yue era caduta in un letamaio.


Chu Feng sospirò e disse con tono innocente: “Non ti ho detto di non avvicinarti? Perché ti rifiuti di ascoltare? Guarda, ci sei saltata da sola. Non puoi biasimarmi per questo.” Poi sorrise e disse: “Detto questo, dimmi la verità, ti piace questo sapore? Dopotutto sono tesori donati da me, Chu Feng. Le persone ordinarie non potrebbero nemmeno vederli, eppure te ti ci stai facendo il bagno dentro. Si può dire che tu sia piuttosto fortunata.”


“Stai scherzando? È la sua… ha usato la sua me**a per creare la formazione Spirit?”


“Eaaah, Chu Feng, sei davvero disgustoso.” Ovetto gli lanciò un’occhiata di sottecchi, poi rise e disse: “Ma devo ammettere che hai eseguito splendidamente il piano.”


“Chu Feng, ti ucciderò!!!” Leng Yue balzò fuori dal letamaio. Visto che era gravemente ferita, non era riuscita a proteggersi usando tecniche Spirit, così era rimasta immersa nello sterco.


Ora non solo puzzava dalla testa ai piedi, ma era anche infuriata.


Lei, la discepola numero uno del palazzo della Legge Celeste, era caduta in una fogna. Se si fosse saputo in giro, come avrebbe potuto continuare a vivere?

Con un enorme intento omicida, si precipitò contro Chu Feng. Voleva farlo a pezzi con le sue mani!!!


“Vattene via, donna puzzolente.” Chu Feng fece un cenno e sollevò una raffica di vento che la scaraventò via per diverse centinaia di metri. Quando atterrò, Leng Yue rotolò a terra per diverse volte prima di potersi riprendere.


Visto che era stata ferita dai Fulmini Divini di Chu Feng, Leng Yue era estremamente debole adesso, così non poteva più combattere.



