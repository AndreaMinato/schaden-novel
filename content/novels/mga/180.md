---
weight: 1800
title: Capitolo 180 - Arrivo dei Geni
pubDate: 2024-05-30T02:13:16.357Z
tags:
    - mga
---


CAPITOLO SPONSORIZZATO ringraziamo akisame
28 Capitoli in coda 0/3€
-Schadenfreude


"Spazzatura!"


Qixing era furioso, comunque anche se lo stava insultando, non avrebbe esitato ad intervenire mentre il suo discepolo moriva.


"Ehi Qixing. Questo è un combattimento tra discepoli, cosa stai facendo?" Tuttavia, non appena Qixing stava per alzare la mano, Zhuge Liuyun gli afferrò il polso e fermò il suo attacco.


"Vecchio Zhuge, levati di mezzo!"


Qixing scosse il braccio cercando di scuotere via Zhuge Liuyun, ma non ci riuscì. Era fermo come un masso e sembravano delle pinze di ferro che immobilizzavano saldamente il suo polso. Qixing non riuscì a muoversi.


"Spudorato. Rimani in disparte e guarda in silenzio." Zhuge Liuyun sbuffò freddamente e respinse Qixing, che cadde a terra di faccia.


"Tu... tu... sei entrato al sesto livello del Profound realm!"


Qixing era scioccato perché non avrebbe mai pensato che il "generale sconfitto" di quell'anno l'avesse sorpassato.


Era difficile da accettare per Qixing. In quanto ospite di una scuola di primo livello, aveva ricevuto delle generosissime offerte. Con esse la sua coltivazione era aumentata rapidamente ed era diventato un esperto al quinto livello del Profound realm.


Tuttavia non si sarebbe aspettato che Zhuge Liuyun, un Anziano di una scuola di secondo livello, sarebbe arrivato al sesto livello del Profound realm. Era innaturale.


Zhuge Liuyun non prestò alcuna attenzione a Qixing mentre gridava a Chu Feng:"Feng'er, puoi pure fermarti, risparmia quel cane!"


"Sì signore."


Chu Feng aveva già disintegrato la Formazione Spirit di Yangzi. All'inizio voleva ucciderlo, ma dopo aver sentito le parole di Zhuge Liuyun, dissolse le frecce dorate che avrebbero ucciso il suo avversario.


"Alzati."


Nonostante gli avesse risparmiato la vita, Chu Feng non aveva intenzione di lasciarlo andare in quel modo. Andò di fronte a Yangzi, che aveva il volto pallido ed esausto, e lo sollevò.


"Cosa... Cos'hai intenzione di fare?!"


"Sono il discepolo principale della scuola di primo livello Huayang! Se oserai uccidermi la mia accademia non ti perdonerà." Yangzi aveva perso tutta l'arroganza di prima e il suo sguardo era pieno di paura.


"Maledetto!" Chu Feng non si disturbò nemmeno di ascoltare queste parole inutili e diede un pugno in bocca a Yangzi. Il terreno si ricoprì di denti.


"Mmh." Yangzi si coprì la bocca da cui colava il sangue mentre guardava i suoi denti rotti a terra. Voleva piangere, eppure non aveva lacrime. Con che faccia sarebbe tornato nella Scuola Huayang?


"Vai a piangere nell'angolo!"


Mentre vedeva come Yangzi sembrava stesse quasi per piagnucolare, Chu Feng gli diede un calcio. Poi puntò il dito verso di lui e disse:"Fai attenzione a come parli in futuro. Non puoi parlare in quel modo a chiunque."


"Ahah! Non ti preoccupare Feng'er, è normale per i cani selvaggi mordere le persone e va bene limitarsi a picchiarli. Non c'è bisogno che ti abbassi al suo livello."


Zhuge Liuyun era di ottimo umore visto che il suo discepolo aveva vinto così velocemente. Dopo aver rilasciato la Formazione Spirit, portò Chu Feng al luogo dove si teneva l'esame.


"Feng'er, sei stato bravissimo. Hai rimediato all'umiliazione di quando ho perso quell'anno." Zhuge Liuyun non si dimenticò di lodare Chu Feng mentre arrivavano al posto dove si teneva l'esame. Era davvero contento.


"Maestro, la sua forza supera di gran lunga la sua. So che non voleva abbassarsi a lui perché non voleva maltrattare uno storpio." Disse ridacchiando Chu Feng.


"Sai davvero come parlare, ma quell'anno ho davvero perso."


"Ho perso, pazienza. Ho perso all'esame del mantello bianco. Quell'anno, se non mi avesse ostacolato, forse avrei potuto vedere com'era il secondo stadio." Zhuge Liuyun sentì un po' di rimpianto mentre menzionava gli eventi di quell'anno.


"Maestro, non si preoccupi. L'aiuterò a realizzare il suo sogno. Supererò il secondo livello e otterrò il mantello bianco con le mie capacità. Non le farò spendere una sola moneta per me." Chu Feng era pieno di sicurezza.


"Bene! Sei ambizioso! Se potrai superare l'esame, ti darò le mille Perle Origin.
Usale quando otterrai una moglie in futuro." Zhuge Liuyun diede una pacca sulle spalle di Chu Feng. Gli piaceva sempre di più il suo discepolo.


"Eheh, la ringrazio maestro." Il sorriso di Chu Feng era davvero luminoso. Sentiva molto affetto per Zhuge Liuyun mentre osservava il suo aspetto gentile e come si comportava con lui.


Dato che la Gilda del Mondo degli Spiriti non permetteva l'accesso agli estranei, Chu Feng poté solo entrare da solo all'esame.


Mentre teneva il distintivo di qualificazione, il ragazzo entrò nella Gilda del Mondo degli Spiriti e avanzò in un'enorme città vasta come un regno. Dopo strati di ispezioni, Chu Feng arrivò ad un maestoso palazzo.


Era incredibilmente imponente. I pilastri della della sala principale erano così spessi che anche se dieci persone formassero un cerchio attorno ad esso, non avrebbero potuto circondarlo completamente. Erano alti diverse centinaia di metri e sembravano alzarsi al cielo. Non sembrava nemmeno un palazzo, ma un castello. Era troppo enorme.


C'erano ovunque persone della Gilda del Mondo degli Spiriti. Ognuno di loro era uno Sciamano dal mantello bianco che nascondeva la loro aura. Tuttavia di sicuro erano dei guerrieri esperti e il simbolo della gilda sulle loro braccia risaltava all'attenzione.


C'erano oceani di persone al centro della sala principale. Erano almeno mille ed erano tutte giovani, il più grande non aveva più di vent'anni. Questi geni provenivano da ogni dove e la loro coltivazione non era debole.


Il motivo per cui Leng Wuzui era definito un talento nella Scuola del Drago Azzurro era perché possedeva il Potere Spirit, che aveva una persona su diecimila.


Tuttavia, in quel momento nella sala principale c'erano oltre mille persone con un'età simile a quella di Chu Feng e che avevano anche il Potere Spirit. Era una scena che faceva sospirare di ammirazione.


Comunque pensandoci più attentamente, era comprensibile. Dopotutto i geni di tutte le Nove Province erano radunati lì. Solo perché la Provincia Azzurra non aveva molte persone dotate di Potere Spirit, non significava che gli altri paesi fossero nelle stesse condizioni.


"Guarda, i geni della Gilda del Mondo degli Spiriti!" Gridò qualcuno all'improvviso.


Decine di giovani uomini e donne si avvicinarono lentamente. Ognuno di loro indossava un abito dorato dall'aspetto impressionante. Inoltre avevano il simbolo della Gilda del Mondo degli Spiriti sul braccio sinistro.


I maschi erano piuttosto belli mentre le donne sembravano dolci e affascinanti. Ognuno di loro aveva un'aria maestosa. La coltivazione del più debole era solo al quinto livello dell'Origin realm, mentre il più potente arrivava al settimo.


Dalla discussione della folla, Chu Feng seppe da dove provenivano. Erano i geni della Gilda del Mondo degli Spiriti. Comunque il loro talento non era mostrato dalla loro coltivazione, ma dalla loro comprensione riguardo alle Formazioni. Alcuni avevano anche fatto un contratto con uno spirito ed erano davvero degni di essere Sciamani geniali.





