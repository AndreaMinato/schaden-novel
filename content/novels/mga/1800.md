---
weight: 18000
title: Capitolo 1800 - Annientamento del Firmamento
pubDate: 2024-08-05T14:13:16.549Z
tags:
    - mga
---


“Junior Chu Feng, congratulazioni!”


Zhang Tianyi si fece avanti, era così contento che stava mostrando un largo sorriso.

“Lo hai saputo?”

“Sì, sei davvero incredibile. Anche se sapevo già che eri incredibile, non mi aspettavo che lo fossi così tanto.” Zhang Tianyi posò le mani sulle spalle di Chu Feng. Era estremamente contento.

“Chu Feng, all’inizio avevo intenzione di punirti. Non mi sarei mai aspettato che ottenessi benefici da un disastro.”

“Devi sapere che quella tavoletta di bambù dell’Antica Era è il tesoro più prezioso che il nostro antenato ha ottenuto in tutta la sua vita.” Disse il padre di Zhang Tianyi.


“La ringrazio senior.” Chu Feng porse i suoi ringraziamenti. Alla fine era un tesoro della famiglia Zhang. Comunque era chiaro dal loro atteggiamento che avevano intenzione di darlo a Chu Feng.


Anche se Chu Feng aveva sofferto in quel fiasco, ne aveva ricavato dei vantaggi. Alla fine ci aveva guadagnato qualcosa, naturalmente doveva esprimere la sua gratitudine.


“Non c’è bisogno di ringraziarmi. Sei riuscito a farlo con le tue forze.”


“Anche se non continuerai ad essere punito, non potrai comunque partecipare alla competizione domani.” Disse il padre di Zhang Tianyi.


“Senior, non mi caccerà via dalla fortezza?” Chu Feng ne fu sorpreso.

“Puoi rimanere per un altro giorno.”


“Grazie senior.” Chu Feng espresse di nuovo la sua gratitudine.


Non voleva partecipare alla competizione, dopotutto, per Zhang Tianyi, si sarebbe dovuto arrendere. Invece che dargliela vinta, era meglio essere squalificato.


Il motivo per cui Chu Feng lo aveva ringraziato era perché sapeva che la gente dei quattro grandi clan imperiali lo stava aspettando fuori dalla fortezza. Se il padre di Zhang Tianyi avesse deciso di buttarlo fuori dalla fortezza, non sarebbe riuscito a scappare.


Se invece avesse atteso fino alla fine della competizione per andarsene con tutti gli altri, si sarebbe potuto approfittare del caos per scappare.


Anche il padre di Zhang Tianyi ne era consapevole, così Chu Feng capì che doveva stare pensando al suo bene.

“Leng Yue è stata influenzata molto da quella formazione. La riporterò indietro prima. Voi due fratelli potete farvi una chiacchierata.” L’uomo guardò Leng Yue e scosse la testa.


All’inizio aveva pensato che, con il talento di Leng Yue, anche se non fosse riuscita a comprendere la tavoletta di bambù, sarebbe riuscita a sopportare il tormento della formazione. Ma il risultato di prima lo aveva deluso molto.


In quel momento, Leng Yue osservò Chu Feng. Solo lei sapeva che non era finita in queste condizioni a causa della formazione, ma a causa dei fulmini divini.


Era stato Chu Feng a ridurla così. Anche se il suo Potere Divino non era stato influenzato negativamente dall’accaduto, il suo stato mentale era sull’orlo del collasso.


“Junior Chu Feng, ti ringrazio.” Dopo che Leng Yue fu portata via da suo padre, Zhang Tianyi lo ringraziò.

“Se fossi stato al mio posto, avresti fatto la stessa cosa anche tu.” Disse con un sorriso Chu Feng. Non provò a nascondere i motivi dietro le sue azioni.


Zhang Tianyi non disse altro e si limitò a sorridere. Una grande grazia non poteva essere ripagata solo a parole. Si sarebbe ricordato molto bene questo favore.


Quando Chu Feng tornò nella sua pagoda, era già molto tardi. Gli altri si erano addormentati, ma Yan Xie, Lajiao, Xiao Luobu e Da Luobu erano ancora svegli. Erano rimasti in piedi per la preoccupazione.


Dopo aver visto che il giovane era tornato sano e salvo, Yan Xie e gli altri si riempirono di gioia. Poi però chiesero nervosamente: “Com’è andata? Hai vinto?” Volevano confermare il risultato dello scontro.

“Mn.” Chu Feng annuì.


“Ahah, è ottimo. Nemmeno Leng Yue è riuscita a competere con te. Nemmeno Zhang Tianyi potrà farlo.”

“Il titolo di più forte della giovane generazione della Terra Sacra delle Arti Marziali sarà sicuramente tuo. Come previsto dal mio idolo, sei sbalorditivo!” Lajiao cominciò a danzare per la gioia. Era proprio eccitata.


Da Luobu e Xiao Luobu si stavano comportando nello stesso modo. Perfino Yan Xie, che generalmente era molto calmo, stava sorridendo.


“Non parteciperò alla competizione domani. Quel Senior ha scoperto che io e Leng Yue stavamo combattendo.” Disse Chu Feng.


“Ah?” Sentendo queste parole, Lajiao e gli altri sussultarono, poi chiesero subito preoccupati: “Allora ha cercato di renderti le cose difficili?”

“Come sarei potuto tornare qui se l’avesse fatto?” Chiese con un sorriso Chu Feng.


“Va bene. Finché ne sei uscito sano e salvo, va tutto bene.”


Lajiao e gli altri sorrisero sollevati, ma pensando a come Chu Feng non sarebbe stato in grado di partecipare alla competizione domani, non riuscirono a nascondere il rimpianto che trapelava dai loro sguardi.


Chu Feng sapeva che stavano provando rimpianto per lui. Non voleva che si sentissero così, ma non c’era altra scelta. Per lui, l’affetto fraterno era molto più importante di un titolo.


Dopodiché Lajiao e gli altri andarono tutti a riposare, solo Chu Feng rimase sveglio.


Questo perché era impaziente di comprendere il contenuto della tavoletta di bambù dell’Antica Era nel suo dantian.


All’interno c’era la quintessenza delle tecniche marziali. Se Chu Feng avesse potuto comprenderla, non solo avrebbe ottenuto un livello di comprensione superiore, avrebbe capito il rapporto che c’era tra il Fendente del Firmamento e lo Scudo del Firmamento.


Se avesse combinato i due, avrebbe ottenuto la forza di un Tabù Celeste.


Chu Feng aveva sperimentato la forza di un Tabù Celeste oggi. In effetti era estremamente potente e non poteva di certo essere paragonato ai Tabù Terrestri.


Sarebbe stato impossibile per lui sconfiggere Leng Yue se non avesse usato uno stratagemma per farle abbassare la guardia, aveva usato la tecnica della Tartaruga Nera per confonderla per poi usare i Fulmini Divini per distruggere la luce dorata e avvicinarsi a lei usando lo Scatto del Drago Azzurro. Infine aveva usato un attacco a sorpresa con i suoi Fulmini Divini da vicino.


Così Chu Feng aveva iniziato a desiderare ancora di più la forza di un Tabù Celeste. E ora, il modo più veloce per ottenere questa potenza sarebbe stato fondere il Fendente del Firmamento con lo Scudo del Firmamento.


Anche se non era certo del fatto che potessero fondersi e che avrebbero formato un Tabù Celeste se si fossero fusi, pensava ancora di dover fare un tentativo.


…..


Il tempo volò. In un batter d’occhio, il cielo stellato cominciò a scomparire gradualmente. Un bagliore cominciò ad emergere dall’orizzonte orientale. Il cielo… già brillava.


Per quanto riguardava Chu Feng, era rimasto seduto a gambe incrociate ad occhi chiusi per tutto il tempo.


Non si era addormentato, invece era profondamente concentrato. Solo che tutta la sua concentrazione era volta al suo dantian.

“Woosh!!”


Alla fine Chu Feng aprì gli occhi. Una gioia sconfinata e shock riempì il suo sguardo.


Era contento perché, grazie alla tavoletta di bambù, era riuscito a comprendere tecniche che non aveva mai capito prima. Ora aveva una nuova comprensione delle tecniche marziali.


D’ora in avanti, Chu Feng sarebbe riuscito ad usare più abilmente le sue tecniche e sforzandosi meno.


Perfino le tecniche marziali che mettevano sotto pressione il corpo, come il Fendente del Firmamento, sarebbero state più facili da usare.


Tuttavia, aspetto più importante, Chu Feng aveva capito completamente il Fendente e lo Scudo del Firmamento.


Aveva scoperto che… potevano essere davvero fusi insieme.


Così sarebbero stati molto più formidabili. Anche se Chu Feng non poteva garantire che sarebbero stati pari ad un Tabù Celeste, era sicuro che almeno non sarebbe stato inferiore al Tabù Celeste: Sigillo del Dao della Luce che Leng Yue aveva rivelato ieri.


Così, d’oggi in avanti, la tecnica marziale più forte di Chu Feng non era più il Fendente del Firmamento, ma sarebbe stata la fusione tra il Fendente e lo Scudo del Firmamento.


Visto che a questa tecnica mancava un nome, Chu Feng decise di chiamarla… Annientamento del Firmamento.


Una volta scagliato l’attacco, sarebbe apparso un firmamento e sarebbe stato seguito da una devastazione completa.



