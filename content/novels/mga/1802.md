---
weight: 18020
title: Capitolo 1802 - Portare un enorme esercito con loro
pubDate: 2024-08-05T16:13:16.549Z
tags:
    - mga
---


“Tianyi!” Il padre di Zhang Tianyi gettò un’occhiata verso suo figlio. Sembrava che fosse contrariato.

“Padre, Chu Feng è mio fratello. Non posso rimanere con le mani in mano mentre gli altri lo calunniano. E ho solo detto la verità.”


L’uomo di mezz’età non disse altro.

“Ah? Quel successore dell’Imperatore Gong è il fratello di Chu Feng?”


“Ha un rapporto del genere con lui?”


“In tal caso, sembra che Chu Feng abbia davvero sconfitto Leng Yue.” La folla rimase di nuovo scioccata.

“Come può essere? Leng Yue è all’ottavo livello del Semi Martial Emperor, come può averla sconfitta?” La gente del palazzo della Legge Celeste era riluttante ad accettarlo.


“Se non volete crederci, andate a chiederlo a Leng Yue.” Chu Feng uscì dalla sua pagoda.


“Chu Feng! È Chu Feng!”


“Settimo livello del Semi Martial Emperor! Chu Feng è davvero al settimo livello del Semi Martial Emperor?!”


“Non hanno detto che era solo al terzo livello quando ha combattuto contro Ximen Feixue? Come è riuscito ad avanzare di livello in così poco tempo?!” La folla rimase scioccata.


Questo valeva in particolare per i quattro grandi clan imperiali. Si stavano accigliando ed erano ancora più inquieti.


Perfino i capi dei clan Beitang e Dongfang che prima erano spensierati aggrottarono le sopracciglia. Finalmente si erano resi conto di quanto era spaventoso Chu Feng.


La velocità dei suoi progressi era eccessiva.


In quel momento Leng Yue mostrava un’espressione scontenta, mentre Chu Feng sembrava comportarsi con molta naturalezza. Anche se la donna non aveva detto nulla, la folla riuscì a capire che era stata davvero sconfitta da Chu Feng.


Però i quattro grandi clan imperiali non erano troppo preoccupati, si erano preparati perfettamente per eliminare Chu Feng qui.


Tuttavia non si sarebbero mai aspettati che il successore dell’Imperatore Gong fosse il fratello di Chu Feng. Mentre non temevano un membro della giovane generazione, non sapevano quanto era potente quell’uomo di mezz’età.


Una cosa era certa, che se quella persona fosse intervenuta, sarebbe stato problematico per loro.


“Annuncio ufficialmente l’inizio del raduno dei più forti della giovane generazione della Terra Sacra delle Arti Marziali.” Disse il padre di Zhang Tianyi.


Dopo aver sentito queste parole, tutti volsero gli sguardi verso il palco. Anche se Leng Yue e Chu Feng erano stati squalificati, anche gli altri giovani erano straordinari. Sarebbe stata comunque una competizione meravigliosa da non perdere.


…..


La competizione durò per due giorni e due notti, e sei ore in più. Il risultato finale rientrò nelle aspettative della folla.

Zhang Tianyi riuscì ad ottenere con successo il primo posto e il titolo di più forte della giovane generazione. Gli altri… erano stati sconfitti tutti da lui uno per uno.


Un aspetto degno di essere menzionato era stato com’era andato l’incontro tra lui e il Messaggero degli Inferi Kuang. La gente non poteva dimenticarsi della loro battaglia e se lo sarebbero ricordato per molto tempo.


Anche se Zhang Tianyi era riuscito ad ottenere la vittoria alla fine, il Messaggero degli Inferi Kuang aveva ricevuto l’approvazione della folla con la sua forza.


Solo che, quando Zhang Tianyi era stato dichiarato il vincitore della competizione, la folla diede istintivamente delle occhiate a Chu Feng e a Leng Yue.

Nessuno dei due aveva combattuto, non era presente nemmeno la giovane generazione degli elfi dell’Antica Era. Così, anche se Zhang Tianyi aveva ottenuto l’approvazione della gente, non lo ritenevano davvero il più forte della giovane generazione.


Per quanto riguardava Yan Xie, era finito in una posizione intermedia.


Comunque si era goduto la competizione. Sapeva fin dall’inizio che non sarebbe riuscito ad ottenere il primo posto, ma era contento di aver potuto affrontare esperti della giovane generazione.


“Ringrazio tutti quanti per essere venuti qui per assistere alle vittorie di mio figlio.” Disse l’uomo di mezz’età.


“Mio figlio? Quell’uomo è il padre del Successore dell’Imperatore Gong?” Si scatenò del trambusto tra la folla.


“A dire la verità, mi chiamo Zhang Ming. Sono il successore dell’Imperatore Gong della settima generazione. Mio figlio è dell’ottava.”

“Il nome originale di Gong Wuming, l’Imperatore Gong, era Zhang Xianfeng. È l’antenato della nostra famiglia Zhang.”

“In passato il mio antenato non voleva che gli altri sapessero dell’esistenza della nostra famiglia Zhang, così ha nascosto la sua identità e si è soprannominato Gong Wuming mentre viaggiava per il mondo.” Zhang Ming annunciò la verità sull’Imperatore Gong. In realtà voleva usare la reputazione del suo antenato per aumentare quella di suo figlio.


Dopotutto essere un successore ed essere un discendente aveva connotazioni diverse.

“Ah? Non sono solo successori, ma anche discendenti?”


“Il vero nome dell’Imperatore Gong è Zhang Xianfeng?”


“Zhang senza Chang è Gong. Allora è così!”


“Non mi sarei mai immaginato che i suoi discendenti fossero ancora vivi.” La folla rimase ancora più sbalordita.

“Buzz!!”


Mentre tutti erano scioccati, Zhang Ming fece un cenno. Poi, dopo una fluttuazione spaziale, la porzione della fortezza visibile al pubblico fu chiusa nuovamente.


Dopodiché Zhang Ming disse: “Amici, la competizione è terminata. Potete tornare indietro tramite la stessa strada.

“La ringrazio senior per la sua ospitalità.” Vedendo che l’entrata che prima era stata sigillata si era riaperta, i vari discepoli espressero la loro gratitudine e se ne andarono in successione.


Mentre gli altri partirono normalmente, quando se ne andò, Leng Yue guardò Chu Feng con attenzione.


In un istante, i soli rimasti qui erano Chu Feng e gli altri.

“Ho sentito da mio padre che i quattro clan hanno creato una rete da cui non si può sfuggire per catturarti. Se uscissi ora, finiresti nella loro trappola. Che ne dici di rimanere qui invece di andartene?”


“Se rimanessi qui, non oserebbero attaccarti.” Consigliò Zhang Tianyi.


“Dato che sono venuto qui, devo anche andarmene. C’è ancora un mio Senior ad aspettarmi fuori.”

Chu Feng scosse la testa. Dato che aveva osato presentarsi, sapeva fin dall’inizio cosa sarebbe accaduto. Così Chu Feng non era sorpreso che si fossero preparati.


Inoltre Baili Xuankong lo stava aspettando fuori. Se Chu Feng fosse rimasto qui, Baili Xuankong non avrebbe saputo nulla della situazione nella fortezza e sarebbe rimasto ad attenderlo, rischiando così di venire catturato dai quattro grandi clan imperiali.


“Ma è davvero pericoloso fuori. È meglio se rimani qui. Con mio padre presente, non oseranno farti nulla.” Zhang Tianyi provò a persuaderlo.


“Senior Zhang, apprezzo la tua gentilezza. Ma se rimanessi, mentre per il momento sarei al sicuro, sicuramente non potrei farlo per sempre.”


“I quattro clan mi detestano troppo, mi considerano una minaccia e sono disposti a fare di tutto per eliminarmi. Se rimanessi qui, causerei problemi a te e a senior Zhang. Non posso rimanere.” Chu Feng sapeva che non era l’opzione migliore rimanere.


Anche se i quattro grandi clan imperiali non potevano distruggere la fortezza, avrebbero pensato ad ogni modo possibile per ucciderlo. Avrebbero anche cercato aiuto per irrompere nella roccaforte. Allora Zhang Tianyi e suo padre sarebbero rimasti coinvolti, e Chu Feng non desiderava che accadesse.


“Ma…”


Zhang Tianyi cercò di insistere, era davvero preoccupato per il suo amico. Specialmente dopo aver sentito da suo padre come i quattro grandi clan imperiali si erano preparati.


Decine di migliaia di esperti avevano creato una rete da cui non si poteva sfuggire per un solo membro della giovane generazione.


Era sufficiente a fare capire quanto erano determinati ad ucciderlo.


Questo perché… avevano portato un enorme esercito con loro.



