---
weight: 18050
title: Capitolo 1805 - La tirannica delle Nevi
pubDate: 2024-08-05T19:13:16.550Z
tags:
    - mga
---


Un magnifico esercito di migliaia di uomini emerse da sottoterra. Stavano tutti indossando armature ed erano membri d’élite dei quattro grandi clan imperiali.


Tuttavia ciò che scioccò la folla furono quattro vecchi. Le loro aure erano estremamente potenti ed erano di gran lunga superiori ai quattro capiclan. Erano al quarto livello.


Naturalmente erano i quattro Sommi Anziani.


“Sono apparsi persino i quattro Sommi Anziani! Non si diceva che si avvicinavano tutti ai diecimila anni? Sono davvero vivi?”


Esclamarono con ammirazione molte persone. Un conto era che apparissero i capiclan, ma ora si erano presentati anche i Sommi Anziani. Era sufficiente a dimostrare quanto ci tenessero ad eliminare Chu Feng.


“Wuuu!!”


Messo alle strette dai quattro Sommi Anziani, Baili Xuankong non riuscì più a continuare a combattere. Fu catturato anche lui come Hong Qiang.


“Eaahh!!”


Il Sommo Anziano del clan Ximen stese le mani e fece gesto di afferrare Hong Qiang e Baili Xuankong come un’aquila. Anche se erano a diversi metri di distanza, i due emisero un grido di dolore.

“Chu Feng, non perderò tempo con parole superflue. Conterò fino a tre. Ti rivelerai o decapiterò questi due uomini.” Disse con tono feroce il capo del clan Ximen.


Visto che Ximen Feixue era stato sconfitto miserabilmente da Chu Feng, l’odio del clan imperiale Ximen era ancora superiore a quello del clan Nangong.

“Fermi!” Naturalmente Chu Feng non sarebbe rimasto a guardare. Si levò al cielo e apparì di fronte alla folla.

“Chu Feng, è davvero Chu Feng!” La folla sussultò. Non si sarebbero mai aspettati che sarebbe stato abbastanza coraggioso da rivelarsi in una situazione del genere.


“Mi prenderò la responsabilità di ciò che ho fatto. Sono io il vostro nemico, puntate le vostre armi verso di me. Liberateli.” Disse Chu Feng.


“Huuu!!”


Sentendo queste parole, molti dei presenti cambiarono espressione e sussultarono.


Tuttavia i loro sguardi rivelarono una traccia di ammirazione.

Chi aveva detto che Chu Feng era scorretto e sleale? Chi aveva detto che era un codardo che temeva la morte?


Chu Feng sapeva chiaramente che sarebbe stato ucciso, ma si era comunque rivelato per i suoi amici. Il suo cameratismo era sconfinato e qualcosa che le persone ordinarie non avrebbero avuto.


“Dato quanto è retto e leale questo Chu Feng, sicuramente non è la persona spregevole che i quattro clan imperiali mi hanno descritto. È davvero una sfortuna che una persona del genere muoia.”

“In effetti. Sfortunatamente è solo un membro della giovane generazione, eppure ha offeso i quattro grandi clan imperiali!!!” Molti stavano sospirando, stavano provando rimpianto per Chu Feng.


Chu Feng aveva ottenuto il rispetto della folla, ma sapevano tutti che era spacciato.


“Chu Feng, finalmente ti sei rivelato.” Quando il Sommo Anziano del clan Ximen lo vide, aggrottò le sopracciglia a forma di spada. Era un misto di gioia e rabbia. Senza disturbarsi a dire parole superflue, fece un cenno e lo spazio si distorse. Mentre il potere marziale si scatenava, diversi raggi dorati si trasformarono in una miriade di lame che sfrecciarono verso il giovane.

“Woosh, woosh, woosh!!”


Non erano molto veloci, stava mostrando deliberatamente alla folla come lo avrebbe ucciso. Non aveva intenzione nemmeno di lasciare un cadavere intatto.


Tuttavia Chu Feng non poteva fare nulla se non aspettare la morte. Il capo del clan Ximen aveva già usato la sua forza opprimente per legarlo. Era semplicemente impossibile scappare.

“Buzz!!”


Tuttavia, subito dopo che la miriade di lame fu sul punto di raggiungere Chu Feng, lo spazio di fronte al giovane cominciò a distorcersi all’improvviso. Come pietre buttate nel mare, la miriade di lame scomparirono nello spazio di fronte a Chu Feng. Non lo avevano ferito minimamente.

“Cosa sta succedendo?” La folla cambiò espressione.

“Un branco di vecchi bastardi spudorati. Data la vostra posizione, non provate vergogna ad attaccare un membro della giovane generazione che non ha coltivato nemmeno per venti anni?”


Proprio in quel momento lo spazio di fronte a Chu Feng cominciò a distorcersi di nuovo. Poi una splendida figura fuoriuscì dallo spazio e si rivelò alla folla.

Era una donna dal fisico attraente e un aspetto eccezionale. Ma non solo aveva i capelli bianchi, ma emanava un intento omicida tirannico. Il suo sguardo era assassino.


“Immortale delle Nevi?” Figuriamoci i quattro Sommi Anziani, praticamente ogni esperto presente iniziò ad accigliarsi. Avevano tutti riconosciuto questa persona.

“Immortale delle Nevi? Quella persona è la famosa Immortale delle Nevi?” Dopo aver sentito gli altri esclamare, molti che non l’avevano riconosciuta rimasero a bocca aperta e iniziarono a guardarla con attenzione.


Dopotutto la sua fama era di molto superiore a quella dell’Immortale Baimei. Era una vera esperta che possedeva tecniche offensive eccezionali capaci di incutere paura in innumerevoli organizzazioni.

Però era una persona che sarebbe apparsa e scomparsa in modo imprevedibile. Pochissimi l’avevano vista di persona e oggi avevano questa opportunità. Naturalmente avrebbero dovuto osservarla e ricordarsi bene del suo aspetto, così che potessero vantarsi di questa esperienza in futuro.

“Nevi, non ci sono ostilità tra di noi. Perché ci stai impedendo di uccidere Chu Feng oggi?” Chiese il Sommo Anziano del clan Ximen. Anche se traboccava di rabbia, dovette comunque trattenersi e mostrare calma di fronte all’Immortale delle Nevi.


Non era spaventato, dopotutto era il Sommo Anziano del clan Ximen. L’Immortale delle Nevi però era fin troppo famigerata. Anche se i quattro grandi clan imperiali potevano contendere con lei, non erano disposti a rendersela nemica.

“Perché? Mi stai davvero chiedendo il perché? Ahahah…” L’Immortale delle Nevi scoppiò a ridere in modo folle e terrificante, sembrava l’ululato di un lupo o il lamento di un fantasma.


A molti si rizzarono i capelli e la gente cominciò a tremare.


“Ascoltate tutti bene. Chu Feng è il mio discepolo. Eliminerò l’intero clan di chiunque oserà ucciderlo.”


Dopo aver detto questo, i capelli bianchi come la neve della donna iniziarono ad agitarsi e un intento omicida sconfinato avvolse l’intera regione. Tutti iniziarono a tremare di paura.

“Cosa? Chu Feng è davvero il discepolo dell’Immortale delle Nevi?” Sentendo queste parole, figuriamoci i quattro grandi clan imperiali, nessuno riuscì a capire cosa stava succedendo.


In effetti perfino Chu Feng era sorpreso.


Pensò: <em>’Quando sono diventato il discepolo di questa donna diabolica?’</em>


Tuttavia poi giunse alla conclusione: <em>’Beh non importa, finché è disposta ad aiutarmi, che male c’è nell’essere suo discepolo?’</em>


“Nevi, da quando Chu Feng è diventato il tuo discepolo? Non ne ho mai sentito parlare prima.” Chiese il Sommo Anziano del clan Beitang. Stava cercando informazioni perché non voleva proprio farsi questa nemica.

“Adesso.” Disse l’Immortale delle Nevi.


“Stai… semplicemente dicendo assurdità! Stai cercando un pretesto per salvare Chu Feng!” Il Sommo Anziano del clan Ximen era furioso.

“Umpf.” La donna sbuffò con sdegno, poi disse: “Ho detto che è mio discepolo, così è mio discepolo. Se qualcuno osa toccarlo, diventerà mio nemico.”


“Nevi, ti consiglio di lasciarti una scappatoia nel momento del bisogno, non essere troppo insolente. Devi sapere che i nostri quattro grandi clan imperiali non verranno umiliati così facilmente!” Gridò con rabbia il Sommo Anziano del clan Ximen.


Nemmeno lui allora le avrebbe dato rispetto e oggi si sarebbero affrontati.


“Ahahah…” L’Immortale delle Nevi scoppiò a ridere. Poi fece un cenno con il palmo.


“Boom, boom, boom, boom, boom!!”


In un istante risuonarono esplosioni consecutivamente, come se fossero una fila di fuochi artificiali.


Tuttavia non erano fuochi d’artificio ad esplodere, ma persone. Erano tutti membri d’élite dei quattro grandi clan imperiali.

In un istante, ne aveva uccisi mille.


“Avanti, provateci. Vedrete che fine farete dopo che sarete diventati miei nemici.” La donna sorrise lievemente.

Non solo non provava nessun rimorso per le mille persone che aveva ucciso, ma invece… provava entusiasmo.



