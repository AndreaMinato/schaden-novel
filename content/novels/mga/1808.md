---
weight: 1808
title: Capitolo 1808 - Non teme i Martial Emperor
pubDate: 2024-08-05T22:13:16.550Z
tags:
    - mga
---


“Chu Feng, dimmi, diventerai il mio discepolo o il discepolo di quel maledetto monaco?” Chiese l’Immortale delle Nevi.


“Chu Feng, anche se Nevi ha il titolo di Immortale, è una donna diabolica. Se diventerai suo discepolo, prima o poi verrai tormentato a morte da lei.” L’Immortale della Bussola la interruppe.

“Monaco insolente! Non solo mi hai derubato, vuoi anche agguantare il mio discepolo. E ora osi dire menzogne sul mio conto e rovinare la mia reputazione.” L’Immortale delle Nevi era così infuriata da sbiancare. Odio traboccava dai suoi occhi.


Tuttavia, anche così, non attaccò l’Immortale della Bussola, né l’Immortale della Bussola la attaccò.


I due sapevano molto bene che, indipendentemente dalle ostilità che c’erano tra i due, dovevano collaborare per Chu Feng stavolta. Al momento i loro nemici erano i quattro grandi clan imperiali.


“Nevi, smettiamola di litigare. La nostra missione più importante ora è salvare Chu Feng. Hai un buon piano?” L’Immortale della Bussola mandò una trasmissione della voce alla donna.

“Semplice. Io tratterrò quelle quattro vecchie scarpe e tu potrai cogliere l’occasione per portare via Chu Feng. Tuttavia ricorda questo, è il mio discepolo.” Disse l’Immortale delle Nevi.


“È un buon piano. Solo che il potere dei sigilli dell’Imperatore del Drago sta aumentando. Sei sicura di poterlo affrontare?” Chiese l’Immortale della Bussola.


“Non preoccuparti, potrò scappare sana e salva. Dopo tornerò ad ucciderti, maledetto monaco, e mi riprenderò il mio discepolo.” Mentre parlava, i capelli bianchi come la neve dell’Immortale iniziarono a svolazzare violentemente. L’Armamento dell’Antica Era prima dalla luce fioca tornò a brillare. In un istante, il bagliore della sua arma mise in ombra i quattro draghi dorati.

“Ta, ta, ta…”


Cogliendo l’occasione, l’Immortale della Bussola iniziò ad avanzare. Ognuno dei suoi passi era estremamente misterioso. Contando sulla tecnica di movimento e sulla copertura dell’Immortale delle Nevi, l’Immortale della Bussola riuscì a portare via Chu Feng e gli altri fuori dall’accerchiamento dei quattro Sommi Anziani per poi volare lontano.

“Maledizione! Bussola è scappato con Chu Feng!” I quattro Sommi Anziani si girarono subito per partire all’inseguimento.


“Spudorati ba***rdi, nessuno di voi se ne può andare.” Tuttavia come poteva l’Immortale delle Nevi dare loro l’opportunità di inseguire Chu Feng? Il potere dell’Armamento Imperiale dell’Antica Era divampò con vigore. Nessuno dei quattro vecchi riuscì a liberarsi dalla sua energia.


Nessuno riuscì a fermare l’Immortale della Bussola. Anche se non aveva iniziato a massacrare la folla come l’Immortale delle Nevi, dopo che ferì diverse migliaia di persone, nessuno osò più provare a trattenerlo.


“Boom!!”


Dopo una fragorosa esplosione, l’Immortale della Bussola superò la formazione spirit invisibile creata dai quattro grandi clan imperiali.

“Maledetta Nevi! Ti ridurrò in migliaia di pezzi!” I quattro Sommi Anziani erano infuriati. Iniziarono a riversare tutte le loro energie negli attacchi contro l’Immortale delle Nevi. Avevano intenzione di eliminarla.


“Signori, non siate ansiosi. Bussola e Chu Feng non riusciranno a scappare, nessuno di voi potrà farlo.”


Proprio in quel momento, due raggi di luce arrivarono all’improvviso di fronte all’Immortale della Bussola. Erano due vecchi dai capelli bianchi.


Anche se erano molto anziani, possedevano delle aure eccezionali. Entrambi erano al quarto livello del Martial Emperor realm.


Dopo che i due si avvicinarono all’Immortale della Bussola, tirarono subito fuori i loro Armamenti Imperiali Incompleti e cominciarono a lanciare attacchi fatali.

“Sono i nostri Sommi Anziani del clan Nangong e Ximen.” Nangong Beidou riconobbe i due vecchi.

“Siete venuti anche voi? Non dovevate proteggere i clan?” I quattro Sommi Anziani che stavano lottando contro l’Immortale delle Nevi ne furono sorpresi, ma sopratutto rallegrati. Se non fosse stato per il supporto dei due Sommi Anziani, Chu Feng sarebbe stato portato via dall’Immortale della Bussola.

“Non riuscivamo a rimanere tranquilli e così siamo venuti a dare un’occhiata. In effetti la nostra decisione si è rivelata corretta.” Anche se i due Sommi Anziani erano appena arrivati, data la loro esperienza, capirono subito la situazione. Sapevano che l’Immortale della Bussola era diventato loro nemico e naturalmente avrebbero dovuto ucciderlo.


“Ahah, molto bene. Ho sempre voluto misurarmi con i Sommi Anziani dei clan imperiali Nangong e Ximen. Si può dire che sia fortunato ad avere questa occasione.” L’Immortale della Bussola scoppiò a ridere e, anche se li stava affrontando da solo, non era in svantaggio.

“Di questo passo non finirà mai. Potrebbero arrivare rinforzi dei quattro clan. Darò Chu Feng a voi.”


“Dovete proteggerlo anche a costo di morire, capito?” Anche se l’Immortale della Bussola sembrava davvero maestoso, disse di nascosto a Baili Xuankong e a Hong Qiang di proteggere Chu Feng.

“Capito.” Risposero insieme i due.


“Andate.” L’Immortale della Bussola li scagliò via direttamente. Allo stesso tempo, rimosse la formazione Spirit dell’Immortale delle Nevi che aveva limitato i loro movimenti.


“Non potete scappare!!” Tuttavia i capiclan e molti esperti al Martial Emperor realm li inseguirono subito. Sembrava che si fossero preparati ad una mossa del genere da parte dell’Immortale della Bussola.

“Woosh, woosh!!”


Inoltre, in quel momento, i capiclan e i vari Martial Emperor lanciarono molti attacchi fatali. Tuttavia i loro obiettivi non erano Baili Xuankong od Hong Qiang. Stavano mirando solo a Chu Feng.


“Avanti, avanti. Se ne avete il coraggio, attaccate me. Opprimete un membro della giovane generazione, non temete di rovinare la vostra reputazione?”


Baili Xuankong brandì il pennello dell’Omicidio e della Morte e affrontò ogni attacco della folla. Dopodiché si girò e volò verso i Martial Emperor in arrivo. Contando solo sulle sue forze, era riuscito a mettere alle strette i quattro capiclan, insieme a cinque Martial Emperor di secondo livello.

“Hong Qiang, devi portare fuori Chu Feng ad ogni costo.” Disse Baili Xuankong.


“Chu Feng, andiamo.” Hong Qiang non osò esitare. Portò immediatamente Chu Feng con sé per scappare.


“Chu Feng, oggi morirai qui!” Tuttavia, non molto tempo dopo, sette Martial Emperor volarono verso di loro da fuori della formazione Spirit. Erano tutti membri dei quattro grandi clan imperiali. Nonostante fossero solo al primo livello, erano comunque Martial Emperor.


“Maledizione.” Avvolti dalla loro forza opprimente, Chu Feng e Hong Qiang furono bloccati all’istante. Immediatamente dopo, i sette Martial Emperor di primo livello accerchiarono i due sia dall’alto che dal  basso.


“Chiunque oserà toccare Chu Feng verrà ridotto a pezzi!” Gridò Baili Xuankong. Cercò subito di girarsi e salvarli.

“Dovresti pensare a te stesso prima.” Tuttavia i quattro capiclan sogghignarono. Unendo le forze, accerchiarono Baili Xuankong e lo fermarono.


“Allora è così. Avevano già pianificato tutto, l’hanno fatto apposta.” Chu Feng iniziò ad accigliarsi. Aveva capito che i quattro capiclan lo avevano inseguito deliberatamente in modo da spingere Baili Xuankong a fermarli.


Erano già preparati perché avevano delle persone fuori in posizione.


Finché Chu Feng avesse perso la protezione di Baili Xuankong, i sette Martial Emperor di primo livello sarebbero stati sufficienti ad ucciderlo.


“Davvero spregevoli!” Anche Baili Xuankong si rese conto di cos’era successo. Tuttavia era già intrappolato dai quattro capiclan e dai cinque Martial Emperor di secondo livello. In quel momento non aveva modo di liberarsi di loro e salvare Chu Feng. Poteva solo rimanere a guardare mentre i sette Martial Emperor di primo livello circondavano Chu Feng ed Hong Qiang.


“Chu Feng ora è spacciato. Anche se anche quell’uomo di nome Hong Qiang è un Martial Emperor, è solo al primo livello.”


“Quale Martial Emperor non ha un potere combattivo sconvolgente capace di sormontare tre livelli di coltivazione? Quell’Hong Qiang non potrà contendere da solo con sette persone.” La folla iniziò a discutere animatamente.


In effetti era vero, Hong Qiang non era in grado di farlo, al massimo poteva affrontarne due. Dopotutto i suoi avversari appartenevano ai quattro grandi clan imperiali; possedevano stirpi imperiali e un potere combattivo formidabile. Praticamente nessuno di loro era più debole di lui.

“Senior Hong Qiang, non si deve preoccupare per me. Deve solo proteggere sé stesso. Meri Martial Emperor di primo livello non possono uccidermi.” Fulmini cominciarono a brillare sul corpo di Chu Feng, la sua aura passò dal settimo al nono livello del Semi Martial Emperor.

Anche se era circondato da Martial Emperor, la sua forza imponente non era inferiore a quella dei nemici.


Inoltre non c’era traccia di paura nel suo sguardo. Non temeva questi Martial Emperor.



