---
weight: 18160
title: Capitolo 1816 - Lottare per la Posizione di Capoclan
pubDate: 2024-08-06T06:13:16.551Z
tags:
    - mga
---

“Aiutare?” Chu Feng sussultò.


Tuttavia chiese: “Mi ha salvato. Di cos’ha bisogno? Finché ne sarò capace, userò tutte le mie forze per esserle d’aiuto.”


Yaojiao Guang sospirò: “È una storia lunga. Ma l’amico Chu Feng è davvero capace di aiutarmi. Così tanto vale che ti dica la verità.” Iniziò a spiegare la situazione a Chu Feng, Hong Qiang e a Baili Xuankong.


A quanto pareva, anche se Yaojiao Guang era il capo dei Re delle Mostruose Bestie Draconiche, stava per perdere la sua carica.


Secondo le regole del loro clan, non stava a lui decidere il suo successore, invece sarebbe stato il membro più forte della giovane generazione ad ereditare la carica.


In quel momento, tra i figli di Yaojiao Guang che appartenevano ancora alla giovane generazione, cioè che avevano meno di cento anni, c’era un figlio novantaseienne, uno novantottenne e una figlia novantanovenne.


Tra di loro, il più forte era il primo, Yaojiao Tinglei.


Chu Feng l’aveva già incontrato. Aveva rappresentato la sua razza nel raduno dei più forti della giovane generazione.


Allora, quel Yaojiao Tinglei lo aveva difeso indirettamente di fronte al padre di Zhang Tianyi, così Chu Feng aveva già una buona impressione su di lui.


Tuttavia, secondo Yaojiao Guang, nonostante suo figlio fosse davvero forte, non era il più potente tra la giovane generazione.


Al momento il più formidabile era Yaojiao Xueran.


Anche se Yaojiao Xueran aveva già novantatré anni, era ancora considerato un membro della giovane generazione, aveva una coltivazione superiore perfino a quella di Chu Feng, era all’ottavo livello del Semi Martial Emperor.


Logicamente sarebbe stato lui il successore ottimale e normalmente non sarebbe stato un problema. Tuttavia i re delle mostruose bestie draconiche erano separati in due fazioni. Una era quella dell’attuale capoclan, la “fazione della pace”, a favore di una coesistenza pacifica con gli umani e che non desiderava che nascessero conflitti inutili.


L’altra era la “fazione della guerra” e sosteneva che la loro razza doveva diventare padrona del continente. Non voleva continuare più a contenersi con gli umani, voleva raggiungere l’apice della Terra Sacra delle Arti Marziali e che tutti temessero il loro nome.


Così, se qualcuno della Fazione della Guerra fosse diventato il capoclan, i re delle mostruose bestie draconiche probabilmente non sarebbero più coesistite pacificamente con gli esseri umani. Sarebbero nati inevitabilmente conflitti e calamità. E questo non sarebbe stato positivo né per gli umani, né per loro.


Per quanto riguardava Yaojiao Xueran, era il figlio dell’attuale capo della fazione della guerra. Inoltre il capo della fazione della guerra era ostile a Yaojiao Guang. Così, se suo figlio fosse diventato il capoclan, allora la fazione della pace avrebbe sofferto sicuramente in futuro.


Così Yaojiao Guang voleva impedire che Yaojiao Xueran diventasse il prossimo capoclan, questo era il motivo per cui aveva chiesto l’aiuto di Chu Feng.


“Nonostante Yaojiao Xueran sia un Semi Martial Emperor di ottavo livello anche molto potente, il capo del clan deve affrontare Martial Emperor della Terra Sacra delle Arti Marziali. Al suo livello, è chiaro che non abbia i requisiti per ereditare questa posizione.”

“Non capisco perché volete farlo diventare capoclan invece di trovare qualcuno di più forte. Inoltre vedo che sta perfettamente bene. Anche se continuasse per altri duemila anni non ci sarebbero problemi. Non c’è motivo di abidicare, no?” Chiese perplesso Chu Feng.


“Non lo sai, ma è una regola che esiste fin dai tempi antichi per la nostra razza. Sono diventato capoclan quando avevo novantotto anni e lo sono rimasto per ottomila anni.”

“Secondo le nostre leggi, una volta che un capoclan rimane al governo per ottomila anni, indipendentemente dalla sua coltivazione e dal suo potere, deve comunque abdicare. Allora il successore sarà il membro della giovane generazione più forte.” Disse Yaojiao Guang.

“Ottomila anni? È già vissuto per ottomila anni?” Sentendo queste parole, Hong Qiang sussultò. Da come la vedeva, Yaojiao Guang era forte e robusto. Se non altro sembrava un umano che era vissuto al massimo per tremila anni. Non assomigliava ad un vecchio di otto millenni.


Dopotutto gli umani, anche arrivati allo stadio di Martial Emperor, sarebbero diventati deboli e fragili ad ottomila anni. Anche possedendo delle capacità incredibili, sarebbero arrivati al termine della loro vita. Presto sarebbero morti e avrebbero dovuto utilizzare tesori celesti e gemme terrestri per estendere la durata della loro esistenza.

Ad esempio, i quattro Sommi Anziani e perfino Baili Xuankong erano tutte persone al limite della loro aspettativa di vita. Stavano usando tutti metodi speciali per allungare la loro vita. Tuttavia, anche così, non sarebbero continuati a sopravvivere per altri mille anni, potevano continuare al massimo per un po’ di altri secoli.


Anche se Yaojiao Guang era vissuto così a lungo, a giudicare dal suo aspetto, sembrava che non avrebbe avuto alcun problema a sopravvivere per altri quattro-cinquemila anni.


“Nelle nostre vene scorre il sangue dei Veri Draghi. Anche se è solo un briciolo, è sufficiente per permetterci di vivere molto più a lungo delle bestie mostruose ordinarie. Inoltre le bestie mostruose già vivono più a lungo degli umani.” Spiegò Yaojiao Guang.


“Le bestie mostruose riempiono ogni angolo della Terra Sacra delle Arti Marziali. Tuttavia pochi possiedono stirpi nobili. Oggi mi ha ampliato gli orizzonti.” Baili Xuankong annuì.


Yaojiao Guang lo guardò e chinese: “Dovrebbe essere stato lei ad aver salvato l’amico Chu Feng nella città delle Nuvole Lunari, vero? Conosco già il fratello Hong Qiang. Fratello, potrei sapere il suo distinto nome?”

Dal suo sguardo appassionato, era evidente che volesse scoprire l’identità di Baili Xuankong, che portava ancora il cappello a cono di bambù.


“Questo…” Chu Feng era un po’ esitante. Dopotutto l’identità del suo antenato era ancora un segreto, da essa dipendeva la sicurezza della montagna del Legno Turchese.

“Non importa.” Tuttavia Baili Xuankong gli fece un cenno e poi si tolse il cappello dicendo: “Sono Baili Xuankong.”

“Così è il fratello Baili. È un piacere conoscerla.” Yaojiao Guang si sentì davvero onorato a poter vedere il vero aspetto di Baili Xuankong.


In quel momento, anche Hong Qiang guardò Baili Xuankong con fare pensoso. Dopotutto anche per lui era la prima volta che vedeva il vero aspetto del vecchio. Solo che il suo nome gli sembrava un po’ familiare, eppure non riusciva a ricordarsi dove l’aveva sentito.


Non era perché avesse una pessima memoria. Anche se Baili Xuankong era diventato famoso molto presto, era scomparso ed era andato in isolamento quando la sua fama nel Dominio del Legno Turchese era stata al suo picco. Al momento non molti lo conoscevano.


“Capoclan Yaojiao, per favore mi perdoni se sarò diretto. Questa vostra legge sembra un po’ strana.”

“Anche se deve abdicare dopo essere stato capoclan per ottomila anni, il prossimo capoclan dovrebbe essere dotato dei requisiti necessari. Come potete saltare di così tante generazioni e scegliere il successore tra i giovani?”

“Come potrebbe il nuovo capoclan, con la sua coltivazione e la sua posizione, convincere le masse, figuriamoci gli estranei, ma anche la sua gente, a servirlo?” Chiese molto perplesso Baili Xuankong. Era anche il motivo che destava perplessità in Chu Feng e in Hong Qiang.


“Sono le fazioni della nostra razza ad essere cruciali e la carica di capoclan è solo un titolo. Quando un membro della giovane generazione diventa il successore, lo sarà solo in nome. La vera autorità finirà al capo della fazione a cui appartiene il membro della giovane generazione.” Disse Yaojiao Guang.


“Allora è così. Ora capisco. Solo che hai detto prima che Chu Feng può aiutarla, ma come potrebbe farlo?” Chiese Baili Xuankong.

“È possibile.” Disse Yaojiao Guang guardando il giovane.

“Mi dica pure Senior.” Rispose Chu Feng.


“Ti ricordi ancora di mia figlia, Yaojiao Tingyu?”


“Ho conosciuto la principessa Tingyu nell’Isola dell’Immortale Raffinatore. Naturalmente me la ricordo.” Chu Feng aveva un’ottima impressione di lei, si poteva dire che aveva l’intera razza dei re delle mostruose bestie draconiche l’avesse colpito favorevolmente.


Dopotutto, mentre così tanti umani volevano ucciderlo, erano stati loro ad averlo salvato. Era una sensazione particolare che solo Chu Feng capiva.


“Anche se Tingyu è molto giovane, è la persona dal talento migliore tra i miei novantanove figli.”


“Generalmente, i nostri Anziani non interferiscono nella lotta tra le due fazioni. Tutto ciò che importa loro è la coltivazione e la potenza della giovane generazione.”


“Tuttavia, stavolta, hanno fatto un’eccezione e hanno imposto una condizione. Finché Tingyu potrà ottenere l’eredità del Lord Re Drago, diventerà la prossima capoclan.” Disse Yaojiao Guang.


“Lord Re Drago?” Le espressioni di Chu Feng, Hong Qiang e Baili Xuankong cambiarono. Per qualche motivo, percepirono un senso di familiarità sentendo questo nome.

“Il Lord Re Drago è uno dei cinque imperatori della Terra Sacra delle Arti Marziali, i cinque signori.”

“L’Imperatore delle Bestie, il Re Drago Nero.” Disse Yaojiao Guang.



