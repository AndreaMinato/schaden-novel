---
weight: 182
title: Capitolo 182 - Geni di Massimo Livello
pubDate: 2024-05-30T04:13:16.357Z
tags:
    - mga
---


CAPITOLO SPONSORIZZATO ringraziamo akisame
26 Capitoli in coda 0/3€
-Schadenfreude


"Torre Fantasma Asura! Che nome strano!" Disse Chu Feng come se stesse mormorando tra sé e sé per lo stupore.


"Questa Torre Fantasma Asura non è semplice come sembra. Secondo le voci ha oltre diecimila anni di storia. Ha dei tesori al suo interno e il motivo per cui la Gilda del Mondo degli Spiriti è stata costruita qui è proprio per monopolizzarla."


"Per questa Torre Fantasma Asura ci sono stati molti conflitti tra la Gilda del Mondo degli Spiriti e il clan Jie."


"Il più recente è avvenuto cento anni fa quando i geni che capitano una volta ogni mille anni sono apparsi sia nella Gilda del Mondo degli Spiriti che nel clan Jie."


"Sotto la loro guida, entrambe le fazioni hanno trascorso un periodo prospero senza precedenti. Allora la Provincia Spirit era la più potente tra le Nove Province."


"Un giorno, il genio del clan Jie ha condotto il suo seguito alla Gilda del Mondo degli Spiriti e ha giurato che avrebbe ripreso la Torre Fantasma Asura."


"Nessuna delle fazioni cedette, stava per avvenire una grande battaglia. Allora, se fosse davvero accaduta, indubbiamente avrebbe fatto collassare l'intera Provincia Spiriti perché le due parti erano troppo potenti."


"Tuttavia, per evitare morti e feriti non necessari, i geni della Gilda del Mondo degli Spiriti suggerì di fare un duello di tecniche di Formazione contro il genio del clan Jie. Il vincitore avrebbe potuto occupare la Torre Fantasma Asura."


"Il luogo del duello era la Foresta Contorta. Da ciò che ho sentito, le tecniche di formazione dei due contendenti sono state impressionanti. La loro battaglia ha fatto davvero oscurare il cielo e la terra." Mentre menzionava gli eventi passati, la persona gesticolava con agitazione, come se avesse visto personalmente cos'era accaduto.


"Alla fine chi ha vinto?" Chiese incuriosito Chu Feng.


"Sigh... Hanno perso entrambi!" Quella persona scosse la testa sospirando con un'espressione piena di compassione.


"Hanno perso entrambi? Sono rimasti entrambi feriti e hanno perso, o è stato un pareggio?" Chu Feng chiese con attenzione.


"Sono stati sconfitti da qualcuno?" Disse quella persona.


"Eh? Non erano i due più potenti geni di allora? Com'è possibile?" Anche Chu Feng rimase scioccato.


Da ciò che gli aveva appena detto il giovane, i due geni erano formidabili. Come potevano essere stati battuti? Quanto sarebbe stata potente la persona che li aveva sconfitti?


"Sono stati battuti, ma da uno Sciamano che non apparteneva alla Provincia Spirit. L'età di quello Sciamano era ancora più giovane dei geni della Gilda del Mondo degli Spiriti e di quelli del clan Jie. Un genio tra i geni." Narrò il giovane.


"Così forte? Come si chiamava quella persona? Qualcuno sa da dove proviene?" Chu Feng si incuriosì subito riguardo ad uno Sciamano così formidabile da poter battere da solo due geni al pinnacolo.


"Nessuno lo sa. Hanno visto solo che la sua coltivazione era incredibile e le sue tecniche di Formazione Spirit potevano essere ritenute perfette."


"Comunque aveva delle caratteristiche particolari, aveva due orecchie appuntite, le pupille rosse e i denti affilati."


"Dato che il suo aspetto era strano, alcuni sospettarono perfino che fosse una Bestia Mostruosa. Tuttavia è impossibile che possano usare le tecniche di Formazione Spirit. Così molti pensarono che il suo aspetto solo un po' peculiare."


"È impossibile che non si sappia nulla di una persona così forte. Se fosse ancora viva, il suo nome avrebbe già fatto tremare il mondo. Com'è possibile che nessuno sappia come si chiama?" Chu Feng era davvero confuso.


"Hai ragione. Quell'anno, quando ha sconfitto quei geni, ha ottenuto il diritto di prendere per sé la Torre Fantasma Asura. Ha già fatto tremare le Nove Province e perfino la Dinastia Jiang voleva trarlo dalla sua parte."


"Ma purtroppo, subito dopo che ha sconfitto i due geni, è scomparso completamente per non riapparire più. Quindi naturalmente nessuno sa il suo nome ed è rimasto un alone di mistero."


"I due geni sconfitti sono rimasti scoraggiati e si sono isolati. Non sono ancora usciti allo scoperto, ma dato il loro talento sono sicuro che devono essere ancora più incredibili."


"Pochissimi osano pensare di invadere la Provincia Spirit proprio a causa dell'esistenza di quelle due persone."


"Come si chiamano?"


"Quello del clan Jie si chiama Jie Shi."


"L'altro della Gilda del Mondo degli Spiriti si chiama Gu Tian Chen."


"Comunque, anche se sono ancora vivi, sarebbero dei vecchi alla fine della loro esistenza. Mi chiedo se possano ancora risplendere con la loro gloria.


"Ahh... Che peccato. I due geni così rari sono stati scoraggiati in quel modo." Dato che era un abitante della Provincia Spirit, il giovane sentiva che fosse un peccato.


"In effetti è un peccato, ma provo più pietà nei confronti della persona misteriosa che li ha battuti. Dopotutto con la sua forza non dovrebbe rimanere anonimo." Disse Chu Feng.


Dopo aver aspettato per circa quattro ore, l'Esame per il Mantello Bianco iniziò.
Nel vasto palazzo c'erano moltissime porte, secondo le disposizioni della gilda, Chu Feng e altri due formarono un gruppo ed entrarono in una stanza.


Dopo aver superato l'ingresso, videro un palazzo quadrato con un'altra porta a lato. Di fronte ad essa c'era uno Sciamano di mezz'età dal mantello grigio.


Al centro del palazzo erano state poste tre statue dalla forma umana. Erano fatte di ferro nero e una semplice formazione le rendeva incredibilmente resistenti.


"Rompete una statua. La quantità di colpi dovrà rientrare in una singola cifra. Più veloce sarà distrutta e più alto sarà il punteggio." Disse con tono piatto l'uomo di mezz'età.


<em>Nota Traduzione: secondo i caratteri cinesi, dieci è 十, mentre undici è 十一, quindi dieci colpi sono rappresentati con una singola cifra.</em>
<em>Quindi non bisogna metterci più di dieci colpi.</em>


"Andrò io per primo, ho solo bisogno di un po' di colpi per distruggere questa cosa." Il giovane alla sinistra di Chu Feng avanzò.


Sembrava una persona piuttosto robusta ed era alta due metri. I muscoli delle sue braccia erano più spessi perfino della coscia di Chu Feng e, dal suo aspetto, sembrava un adulto.


Arrivò di fronte alla statua. Prima si scaldò un po' facendo scrocchiare le nocche, poi emanò un'aura al terzo livello dell'Origin realm. Continuò a scagliare pugni grossi come sacche da boxe.


*clang clang clang clang*


I pugni colpirono la statua provocando dei suoni metallici. Ci furono anche delle scintille. Dopo che finì il decimo colpo, sulla statua apparve una fessura che si espanse rapidamente. Alla fine la scultura si spaccò in due e cadde a terra.


In quell'istante il giovane robusto si girò e sorrise con orgoglio verso Chu Feng e la ragazza alla destra di Chu Feng.


In realtà stava mostrando quell'espressione alla ragazza. Nonostante non fosse una bellezza incredibile, era comunque molto bella. Il suo seno prosperoso chiaramente si addiceva ai gusti del giovane.


Il giovane mostrò un brillante sorriso, mostrò anche i suoi muscoli, ma la ragazza non lo guardò nemmeno. Comunque non ne fu scoraggiato e continuò a flettere i suoi muscoli pavoneggiandosi.


Tuttavia la faccia del giovane robusto si irrigidì sentendo la valutazione finale.


"Passato a stento."





