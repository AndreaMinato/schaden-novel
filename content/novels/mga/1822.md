---
weight: 18220
title: Capitolo 1822 - Cospirazione
pubDate: 2024-08-06T12:13:16.552Z
tags:
    - mga
---


“Anziano He, la fazione della guerra ha sempre considerato i nemici come umani. Se tutti gli Anziani che li accompagneranno proverranno dalla fazione della guerra, temo che potrebbe accadere qualche malinteso nella tomba del Lord Re Drago. Così credo che dovrebbero essere i membri della fazione della pace ad accompagnarli.” Disse Yaojiao Guang.


“Cosa stai sottintendendo? Sospetti di me?” Disse con fare scontento l’Anziano della fazione della guerra.

“Immagino che non sia quello che stai sottintendendo, immagino sia il fatto che la fazione della guerra considera gli umani come nemici. Non è certo di questo?” Disse l’Anziano He.

“Molto bene. Vai anche tu.” L’Anziano della fazione della guerra indicò un membro della fazione della pace, poi guardò Yaojiao Guang e disse: “Ora dovrebbe andare bene, no?”


“Naturalmente.” In realtà il capoclan era ancora insoddisfatto. Dopotutto la fazione della guerra avrebbe mandato un Martial Emperor di secondo livello e due al primo, mentre la fazione della pace avrebbe inviato solo un Martial Emperor di primo livello.

Se fosse davvero accaduto qualcosa, non avrebbero potuto fare nulla. Tuttavia rimaneva il fatto che si stesse rivolgendo ad un Anziano, mentre lui era un capoclan solo in nome. Non aveva più autorità e non aveva altra scelta se non accettarlo.

“È deciso allora. Apriremo la tomba del Re Drago domani mattina. Yaojiao Guang, Yaojiao Ba, dovete venire anche voi due.” Disse l’Anziano della fazione della guerra. Dopodiché non aggiunse altro.


Solo dopo Chu Feng scoprì che la tomba del Re Drago si sarebbe aperta solo una data specifica ogni anno. 


Se uno avesse desiderato aprirla al di fuori di questo periodo, si poteva usare solo un metodo, sfruttare il sangue dei re delle mostruose bestie draconiche. Tuttavia era davvero stancante aprirla così. Perciò, per entrare avrebbero avuto sempre bisogno che gli Anziani, Yaojiao Guang e Yaojiao Ba cooperassero.


Pensando a come avrebbe potuto vedere la grande tomba dell’Imperatore delle Bestie, Chu Feng si entusiasmò. Tuttavia non sapeva della cospirazione che stavano tramando contro di lui…


…..


Nella sala del palazzo di Yaojiao Ba, il capo della fazione della guerra. I tre Martial Emperor scelti dalla fazione della guerra per accompagnare Yaojiao Tingyu e Chu Feng erano tutti presenti. C’era anche Yaojiao Xueran.

“Domani, dopo che entrerete nella tomba, eliminate Chu Feng.” Disse Yaojiao Ba.


“Mio signore, temo che ci saranno delle conseguenza. Chu Feng dopotutto è nostro ospite. Anche se lo detestiamo, ucciderlo nel nostro territorio causerà inevitabilmente dei problemi…” I tre Martial Emperor sussultarono sentendo quest’ordine.

“Cosa succederebbe? Il Lord Re Drago è un grande segreto che non possiamo rivelare agli estranei. Altrimenti causerebbe disastri.”

“E ora tre estranei sanno di questa questione. Chi può garantire che non ne parleranno in giro?” Disse Yaojiao Ba.

“Ma anche se eliminassimo Chu Feng, rimangono ancora gli altri due umani.” Disse perplesso un Martial Emperor di primo livello.


“Finché Chu Feng verrà eliminato, naturalmente avrò dei modi per uccidere anche gli altri due umani.” Disse Yaojiao Ba.


“Ma ci sarà anche la principessa Tingyu. Sicuramente sarà vicino a Chu Feng. Temp che non avremo l’occasione di ucciderlo.” Disse un altro.


“Devo proprio dirti cosa fare anche in questo caso?” Disse Yaojiao Ba con una luce crudele nello sguardo.

“Che intenzioni ha mio signore?” I tre Martial Emperor rivelarono espressioni allarmate.


“Cosa c’è da aver paura? Presto domineremo il clan. Mentre gli umani sono una minaccia, anche Yaojiao Tingyu lo è. Cogliete questa opportunità per eliminare questa minaccia. Solo allora la fazione della guerra avrà il predominio per i prossimi ottomila anni.” Disse Yaojiao Ba.

“Mio signore, questo…”


Dopo aver sentito queste parole, i tre Martial Emperor si scambiarono delle occhiate. Erano esitanti.

Anche se le fazioni della pace e della guerra avevano lottato per diversi millenni, non si erano mai uccisi a vicenda.

Inoltre Yaojiao Tingyu era un raro genio della loro razza. Forse avrebbe potuto portare prosperità al loro clan. Così l’ordine di Yaojiao Tingyu era estremamente difficile da accettare.

“La nostra fazione della guerra non è stata soppressa abbastanza negli ultimi otto millenni?”


“Continueremo a vivere come nullità per i prossimi ottomila anni dopo essere stati soverchiati fino ad ora?”

“Gli Anziani sono tutti molto vecchi. Al massimo potranno vivere per altri mille anni. Dopo che sorta di coltivazione avrà Yaojiao Tingyu? Potete immaginarlo? Allora forse perfino io sarò inferiore a lei. Se volesse la posizione di capoclan allora, chi potrebbe fermarla?”

“Anche se non diventasse capoclan, se diventasse la persona più potente nella nostra razza, sarebbe lei ad avere l’autorità assoluta.”


“Così è solo eliminandola che Xueran potrà occupare con fermezza la posizione di capoclan.” Disse Yaojiao Ba.


I tre Martial Emperor furono convinti dalla spiegazione. Gettarono un’occhiata verso Yaojiao Xueran e poi quello di secondo livello si inginocchiò: “Per l’onore della fazione della guerra, per il futuro della nostra razza, sono disposto a seguire il suo ordine.” Subito dopo gli altri due fecero lo stesso.


“Anche se li elimineremo, dobbiamo avere un piano su come farlo. Xueran, anche tu ti unirai a loro. Poi troverai un’occasione per attirarli in questo posto e destare gli insetti infernali del fuoco usando i metodi scritti su questa mappa.”


“Sarebbe meglio se li eliminassi con gli insetti infernali del fuoco. Dopo averlo fatto, torna indietro e dì che è stato Chu Feng a destare gli insetti e a causare la morte di Yaojiao Tingyu.”

“Gli Anziani si infurieranno sicuramente dopo aver sentito questa notizia. Allora nemmeno gli altri due umani riusciranno a sopravvivere.” Yaojiao Ba consegnò la mappa a suo figlio.

“Insetti infernali del fuoco? Padre, non sono un tipo di insetto dell’Antica Era molto feroce? Perfino dei Martial Emperor verrebbero ridotti in cenere se venissero toccati dalle fiamme di questi insetti.”

“Anche se gli insetti infernali del fuoco nella tomba sono stati raffinati dal Lord Re Drago, rimane il fatto che possiedono un potere sconfinato. Se venissero liberati, allora noi…” Yaojiao Xueran mostrò un’espressione piena di panico.

Figuriamoci lui, in quel momento perfino i tre Martial Emperor erano diventati verdi. Erano estremamente nervosi.

Il sepolcro del loro Lord Re Drago non era solo una tomba dell’Imperatore, era un luogo ancora più spaventoso. Anche se erano discendenti del Lord Re Drago, non avrebbero comunque osato toccare molti dei meccanismi e delle trappole della tomba.

“Cosa c’è da aver paura?” Yaojiao Ba guardò con ferocia suo figlio, poi disse: “Porta questo talismano di carta con te e posizionalo sul tuo petto. Dopo che il meccanismo sarà attivato, gli insetti infernali del fuoco non ti attaccheranno.”


Mentre parlava, Yaojiao Ba consegnò quattro talismani di carta verde a Yaojiao Xueran e agli altri tre Martial Emperor.

Yaojiao Xueran e i tre Martial Emperor posizionarono subito i talismani di carta sui loro petti, poi si inchinarono rispettosamente dicendo: “Non la deluderemo.”


…..


Il giorno dopo. Chu Feng e gli altri erano arrivati di fronte alla tomba di mattina presto.


La tomba era in luogo molto nascosto e ben difeso. Lungo la strada, avevano superato innumerevoli formazioni Spirit. Senza le chiavi delle barriere, non si poteva andare oltre.

Da questo si poteva capire quanto la tomba di questo Re Drago Nero fosse proprio un’area proibita nel territorio dei re delle mostruose bestie draconiche.


In quel momento, Chu Feng e gli altri erano in uno spazio aperto nelle profondità della catena montuosa. Erano circondati da foreste e il sottobosco copriva i loro piedi. Tuttavia Chu Feng sapeva che la tomba era proprio sotto di loro.


“Finalmente posso entrare di nuovo in una Tomba dell’Imperatore. Mi chiedo quale sia la più forte, questa o quella dell’Imperatore Qing?” Disse con entusiasmo Ovetto.

“La tomba dell’Imperatore Qing non è ancora completamente aperta. Se non altro non possiamo ancora aprire quell’Armamento Imperiale a forma di porta. Così temo che sarebbe davvero difficile paragonarle.” Disse Chu Feng.

“È vero. Tuttavia credo che la tomba dell’Imperatore Qing sia ancora più potente.” Disse Ovetto.


Proprio in quel momento, Yaojiao Xueran si fece avanti e disse: “Signori Anziani, è molto raro e difficile che la tomba del Lord Re Drago sia aperta. Xueran desidera usare questa opportunità per entrare nella pozza dell’eredità e vorrei vedere se sono capace di entrare.”


“Motlo bene, vai avanti.” I quattro Anziani annuirono.


Vedendo che i vecchi avevano accettato, Yaojiao Xueran non poté contenersi dal gettare un’occhiata verso Chu Feng. Il suo sguardo era un po’ strano. Anche se era stata un’occhiata veloce, Chu Feng lo notò comunque.

“C’è qualcosa di strano in quel Yaojiao Xueran.” Pensò Chu Feng.


Lo osservò subito con gli Occhi Celesti e scoprì qualcosa di bizzarro.

“Cosa succede?” Chiese Ovetto.

“Guarda il suo petto, c’è un talismano di carta. È un talismano per evitare gli insetti velenosi. Inoltre è un talismano di altissimo livello, è qualcosa creato da uno Sciamano dal Marchio del Drago.” Disse Chu Feng.

“È proprio vero. Non ce lo aveva ieri, perché ce lo ha all’improvviso?” Ovetto condivideva la stessa visuale di Chu Feng, così anche lei aveva notato il talismano.


“È anormale! Non solo lui, i tre Martial Emperor della fazione della guerra ce l’hanno. Sono tutte persone che entreranno insieme a me nella tomba del Re Drago Nero.”


"Inoltre Yaojiao Tingyu e quell’uomo della fazione della pace non hanno talismani per evitare insetti.” Dopo aver scoperto questa stranezza, Chu Feng iniziò ad ispezionare tutti usando gli Occhi Celesti. Solo allora scoprì che non poteva essere una coincidenza.

“Maledetti bastardi! Stanno sicuramente facendo qualche complotto. Molto probabilmente hanno intenzione di attaccarti.” Ovetto intuì che piani avessero.



