---
weight: 1823
title: Capitolo 1823 - Batterli al loro stesso gioco
pubDate: 2024-08-06T13:13:16.552Z
tags:
    - mga
---


“Chu Feng, approfittati del fatto che la tomba non è ancora aperta per rivelare i loro intenti malvagi.” Disse Ovetto.

“Temo che sarà inutile. Portano solo talismani per evitare gli insetti e non hanno fatto nulla. Anche se lo rivelassi, che differenza farebbe?” Rispose Chu Feng.

“Cosa facciamo allora? Li lasciamo complottare contro di te?” Chiese Ovetto.

“Da come la vedo, sicuramente dev’esserci qualche tipo di potente insetto nella tomba. Hanno intenzione di lasciare che siano quell’insetto ad uccidermi.”

“Se è così, posso batterli al loro stesso gioco. Ovetto, ti ricordi ancora come ho ottenuto sia i talismani per evitare gli insetti che per attirarli dall’Immortale Baimei?” Disse Chu Feng.


“Ahah, ora capisco. Hai intenzione di ripagarli con la stessa moneta, vuoi utilizzare i talismani di Baimei per annullare gli effetti dei loro talismani e fare sì che vengano attaccati dagli insetti.” Ovetto capì.

“Precisamente.”


“Bene, bene, bene. Solo tu puoi pensare ad un’idea così perversa. È deciso allora.” Ovetto era estremamente contenta.


Nel frattempo, i quattro Anziani dei re delle mostruose bestie draconiche, Yaojiao Guang e Yaojiao Ba si erano seduti a gambe incrociate a terra. Stavano usando il potere della loro stirpe per aprire la tomba del Re Drago Nero.


Ci voleva un po’ di tempo per aprirla. Nel frattempo Chu Feng portò Yaojiao Tingyu in un angolo nascosto.

“Giovane maestro Chu Feng, cosa succede?” Chiese Yaojiao Tingyu.

“È un appellativo troppo cortese giovane maestro, puoi chiamarmi Chu Feng.”


“Allora non chiamarmi principessa, chiamami solo Tingyu.” Rispose la giovane.


“Certo.” Chu Feng sorrise. Poi le passò di nascosto due talismani per evitare gli insetti e le disse con una trasmissione della voce: “Posizionalo al petto e fa’ fare lo stesso all’altro al Senior della fazione della pace.”


“Cosa sono?” Chiese la principessa.

“Niente, sono solo una precauzione. Fa’ come dico.” Disse Chu Feng.

“Va bene.” Yaojiao Tingyu accettò. Aveva molta fiducia in lui.


Mentre un conto era che si fidasse di lui, Chu Feng non si sarebbe mai aspettato che Yaojiao Tingyu allentasse il suo abito di fronte a lui con l’intenzione di posizionare il talismano sul suo petto.


“Coff, coff…” Vedendo questo, Chu Feng rimase sbalordito e tossì frettolosamente per segnalare Yaojiao Tingyu quanto era imbarazzante.


“Cosa succede?” Tuttavia la principessa fece finta di niente, come se non lo stesse capendo e continuò a togliersi l’abito.

“Eh… non, non è niente.” Vedendo che Yaojiao Tingyu aveva già rivelato la sua pelle bianca come la neve, Chu Feng si girò frettolosamente e chiuse gli occhi. Visto che Yaojiao Tingyu non aveva alcuna riserva, poteva solo scegliere di non guardarla.

“Ragazzo, perché stai facendo lo sciocco? Lo sta facendo deliberatamente, sta cercando di sedurti. Non è uno spreco non dare un’occhiata? Perché hai deciso di non guardarla?” Chiese con tono deluso Ovetto.


“Che lo stia facendo deliberatamente o no, se guardassi, sarebbe come approfittarmi di lei. Non posso farlo.” Disse Chu Feng.

“Ahah, ti stavo solo stuzzicando. Non mi sarei mai aspettata che fossi un uomo d’onore.” Proprio in quel momento, una mano morbida e bianca come un gelsomino gli batté le spalle.


Girandosi, Chu Feng scoprì che la principessa lo stava guardando con un sorriso raggiante. Non solo, si era risistemata l’abito adesso.

“Fortunatamente sono un uomo d’onore, altrimenti avrebbe macchiato la sua reputazione.” Disse Chu Feng.


“Non temi che riveli il mio vero aspetto?” Chiese Yaojiao Tingyu.


“Gulp!” Chu Feng ne fu così sorpreso che deglutì. Vero aspetto? Era una bestia mostruosa draconica. Chu Feng non osò pensarci.

“Ahah, guarda quanto hai paura.” Yaojiao Tingyu si coprì la bocca e rise contenta.


“Non rivelare i talismani. Sarebbe meglio se lo sapessimo solo noi tre.” Chu Feng cambiò subito argomento.

“Non preoccuparti, non sono una sciocca.” Yaojiao Tingyu sorrise dolcemente. Era davvero affascinante. Si diceva che, quando le bestie mostruose assumevano l’aspetto di un umana, sarebbero state molto più belle delle umane normali. Oggi Chu Feng l’aveva sperimentato personalmente.


Dopodiché Yaojiao Tingyu trovò un modo per passare il talismano per evitare gli insetti al Martia Emperor della fazione della pace. Anche se non capiva cosa stava succedendo, fece ubbidì comunque a Yaojiao Tingyu e trovò un’occasione per porre il talismano sul suo petto.


“Rumble!!”


Dopo un po’ di tempo, iniziarono a risuonare rimbombi da sotto i loro piedi. La boscaglia si divise e apparì un’entrata di fronte a loro.

“Andate.” I tre Martial Emperor della fazione della guerra e Yaojiao Xueran entrarono per primi.

“Chu Feng, andiamo.” Anche Chu Feng, Yaojiao Tingyu e il Martial Emperor della fazione della pace fecero lo stesso.


Quando Chu Feng e gli altri scomparirono dalla loro vista, Baili Xuankong iniziò ad accigliarsi, era preoccupato per lui.


Sfortunatamente, dato l’atteggiamento dei re delle mostruose bestie draconiche, anche se avessero voluto accompagnarlo, la loro richiesta sarebbe stata rifiutata. Così potevano solo preoccuparsi impotenti là fuori.


“Questo posto è proprio degno di essere la tomba del Re Drago Nero.” Chu Feng cominciò a sussultare con ammirazione. Anche ignorando le formazioni Spirit, i meccanismi e le trappole qui, solo la sensazione data da questo posto era già straordinaria.


Ogni angolo di questo luogo dava un tipo di oppressione.

“Chu Feng, la tomba del Lord Re Drago è come un labirinto pieno di meccanismi e trappole. I percorsi sono estremamente complessi e si intrecciano l’uno con l’altro. Un solo passo falso condurrà alla morte.”


“Sappiamo solo di una via che può portarci sani e salvi alla pozza dell’eredità. Non abbiamo osato discostarci da quel percorso, mi raccomando, non allontanarti da noi.” Avvertì a bassa voce Yaojiao Tingyu.

“Capito.” Chu Feng in realtà voleva esplorare la tomba. Desiderava vedere esattamente come fosse questo sepolcro. Forse avrebbe potuto ottenere qualche beneficio inaspettato. Tuttavia, dato che Yaojiao Tingyu lo aveva già avvertito, naturalmente avrebbe fatto come diceva. Dopotutto, in quanto ospite, non poteva rifiutare di darle rispetto.


“Mentre io seguirò il percorso, loro lo faranno?” Chu Feng gettò un’occhiata verso Yaojiao Xueran e gli altri. Sorrise freddamente.


Era praticamente certo che avessero intenzione di danneggiarli. Tuttavia, se avessero seguito la via sicura, non avrebbero avuto modo di farlo. Così, se avessero voluto sfruttare i meccanismi della tomba per ucciderli, avrebbero dovuto causare dei problemi.

E Chu Feng non vedeva l’ora che Yaojiao Xueran lo facesse. Dopotutto solo allora avrebbe avuto l’opportunità e una giustificazione per sistemarlo.


“Ta…”

All’improvviso Yaojiao Xueran e gli altri si fermarono, erano arrivati di fronte a tre vie diverse.

“Prendiamo quella destra.” Yaojiao Tingyu si fece avanti.

“Senior, ho sentito da mio padre che il percorso a sinistra conduce in una sala del palazzo laterale con molte incisioni di pietra. Le incisioni di pietra mostrano molte scene della vita del Lord Imperatore Drago dalla sua giovinezza fino alla sua vecchiaia. Vorrei dare un’occhiata alle sue immagini eroiche.” Disse Yaojiao Xueran.


Sentendo queste parole, Chu Feng iniziò a sorridere freddamente senza darlo a vedere. Era ovvio che questo Yaojiao Xueran stesse facendo la sua mossa.

“No, gli Anziani hanno detto che non possiamo prendere un percorso diverso. Altrimenti, se attivassimo meccanismi e trappole, chi se ne prenderà la responsabilità?" La principessa si rifiutò.

“Sorella Tingyu, non desideri vedere le immagini eroiche del Lord Re Drago? Sono incisioni che comprendono tutta la durata della sua vita.” Yaojiao Xueran cercò di tentarla.

“Tingyu, che male c’è nell’andarci. Lord Ba è stato qui prima. Non ci sono pericoli.” Sollecitò il Martial Emperor di secondo livello della fazione della guerra.

Sentendo questo, lo sguardo di Yaojiao Tingyu brillò. Era tentata anche lei, come poteva non desiderare di vedere le immagini eroiche del Lord Re Drago?


Tuttavia, dopo averci riflettuto con attenzione, scosse comunque la testa con risolutezza. Disse: “Senior, credo che dovremmo rispettare le indicazioni dei Lord Anziani.”


In quel momento Chu Feng disse all’improvviso: “Tingyu, anche io vorrei guardare le immagini eroiche dell’Imperatore delle Bestie. Andiamo a dare un’occhiata?”


Yaojiao Xueran e gli altri furono sorpresi dal suo intervento. Non si aspettavano che Chu Feng si sarebbe schierato dalla loro parte.


Tuttavia, pensandoci, Yaojiao Xueran mostrò un sorriso di derisione. Pensò: <em>’Mentre il suo talento è eccezionale, è uno stupido. Non devo nemmeno spingerlo nella fossa che ho scavato per lui. Ha deciso di saltarci dentro da solo. Anche se morissi, te lo meriteresti.’</em>



