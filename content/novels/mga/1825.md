---
weight: 18250
title: Capitolo 1825 - Miracolosa Pozza dell’Eredità
pubDate: 2024-08-06T15:13:16.553Z
tags:
    - mga
---


“Che maledetti bastardi. Hanno cercato di assassinare la principessa. Andrò a fare rapporto subito al Lord capoclan.” Disse con rabbia il Martial Emperor della fazione della pace dopo che si misero in salvo.

“Rapporto? Che utilità ci sarebbe nel farlo adesso? Non hai nessuna prova, come potrebbero fidarsi delle tue parole?”


“Inoltre, se lo riferissi ora, Yaojiao Ba saprà che suo figlio e i suoi sottoposti sono andati incontro ad una brutta fine. Proporrà sicuramente di entrare a salvarli.”


“Per il bene più grande, gli Anziani accetteranno di lasciarlo fare. Allora fare rapporto sarebbe come salvare Yaojiao Xueran e gli altri.” Disse Chu Feng.

“Cosa facciamo allora? Soffriamo senza poter fare niente?” Quel Martial Emperor non voleva arrendersi.


“Soffrire? Eheh, non è necessariamente così. Dopo che moriranno, potremo dire quello che vogliamo. Dopotutto non avranno modo per rispondere.” Disse Chu Feng.


“È vero, sei proprio intelligente.” Yaojiao Tingyu ammirava il suo modo di pensare.


In quel momento, anche gli occhi del Martial Emperor della fazione della pace brillarono. Stava guardando in modo diverso Chu Feng.


Anche se non lo mostrava apertamente, c’era una tempesta turbolenta nel suo cuore.


Non solo Chu Feng aveva scoperto il complotto di Yaojiao Xueran e degli altri, aveva anche pensato subito ad una contromisura. Inoltre era riuscito ad intrappolare con successo Yaojiao Xueran e gli altri e ad ottenere una vittoria impossibile.


Alla fine c’era un Martial Emperor di secondo livello tra i loro avversari, se avessero davvero combattuto, non avrebbero potuto competere con loro.


Tuttavia ora il Martial Emperor di secondo livello poteva solo rimanere accanto a Yaojiao Xueran a proteggerlo mentre lottava contro gli insetti infernali del fuoco e aspettava una morte dolorosa.


Inoltre Chu Feng aveva deciso di non fare impulsivamente rapporto della condotta malvagia di Yaojiao Xueran, aveva considerato ogni aspetto. Si poteva dire che il suo piano fosse perfetto.


Se Chu Feng fosse un vecchio mostro vissuto per diecimila anni, sarebbe stato comprensibile che i suoi complotti arrivassero a questo livello, ma era un membro della giovane generazione di nemmeno trent’anni. Era qualcuno che era vissuto diversi millenni in meno rispetto a lui.


Confrontandosi con lui, il Martial Emperor della fazione della pace sentì di aver vissuto invano i suoi mille anni di vita.


<em>’I metodi di questo moccioso sono davvero spaventosi, fortunatamente è un amico e non un nemico. Altrimenti… non oserei immaginarmi cosa succederebbe’</em>. Pensando a questo, il Martial Emperor della fazione della pace sussultò. Rivelò un po’ di paura dallo sguardo mentre osservava questa persona della giovane generazione con una coltivazione inferiore alla sua.


“Chu Feng, in tal caso, dove dovremmo andare ora?” Chiese Yaojiao Tingyu. Aveva deciso di ascoltare Chu Feng e fare decidere a lui cosa fare. Solo facendo questo si sarebbe sentita al sicuro.


“Faremo ciò per cui siamo venuti qui. Andremo nella pozza dell’eredità.” Disse Chu Feng.


“Mn.” Yaojiao Tingyu rivelò un’espressione gioiosa. Dopo quello che era successo prima, aveva molta più fiducia in Chu Feng. Pensava che avrebbe avuto molte più possibilità di ottenere l’eredità del Lord Re Drago contando su di lui.


Visto che il percorso verso la Pozza dell’Eredità era sicuro, Chu Feng non ebbe l’occasione di vedere altri meccanismi lasciati dal Re Drago Nero. 


Nonostante questo, anche alla velocità con cui stavano camminando, non riuscirono a raggiungere la loro destinazione dopo due intere ore. Ci si poteva immaginare quanto fosse enorme la tomba dell’Imperatore.


“Dovremmo arrivare presto, no?” Chiese all’improvviso Chu Feng.


“Sì, arriveremo presto. Ma manca ancora un po’. Come lo sapevi?” Chiese con curiosità Yaojiao Tingyu. Si era accorta che Chu Feng non sembrava aver tirato ad indovinare.


Tuttavia le mura di questo posto potevano bloccare il potere Spirit. I metodi di osservazione degli Sciamani sarebbero stati estremamente limitati in questo posto. Indipendentemente da quanto fosse sconvolgente la percezione di Chu Feng, in teoria non avrebbe potuto avvistare da lontano la Pozza dell’Eredità.


“Posso percepire a stento un’aura che vi assomiglia, ma molto più potente. È incredibilmente più forte di quella dei tuoi Anziani e immagino che provenga dalla Pozza dell’Eredità.” Disse Chu Feng.

“Perché non possiamo percepirlo?” Sia Yaojiao Tingyu che il Martial Emperor della fazione della pace rimasero scioccati. Anche se erano re delle mostruose bestie draconiche, non potevano sentirlo, mentre Chu Feng era in grado di farlo.


“Eheh…” Chu Feng sorrise lievemente e non si spiegò. Dopotutto non poteva farlo, forse questa era la differenza tra i loro talenti.


Sarebbe stato inappropriato per lui vantarsi del suo talento.

“Chu Feng, sei davvero misterioso. Detto questo, ho una domanda che volevo farti.” Chiese Yaojiao Tingyu.


“Chiedi pure.”


“Prima, quando hai schiacciato quegli insetti, come hai fatto a rimanere illeso? Quando Yaojiao Liuyi l’ha fatto è stato bruciato.”


“Yaojiao Liuji, è uello scemo che è morto dopo aver schiacciato quegli insetti?” Chiese Chu Feng.

“Sì.” Yaojiao Tingyu annuì.

“Semplice, quelli che ho schiacciato erano finti, mentre quelli che ha schiacciato lui erano veri.” Disse Chu Feng.

“Finti?” Sia Yaojiao Tingyu che il Martial Emperor sussultarono.


“È un trucchetto da Sciamani. Se li aveste osservati attentamente, li avreste potuti distinguere. Allora però la situazione era così intensa che nessuno se lo sarebbe immaginato.” Mentre parlava, Chu Feng stese le mani e fece apparire sciami di Insetti Infernali del Fuoco nei suoi palmi.


Vedendoli, Yaojiao Tingyu e il Martial Emperor si ritirarono istintivamente. Temevano proprio quelle creature.

“Non temete, sono finti.” Chu Feng sorrise. Poi li strinse e li distrusse.


Dopo essere stati schiacciati, gli Insetti Infernali del Fuoco si ridussero in magma, che però non danneggiò minimamente le mani di Chu Feng. Non molto tempo dopo le fiamme si ridussero in luce dorata e scomparirono.

“Erano finti.”


In quel momento, sia Yaojiao Tingyu che il Martial Emperor arrossirono con vergogna. Anche se avevano osservato con attenzione gli insetti, non erano riusciti a capire perché erano finti. Sembravano praticamente uguali a quelli veri.


Anche se erano bestie mostruose, dopotutto erano discendenti del Re Drago Nero. Così possedevano tutti Potere Spirit. Inoltre, in quanto coltivatori, la loro percezione era acuta. Eppure non potevano determinare l’autenticità degli Insetti Infernali del Fuoco formati da potere Spirit.


“Sembra che ci siamo.” Il gruppo si fermò. Chu Feng poteva percepire che l’aura della stirpe dei re delle mostruose bestie draconiche era diventata molto più potente.


Alla fine arrivarono in un luogo spazioso. Era estremamente spazioso e sembrava un mondo a sé.


Tuttavia lo sguardo di Chu Feng era completamente concentrato su un lago di fronte a lui.


Non era un lago ordinario, era così profondo che non si poteva vedere dove finisse. Inoltre l’acqua non era limpida ed era coperta da uno speciale strato di nebbia. L’aura che Chu Feng aveva sentito proveniva da lì. Probabilmente questa era la Pozza dell’Eredità, ma più che una pozza era un lago.


“Strano, perché sento che l’aura si sta muovendo per il lago?” Chu Feng ebbe la sensazione che ci fosse qualcosa di bizzarro, così usò gli Occhi Celesti per osservare il lago.

<em>’Miracoloso’</em>. Quando osservò il lago, gli occhi di Chu Feng brillarono e rivelarono shock.


Poteva vedere chiaramente un’ombra enorme nelle profondità della Pozza dell’Eredità.


Era un Drago Mostruoso lungo quasi mille metri. Era davvero spaventoso. Anche se era solo un’ombra e non era un vero Drago Mostruoso, era la fonte di quell’aura.


Yaojiao Tingyu vide che Chu Feng stava mormorando tra sé e sé e che la sua espressione era cambiata. Così chiese con curiosità: “Hai scoperto qualcosa?”


Chu Feng alzò la testa e notò che, non solo Yaojiao Tingyu lo stava guardando, ma anche il Martial Emperor lo stava fissando.

Chu Feng indicò la pozza e chiese: “Non riuscite a vederlo?”

“Vedere cosa?” Chiesero all’unisono i due.


“Ora capisco.” Disse Chu Feng.

“Ah?” Yaojiao Tingyu e il Martial Emperor dovennero ancora più confusi.



