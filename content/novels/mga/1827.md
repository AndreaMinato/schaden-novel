---
weight: 18270
title: Capitolo 1827 - Ottenuta l’Eredità
pubDate: 2024-08-06T17:13:16.553Z
tags:
    - mga
---


Dopo essere stato inghiottito dal Re Drago Nero, la visuale di Chu Feng divenne confusa.


Quando recuperò la lucidità, Chu Feng scoprì di essere tornato nella pozza dell’eredità.


Solo che l’immagine del re delle mostruose bestie draconiche si stava rimpicciolendo ed era proprio sotto Yaojiao Tingyu. La sua stirpe estremamente potente stava confluendo nel corpo della giovane.

“Sembra che ci siamo riusciti.” Vedendo questa scena, Chu Feng iniziò a sorridere e tirò un sospiro di sollievo.


Prima aveva temuto che il Re Drago Nero stesse per passare il suo potere a lui.

Se il Re Drago Nero avesse davvero dato a lui la sua eredità, allora Chu Feng sarebbe diventato un individuo sleale e disonesto per aver rubato un potere che sarebbe dovuto appartenere a Yaojiao Tingyu.


Tuttavia il cambiamento nella giovane era estremamente evidente. La sua aura si stava potenziando rapidamente. Dalla sua coltivazione originale al quinto livello, era già arrivata al settimo livello del Semi Martial Emperor. E la sua aura stava crescendo ancora.

“Strano.” In quel momento Chu Feng sussultò. Mentre era chiaro che Yaojiao Tingyu avesse ricevuto l’eredità, anche l’aura di Chu Feng stava crescendo e presto arrivò all’ottavo livello.


Non solo, sentiva che il suo Potere Spirit era diventato molto più potente. Con un pensiero, evocò un po’ di energia dal suo spazio del mondo degli spiriti. Non era più potere del Marchio del Serpente, ma del marchio del Drago.

“Anche io sono avanzato di livello? Che abbia ottenuto anche io l’eredità?” Esclamò stupito Chu Feng. Anche se non sentiva altri cambiamenti, rimaneva il fatto che era arrivato all’ottavo livello del Semi Martial Emperor e aveva ottenuto potere Spirit del Marchio del Drago.


“Chu Feng, presto, entra e dà un’occhiata.” Disse entusiasta Ovetto.


“Cos’è successo?” Sembrava che avesse qualcosa di urgente da mostrargli. Così Chu Feng proiettò subito la sua coscienza nello spazio degli spiriti.

“Cielo! Com’è accaduto?” Nonostante fosse una persona generalmente tranquilla, Chu Feng non riuscì più a mantenere la calma.


Oltre alla splendida regina, c’erano tre oggetti nello spazio degli spiriti. Stavano fluttuando nell’aria.

Erano… una mappa, una tavoletta e una chiave.


La mappa sembrava sia illusoria che reale. Sembrava che fosse in un punto di mezzo tra l’immaginazione e la realtà. Era estremamente mistica.


La tavoletta sembrava fatta di pietra ordinaria e aveva un aspetto davvero rozzo. In effetti poteva sembrare perfino un po’ brutta. Ma Chu Feng capì con una sola occhiata che era un oggetto straordinario che conteneva un tipo di potere particolare.

Per quanto riguardava la chiave, era ancora più peculiare. Era fatta di luce, sembrava che le stelle nel cielo avessero preso la forma di una chiave.


Chu Feng stese la mano con stupore e afferrò i tre oggetti. Voleva ispezionarli con attenzione.


“Bang!!”

Tuttavia, subito dopo che la toccò, la chiave esplose in innumerevoli raggi e scomparì.


“Bang!


“Bang!!”


Immediatamente dopo anche la tavoletta e la mappa fecero lo stesso.

“Perché?” Ovetto rimase scioccata. Da come la vedeva, quei tre oggetti erano tutti tesori. Se fossero scomparsi sarebbe stato proprio un peccato.

“No, ce li ho io.” Disse Chu Feng.

“Cosa?” Ovetto era confusa.


Chu Feng sorrise lievemente, poi la sua coscienza tornò nel suo corpo. Aprì le mani e trovò la tavoletta di pietra e la chiave stellare nelle sue mani.

“Sono passati dallo spazio degli spiriti al tuo corpo.” Ovetto ne fu estremamente sorpresa. Poi chiese subito: “Ma la mappa non c’è più.”


“La mappa è nella mia testa.” Chu Feng si indicò il capo. Anche se la mappa era svanita, il suo contenuto era stato trasmesso nella sua mente.

“Ehi, non è male. Sembra che il Re Drago Nero fosse abbastanza capace. È riuscito a fare una cosa del genere.” Ovetto annuì con ammirazione e mostrò un dolce sorriso. Era proprio affascinante. Guardandola si avrebbe avuto la sensazione che il proprio cuore stesse per sciogliersi.


“Cosa c’è nella mappa? Qual è il rapporto tra la tavoletta e la chiave?” Chiese con curiosità Ovetto.


“Labirinto della Luce Lunare. Questa è la mappa del Labirinto della Luce Lunare. Anche la chiave e la tavoletta hanno a che fare con il labirinto.” Disse Chu Feng.


“Una delle tre grandi aree proibite della Terra Sacra delle Arti Marziali?” Chiese Ovetto.

“Mn, le tre Grandi Aree Proibite, il labirinto della luce lunare, la formazione offensiva divoratrice di sangue e il cimitero dell’antica era. Questi tre oggetti che ha lasciato il Re Drago Nero hanno tutti qualche rapporto con il labirinto della luce lunare.” Disse Chu Feng.

“È un deposito di tesori?” Chiese Ovetto.

“Sì, conduce ai tesori lasciati dal Re Drago Nero. Tutte le ricchezze che ha accumulato durante la sua vita sono lì. Potrebbero esserci perfino Armamenti Imperiali.” Disse Chu Feng.

“Wow! In tal caso, ha davvero passato a te la sua eredità?” Ovetto divenne ancora più entusiasta.


“Anche se ha tramandato la sua forza a Yaojiao Tingyu, ha passato a me i suoi tesori.” Disse Chu Feng.


“Grandioso! Ne è valsa la pena di fare questo viaggio.” Ovetto era proprio gioiosa.


“No, appartengono alla razza dei re delle mostruose bestie draconiche. Non posso prenderli.” Disse Chu Feng.


“Non starai pensando di restituirli a Yaojiao Tingyu, vero?” Chiese Ovetto.


“Naturalmente.” Disse Chu Feng.


“Sciocco! Stupido! Idiota! Stai solo ignorando le intenzioni gentili e gli sforzi laboriosi del Re Drago Nero.” Ovetto si arrabbiò.

“Non sono mai appartenuti a me.” Chu Feng forzò un sorriso, non sarebbe stato appropriato tenere questi oggetti.


“Buzz!”


Proprio in quel momento, l’immagine del re delle mostruose bestie draconiche era sparita. Era entrata completamente nel corpo di Yaojiao Tingyu.


In quel momento, la coltivazione della giovane era arrivata all’ottavo livello e stava ancora aumentando.


Alla fine arrivò al picco dell’ottavo livello. Non era riuscita a passare al nono.


Tuttavia Chu Feng sapeva che presto sarebbe avanzata di livello, il potere dell’immagine del re drago era troppo intenso. In quel momento si stava fondendo perfettamente con il corpo di Yaojiao Tingyu.


L’eredità che aveva ottenuto la giovane era diversa da quella di Zhang Tianyi, Yaojiao Tingyu l’aveva ricevuta tutta.

“Ci sono riuscita! Ci sono riuscita!” Yaojiao Tingyu aprì gli occhi, piena di gioia. Si lanciò tra le braccia di Chu Feng e lo strinse forte.

“Congratulazioni.” Chu Feng sorrise. Era proprio contento per lei e per la razza dei re delle mostruose bestie draconiche.


“Grazie. Non so proprio come ringraziarti. Che ne dici se ti dedicassi la mia vita?” Disse Yaojiao Tingyu mentre lo guardava.

“Eh…” Chu Feng non sapeva come rispondere. Mentre era vero che Yaojiao Tingyu fosse molto affascinante, la considerava solo un’amica.

“Ahah, guarda quanto sei sbalordito. Sto solo scherzando. Noi della razza dei re delle mostruose bestie draconiche possiamo legarci solo al sesso opposto della nostra stessa razza. Non possiamo unirci agli umani.” Disse Yaojiao Tingyu.


“Oh, ragazza.” Chu Feng tirò un sospiro di sollievo.

“Eh, anche la tua coltivazione è aumentata?” Yaojiao Tingyu sentì che anche l’aura di Chu Feng era arrivata all’ottavo livello.



