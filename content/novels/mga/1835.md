---
weight: 1835
title: Capitolo 1835 - Aumentare la Taglia
pubDate: 2024-08-07T01:13:16.554Z
tags:
    - mga
---


“Senior Hong Qiang, chi è esattamente quel Yin Gongfu?” Chiese Chu Feng. Voleva sapere chi era stato a salvarlo.


“Yin Gongfu un tempo proveniva dal clan imperiale Ximen. Allora, avrebbe dovuto passare a lui la posizione di capoclan.”


“Tuttavia, per qualche motivo sconosciuto, non solo non ha ricevuto la carica di capoclan, ma ha anche troncato ogni rapporto con il suo clan. Inoltre ha cambiato cognome e ha deciso di farsi chiamare Yin Gongfu.”


“Yin Gongfu era estremamente potente. La sua forza molto probabilmente non è inferiore a quella dei capiclan dei quattro grandi clan imperiali. Quando ero più giovane, mi ha salvato la vita. Ho sempre voluto ringraziarlo personalmente per averlo fatto.”

“Solo che è scomparso per molti anni e nessuno ha più saputo nulla di lui.”


“Alcuni hanno detto che è stato assassinato dal clan imperiale Ximen. Allora ho pensato che fosse stato un enorme peccato, Dopotutto si diceva che Yin Gongfu fosse stato un guerriero molto eroico e appassionato con uno spirito leale e coraggioso. Chi avrebbe pensato che non fosse morto e che invece fosse venuto qui.” Hong QIant era estremamente entusiasta.


“Naturalmente è vivo. È scomparso per molti anni perché è venuto nella Valle Nascosta del Mondo per cercare rifugio da quel vecchio. Al momento sta lavorando per lui e gestisce la valle.” Disse Yaojiao Guang.

“Allora è successo questo. Che sorta di posto è esattamente la Valle Nascosta del Mondo?” Chiese Hong Qiang.

“Dentro c’è una miniera, pensavamo che non contenesse nulla, ma il vecchio ha radunato un gruppo di persone e li ha mandati ad estrarre minerali per tutto il giorno.”

“Oh giusto, amico Chu Feng, perché hai intenzione di andare lì?” Chiese Yaojiao Guang.

“Un mio amico stretto al momento si sta allenando lì, così vorrei andare a trovarlo.” Disse Chu Feng.


“Allora è così. Anche se è stata una disgrazia che ci abbiano rubato la valle, fortunatamente il vecchio ha solo preso il controllo di quel posto e non ha mai causato nessun trambusto. Inoltre, anche se abbiamo provato a respingerlo molte volte, non ha ferito nemmeno una persona del nostro clan. Inoltre, visto che Yin Gongfu ha cercato rifugio da lui e mi ha implorato molte volte, con il passare del tempo, abbiamo accettato la sua occupazione e non siamo più ostili nei suoi confronti o nella Valle Nascosta del Mondo.”

“Amico Chu Feng, se desideri andare lì, posso aiutarti. Anche se Yin Gongfu non è disposto a menzionare nulla riguardo al vecchio, è comunque un mio vecchio amico. Se andrai lì, dovrebbe riceverti come distinto ospite.” Disse Yaojiao Guang.


“In tal caso, senior, le chiederei questo favore.” Chu Feng si era reso conto che la Valle Nascosta del Mondo non era un posto ordinario.

Se fosse andato da solo, avrebbe potuto solo citare il nome del padre di Zhang Tianyi e non avrebbe potuto fornire nessuna prova. Probabilmente la gente della valle non gli avrebbe creduto. Tuttavia, se Yaojiao Guang fosse andato personalmente a presentarlo e a raccomandarlo, non avrebbe dovuto avere problemi.


Dopo una serie di addii, Chu Feng fu salutato ufficialmente dalla razza dei re delle mostruose bestie draconiche.


Per quanto riguardava il motivo per cui stava mostrando a tutti che stava partendo, era perché desiderava che gli altri sapessero della sua partenza, così che i quattro clan non li attaccassero.


Così Chu Feng, Hong Qiang e Baili Xuankong furono guidati da Yaojiao Guang verso la Valle Nascosta del Mondo.


“Woosh!!”


All’improvviso ci fu un lampo di luce. La sua velocità era così elevata che superò l’orizzonte distante in un batter d’occhio e arrivò di fronte a Baili Xuankong.


Ad un’ispezione più ravvicinata, scoprirono che era un uccellino dorato delle dimensioni di metà palmo. Era molto bello e la sua fronte emetteva un particolare tipo di bagliore. Delle parole stavano scorrendo per la luce. Anche se non le si poteva vedere chiaramente, fu sufficiente a farli capire che era un messaggio.

“Un uccello del bagliore dorato, è per lei?” Yaojiao Guang guardò Baili Xuankong con fare lievemente sorpreso.


Perfino Chu Feng ne fu sorpreso, anche lui aveva sentito parlare degli uccelli dal bagliore dorato. Era un tipo di creatura miracolosa usata per trasmettere messaggi. Erano così veloci che perfino i Martial Emperor non potevano tenere il passo con loro.


Tuttavia dopo che un uccello del bagliore dorato avesse raggiunto il suo destinatario, si sarebbe dimenticato della sua aura e non sarebbe riuscito più a memorizzare l’aura di un altro guerriero per tutta la sua vita.


In altre parole, gli uccelli del bagliore dorato potevano essere usati solo una volta per trasmettere un messaggio, dopodiché avrebbero riottenuto la libertà.


Questo aveva reso sempre più rara questa specie. Di conseguenza, erano sull’orlo dell’estinzione. Per questo Yaojiao Guang aveva reagito con tale stupore.

“In effetti è per me.” Mentre parlava, Baili Xuankong posò un dito sulla testa dell’uccello del bagliore dorato.


“Buzz!”


La luce emessa dalla testa dell’uccellino scomparì. Era entrata in Baili Xuankong. Dopodiché la creatura brillò e iniziò a volare lontano.

“Non scapperai.” Vedendolo andarsene via, Yaojiao Guang fece un cenno e scagliò un’ondata di potere marziale per fermarlo.


Sfortunatamente per lui, l’uccellino era semplicemente troppo veloce. Brillò solo per un momento per poi scomparire. Nessuno sapeva dove fosse andato.


“È davvero così veloce. È davvero miracoloso. Probabilmente perfino i cinque imperatori non riuscirebbero a catturare quell’uccello se fossero ancora vivi.” Yaojiao Guang scosse la testa con un sorriso. Dopo aver fallito nel catturarlo, aveva capito quanto queste creature erano sbalorditive.


“In effetti sono davvero sbalorditivi. Sfortunatamente probabilmente non potremo più vedere più una bestia così miracolosa.” Hong Qiang annuì.

“Antenato, è successo qualcosa? Chi è stato a mandare quell’uccello del bagliore dorato?” Chiese Chu Feng.


“È proprio una questione insignificante.” Baili Xuankong scosse la testa con un sorriso. Poi disse ad Hong Qiang: “Fratello Hong Qiang, lascerò Chu Feng a te. Ho una questione di cui mi devo occupare per il momento.”


“Non preoccuparti, lo proteggerò a costo della vita. Solo che questo ragazzo non ha già più bisogno della mia protezione. Sarò io ad aver bisogno della sua protezione. Ahah.” Hong Qiang scherzò.


Sentendo queste parole, anche Baili Xuankong rise. Era contento perché sapeva che era la verità.


Chu Feng era capace di uccidere perfino Martial Emperor di secondo livello e poteva farlo senza contare su tesori. Bisognava dire che la velocità dei suoi progressi lo appagava molto.

“Chu Feng, mi allontanerò per un po’ di tempo, tornerò subito. Rimani nella Valle Nascosta del Mondo e aspetta il mio ritorno.” Disse Baili Xuankong.

“Antenato, faccia pure, non si deve preoccupare per me.” Disse Chu Feng.

“I tuoi progressi mi hanno rassicurato.” Baili Xuankong gli diede una pacca sulle spalle con un sorriso.

Poi Baili Xuankong se ne andò. Mentre Yaojiao Guang ed Hong Qiang non erano impensieriti, Chu Feng era preoccupato.


Anche se la reazione di Baili Xuankong sembrava normale, Chu Feng aveva la sensazione che fosse preoccupato. Probabilmente la questione non era insignificante come aveva detto.


Tuttavia non sarebbe stato appropriato per lui fare domande. Dopotutto non era ancora abbastanza forte da intervenire negli affari del suo antenato.

Così Chu Feng decise di fare come aveva detto Baili Xuankong e di aspettare il suo ritorno nella Valle Nascosta del Mondo.


…..

In effetti erano successe molte vicende nella Terra Sacra delle Arti Marziali, c’era stato un grande trambusto.


Ad esempio il successore dell’Imperatore Gong, Zhang Tianyi, aveva sconfitto i suoi coetanei e aveva ricevuto il titolo di più forte della giovane generazione nella Terra Sacra delle Arti Marziali


Poi Chu Feng aveva combattuto contro i quattro grandi clan imperiali. Non solo era rimasto illeso, era anche riuscito a sfuggire da una trappola mortale. Inoltre aveva ucciso molti martial Emperor e perfino l’Immortale Baimei.


Tuttavia ciò che Chu Feng non sapeva era che i quattro grandi clan imperiali avevano aumentato la taglia sulla sua testa. Non solo l’avevano raddoppiata, avevano anche aggiunto un Armamento Imperiale, un vero Armamento Imperiale.


Bisognava dire che tentasse molte persone. Anche diversi esperti nascosti ne furono tentati. Dopotutto gli Armamenti Imperiali erano i migliori tesori della Terra Sacra delle Arti Marziali.


A causa dell’aumento della taglia, Chu Feng era tornato ad essere l’obiettivo di moltissime persone. Diversi guerrieri avevano iniziato a prenderlo di mira.



