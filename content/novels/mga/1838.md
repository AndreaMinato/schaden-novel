---
weight: 18380
title: Capitolo 1838 - Vittima di un complotto
pubDate: 2024-08-07T04:13:16.554Z
tags:
    - mga
---


“Senior, che sorta di errore ha commesso per essere punito in un posto del genere?” Chiese Chu Feng.

“Rubare.” Disse Yin Gongfu.

“Cos’ha rubato?” Chiese Chu Feng.


“Oggetti che aiutando la coltivazione.” Disse Yin Gongfu.

Chu Feng non ci credeva: “Potrebbe essere stato un errore?” Conosceva Jiang Wushang ed era sicuro che non fosse una persona del genere.


“C’erano delle prove. È stato colto in flagrante. Anche se si era rifiutato di ammetterlo, secondo le regole di questo posto, non ho avuto altra scelta se non punirlo.” Dal suo tono, sembrava che nemmeno Yin Gongfu volesse punire il giovane.


“Senior, posso andare a parlargli?” Chiese Chu Feng.

“Normalmente no, ma se lo desideri puoi farlo.” Disse Yin Gongfu.


“La ringrazio senior.” Chu Feng balzò subito in avanti e arrivò nella miniera. Dopo essere entrato, sentì subito pressione, ma non ne fu influenzato molto.


“Fratello Wushang.” Chu Feng atterrò direttamente accanto a Jiang Wushang.


Jiang Wushang mostrò un’espressione scioccata e pietrificata. Immediatamente dopo, si girò frettolosamente.

“Fratellone Chu Feng, sei davvero tu?” Jiang Wushang si riempì di gioia e iniziò a sorridere. Lasciò il suo piccone e lo abbracciò.


“Sono io. Fratello Wushang, finalmente ti ho trovato.”


I due fratelli erano rimasti separati per molti anni e ora finalmente si erano riuniti in una terra estranea. Solo loro potevano capire l’emozione che stavano provando.


“Fratellone Chu Feng, perché sei qui?” Chiese con fare molto emotivo Jiang Wushang.


“Sono venuto a sapere dov’eri da senior Zhang.” Disse Chu Feng.


“Fratellone Tianyi? Ahah, il fratellone Tianyi è sorprendente. A quanto pare suo padre è il successore dell’imperatore Gong. No, è il fratellone Tianyi ad essere il successore dell’Imperatore Gong adesso.”


“Tuttavia, anche così, il mio idolo rimani tu. Ho sentito tutto quello che è successo, specialmente quello che è successo nelle pianure Gong Ba di recente.”

“Posso solo dire che sei sbalorditivo. Sei il mio orgoglio.” Jiang Wushang sorrise con fare brillante. Sapeva già molto riguardo a Chu Feng. Tuttavia non fece ulteriori domande. Questo perché era sicuro che Chu Feng fosse nel giusto.


“Fratello Wushang, ho sentito che sei stato punito perché hai rubato qualcosa?” Chiese Chu Feng.

“Fratellone Chu Feng, ci credi?” Chiese con un sorriso Jiang Wushang.


“Naturalmente no. Questo è il motivo per cui te lo sto chiedendo. Cos’è successo esattamente? Senior Zhang mi ha detto che eri venuto qui ad allenarti. Perché invece sei in punizione qui?” Chiese Chu Feng.


Jiang Wushang sospirò: “Cos’altro può essere accaduto? Tuo fratello è uno sciocco. Sono stato ingannato.” Sorrise con amarezza.

“Vieni qui.” Chu Feng tirò da parte Jiang Wushang, poi chiese: “Cos’è accaduto esattamente? Se me lo dici, potrei aiutarti.”

“Non preoccupartene, hai abbastanza problemi da gestire, non voglio darti altri pesi. La situazione non è semplice come immagini, non dovresti farti coinvolgere.” Jiang Wushang scosse la testa. Poi guardò Chu Feng e disse: “Sono proprio contento di poterti rivedere, fratellone Chu Feng.” Gli occhi di Jiang Wushang iniziarono ad inumidirsi.


Jiang Wushang ormai era adulto. I veri uomini non piangevano facilmente ed era una persona del genere. Era sempre stato una persona molto forte.


Tuttavia, come poteva essere contento dopo tutti questi anni di perseveranza, sofferenza e dolore? Come poteva non provare amarezza?

Naturalmente era addolorato, specialmente dopo essere stato incastrato ed essere finito in una condizione del genere. Solo che, in quanto uomo, non poteva piangere e doveva sopportare tutto questo.


Tuttavia, quando aveva visto Chu Feng, aveva rivisto una persona su cui poteva contare e la sua testardaggine era collassata subito. Aveva rivelato il suo lato fragile.


Chu Feng si addolorò vedendolo così. Gli diede una pacca sulle spalle e disse: “Se mi ritieni un fratello, dimmelo. Altrimenti ti porterò subito via di forza.”


“Fratellone Chu Feng, tu…” Jiang Wushang rimase sbalordito. Non sapeva cosa fare.

“Fratello Wushang, sai chi sono. Sono una persona che fa quello che dice. Indipendentemente da quanto è straordinario il padrone di questo posto, non gli permetterò di rendere le cose difficili a mio fratello. Alla peggio, morirò.” Mentre parlava, Chu Feng strinse le spalle di jiang Wushang. Aveva intenzione di volare via con lui.

“Non farlo. Te lo dirò.” Spiegò frettolosamente Jiang Wushang. Sapeva che Chu Feng avrebbe davvero mantenuto la parola data e sarebbe rimasto coinvolto nei suoi problemi.


Senz’altra scelta, Jiang Wushang finì con il riferire a Chu Feng cos’era successo. Chu Feng venne a sapere anche della verità.


Allora, Jiang Wushang era stato portato in questo posto dal padre di Zhang Tianyi. Questo perché il padrone del luogo aveva grandi origini ed era una persona dalla stirpe imperiale estremamente pura. Aspetto più importante, non proveniva dai quattro grandi clan imperiali.


Il suo nome era Duan Jidao. Proveniva dal clan reale Duan. Anche se proveniva da un clan reale, era una figura che perfino i tre palazzi temevano. Non c’era nemmeno bisogno di menzionare i quattro grandi clan imperiali.


Visto che possedeva una stirpe imperiale, da solo riuscì a trasformare il suo clan in una dinastia. Allora la dinastia Duan era stata estremamente famosa e potente. Potevano incutere paura nella gente della Terra Sacra delle Arti Marziali.


Allora i quattro grandi clan imperiali lo temevano e, con le capacità di Duan Jidao, erano davvero capaci di farlo.


Tuttavia, all’improvviso un giorno la dinastia Duan fu annientata e anche Duan Jidao scomparì.


Quando Duan Jidao riapparì dopo molti anni, era diventato un vecchio dalla barba bianca. Il suo aspetto lo aveva fatto sembrare un pazzo. Anche se un tempo era estremamente famoso, nessuno riusciva a riconoscerlo.


Dopodiché Duan Jidao era arrivato in questo posto. Non solo si era appropriato del territorio dei re delle mostruose bestie draconiche, aveva iniziato a trovare  persone abbandonate dai clan imperiali e membri della giovane generazione dei vari clan reali per dare loro stirpi imperiali e crescerli qui.

Duan Jidao aveva fatto tutto questo per trovare un successore. Così, dopo che Jiang Wushang era arrivato in questo posto e l’aveva scoperto, aveva lavorato molto duramente. Per questo Duan Jidao aveva iniziato ad apprezzarlo.


Tutti avevano pensato che Jiang Wushang sarebbe stato uno dei pochissimi a poter diventare successori di Duan Jidao.

Sfortunatamente Jiang Wushang era stato imprudente nel farsi amici ed era caduto in una trappola.

Il nome di quella persona era Song Yuheng. Si diceva che fosse l’uomo che aveva più possibilità di diventare il successore di Duan Jidao e godeva anche della sua stima.

Song Yuheng aveva già più di cento anni. Non era più considerato un membro della giovane generazione, ma aveva finito con il diventare amico di Jiang Wushang.


Quel giorno, invitò Jiang Wushang come ospite nel suo palazzo e alla fine gli diede un dono.


Tuttavia, proprio quello stesso giorno, Jiang Wushang era stato accusato ingiustamente di aver rubato un cimelio di famiglia del padre di Song Yuheng. Dopo una ricerca, in effetti il tesoro era stato scoperto nella residenza di Jiang Wushang.


A quanto pareva era il dono che Song Yuheng aveva dato a Jiang Wushang. Così Jiang Wushang era stato accusato ingiustamente, aveva perso tutte le sue future prospettive ed era stato mandato a picconare qui per un anno come punizione.





