---
weight: 18390
title: Capitolo 1839 - Song Yuheng e suo padre
pubDate: 2026-02-23T10:21:35.851Z
tags:
    - mga
---


“Jiang Wushang, quanto sei arrogante. invece di picconare come devi, stai perdendo tempo qui. Vuoi proprio venire picchiato.”

“Pa!!!”


Proprio in quel momento, una potente frusta scattò dal nulla verso la testa di Jiang Wushang.


L’arma stava perfino squarciando lo spazio visto il suo slancio. Se avesse colpito Jiang Wushang, visto il suo basso livello di coltivazione, gli avrebbe squarciato la carne.


Chu Feng capì subito perché Jiang Wushang era coperto di ferite spaventose. Probabilmente erano tutte opera di quell’uomo.


Chu Feng si infuriò solo pensandoci. Stese la mano e afferrò la frusta. Poi la scosse via con violenza. “Boom!” La persona che brandiva la frusta fu lanciata sopra la caverna.


“Boom!!!”


La miniera stessa tremò lievemente dopo il forte impatto. Il trambusto attirò l’attenzione di innumerevoli persone, che smisero di picconare e si girarono verso Chu Feng.

“Cazzi! Chi diavolo sei? Osi colpirmi?” Anche se quell’uomo era più forte di Jiang Wushang ed era al terzo livello del Semi Martial Emperor, non poteva assolutamente competere con Chu Feng.


“Ricorda bene il mio nome, sono Chu Feng.”


“Chu Feng? Perché non ho sentito parlare di te prima? Quando sei arrivato qui?” Chiese con rabbia l’uomo mentre si alzava resistendo al dolore con grande difficoltà.


Jiang Wushang indicò Chu Feng e disse con grande orgoglio: “Che ignoranza. Chu Feng ha spazzato via la giovane generazione dei quattro grandi clan imperiali nella città delle Nuvole Lunari, e ha domato la Spada del Dio Malvagio. Ricorda, è mio fratello.”


“Cosa? Chu Feng?!!!” La folla sussultò. Gli sguardi con cui osservavano Chu Feng si riempirono di stupore e paura.


Si allenavano qui e non avevano il permesso di uscire ad esplorare. Anche se non avevano visto i manifesti da ricercato di Chu Feng, sapevano comunque delle sue imprese passate. Così lo conoscevano bene. Erano consapevoli della sua grandissima ferocia.


In effetti si resero conto che le voci dicevano la verità. Aveva osato picchiare il sorvegliante di questo posto. Era qualcosa che nessun altro avrebbe osato fare.

“Tu… tu… aspetta e vedrai.” Dopo aver saputo dell’identità di Chu Feng, il Semi Martial Emperor di terzo livello si spaventò. Scappò subito zoppicando e barcollando.


“Oh no, Chu Feng. Sarà andato a cercare rinforzi. Presto, vattene via da qui.” Jiang Wushang lo avvertì immediatamente.

“Chi è andato a trovare? Quel Song Yuheng?” Chiese Chu Feng.


“Esatto. Sono tutti tirapiedi di Song Yuheng, è stato lui ad ordinare loro di rendermi la vita difficile qui.” Spiegò Jiang Wushang.


“Opportunità perfetta. Volevo proprio incontrare quel Song Yuheng.” Chu Feng mostrò un sorrisetto. Non gli importava chi potesse essere, ma non gliel’avrebbe fatta passare liscia visto che aveva osato complottare contro suo fratello.


In effetti, non molto tempo dopo che il Semi Martial Emperor di terzo livello era scappato, accorse un gruppo di persone. Avevano tutti un aspetto giovane e il loro capo sembrava ancora più immaturo, di circa quindici-sedici anni. Tuttavia la sua coltivazione era estremamente forte. Come Chu Feng, era all’ottavo livello del Semi Martial Emperor.


Jiang Wushang indicò il giovane, il capo del gruppo, e disse: “Lui è Song Yuheng.”

“Umpf, sei già un vecchio eppure ti fingi ancora da giovane. Davvero disgustoso.” Chu Feng rivelò un’espressione disgustata. Song Yuheng aveva già più di cento anni, non poteva essere considerato un membro della giovane generazione. Anche se non avesse mostrato l’aspetto di un vecchio canuto, se non altro avrebbe dovuto dimostrare l’aspetto di un uomo di mezz’età. Era chiaro che si fosse mascherato.
Pensando a quello che aveva fatto a JIang Wushang, Chu Feng si sentì ancora più disgustato.


“Sei Chu Feng?” Anche Song Yuheng lo stava squadrando. C’era una traccia di cautela nel suo sguardo. Anche se non lo aveva mai visto prima, aveva sentito parlare delle varie imprese di Chu Feng e sapeva che era un membro della giovane generazione estremamente potente.


“Sono tuo nonno.” Rispose con scortesia Chu Feng. Non aveva motivo di mostrare cortesia con qualcuno che aveva complottato contro suo fratello.

All’improvviso, Song Yuheng indicò Chu Feng e disse: “Un ladro che ha rubato tesori, un animale che ha assassinato il suo benefattore, osa davvero entrare nella nostra Valle Nascosta del Mondo per comportarsi in modo così atroce? Uomini! Prendetelo!”


Subito dopo, i suoi tirapiedi dietro di lui tirarono fuori le loro rispettive armi. Avevano intenzione di attaccare Chu Feng.


“Non siate scortesi!” Tuttavia, proprio in quel momento, risuonò una voce davvero maestosa. In seguito, Yin Gongfu e Hong Qiang discesero dall’alto.

“L’amico Chu Feng è un distinto ospite invitato qui da me. Vedremo chi oserà mancargli di rispetto.” Yin Gongfu lanciò un’occhiataccia verso la folla. Era davvero tirannico.


Sorprese dal suo sguardo, le persone che avevano intenzione di attaccare Chu Feng riposero le loro armi. In effetti, non osarono nemmeno alzare la testa e si fecero da parte. Era evidente che temessero Yin Gongfu.


In quel momento, il solo che osava guardarlo direttamente era Song Yuheng.

“Lord Yin, mi dispiace davvero. Ho solo sentito delle azioni di Chu Feng e non sapevo che fosse un ospite invitato da lei. Spero che Lord Yin sarà disposto a perdonare la mia scortesia.” Disse con tono di scusa Song Yuheng.

“Non c’è bisogno che ti scusi con me, scusati con l’amico Chu Feng invece.” Rispose Yin Gongfu.


Song Yuheng sussultò sentendo quelle parole. Rivelò riluttanza dallo sguardo, ma alla fine strinse i pugni e si preparò a scusarsi con Chu Feng.

“Lord Yin, quel Chu Feng ha commesso ogni sorta di malvagità. Anche se non so perché ha invitato un uomo del genere come ospite della nostra Valle Nascosta del Mondo, temo che mio figlio non debba scusarsi con una persona del genere.” Tuttavia, proprio in quel momento, un uomo di mezz’età discese dal cielo e atterrò accanto a Song Yuheng.


Anche se aveva l’aspetto di un uomo di mezz’età, assomigliava a Song Yuheng ed era al primo livello del Martial Emperor.


La sua coltivazione però era di gran lunga inferiore a quella di Yin Gongfu. Chu Feng non sapeva da dove stava trovando il coraggio di rivolgersi a Yin Gongfu in questo modo.

“Lord Duan in persona ha lasciato questo posto sotto la mia sorveglianza. Che non abbia nemmeno il privilegio di invitare qui chi voglio come ospite?” Le sopracciglia simili a spade di Yin Gongfu si aggrottarono mentre parlava freddamente.

“Naturalmente ha quel privilegio, solamente che…” Disse il padre di Song Yuheng.

“È un bene che lo sappia. Non devi dire altro, visto che non sei degno di questionare la mia decisione.” Disse Yin Gongfu.


“Tu…” Sentendo quelle parole, il padre di Song Yuheng sbiancò. Venire rimproverato pubblicamente da Yin Gongfu lo aveva riempito di umiliazione.

“Fratello Chu Feng, ho sentito che hai conquistato la leggendaria spada demoniaca, la spada del dio malvagio. Presumo che le tue tecniche di spada siano sbalorditive. Anche io mi specializzo nelle tecniche di spada. Dato che il fato ci ha fatti incontrare oggi, vorrei fare un incontro con il fratello Chu Feng e cercare qualche consiglio. Potrebbe essere possibile?” Song Yuheng mosse una mano e una spada turchese lunga un metro apparì nella sua mano.

Era un Armamento Imperiale Incompleto. Pareva che questo Song Yuheng stesse cercando di recuperare la dignità perduta da suo padre. E il modo per farlo era dare una lezione a Chu Feng.


“Vuoi fare un incontro con me?” Chiese Chu Feng.


“Non osi farlo?” Chiese Song Yuheng.


“Ahah…” Sia Yin Gongfu che Jiang Wushanc risero lievemente.


Il motivo per cui Song Yuheng aveva osato comportarsi in modo così arrogante era solo per via delle dicerie riguardo alla città delle Nuvole Lunari. Non sapeva però che Chu Feng aveva ucciso molti Martial Emperor dei quattro grandi clan imperiali nelle pianure Gong Ba.


Se avesse saputo che Chu Feng era capace di uccidere perfino Martial Emperor, probabilmente non avrebbe osato provocarlo, nemmeno se avesse avuto un coraggio dieci volte superiore, figuriamoci sfidarlo.


In quel momento, né Yin Gongfu, né Jiang Wushang menzionarono quanto era forte Chu Feng. Jiang Wushang voleva proprio che Song Yuheng ricevesse una bella lezione e sorprendentemente anche Yin Gongfu si astenne dal commentare. Sembrava che anche lui aspettasse con impazienza di vederlo umiliato.





