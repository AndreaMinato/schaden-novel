---
weight: 18410
title: Capitolo 1841 - La Verità di ciò che è Accaduto Allora
pubDate: 2024-08-07T07:13:16.555Z
tags:
    - mga
---


Dopodiché Song Yuheng e suo padre furono mandati da un dottore.


Per quanto riguardava Chu Feng ed Hong Qiang, Yin Gongfu li condusse in un palazzo dove sarebbero potuti rimanere a riposare. Jiang Wushang non ebbe altra scelta che continuare a picconare giorno e notte visto che era ancora in punizione.


In quel momento, Yin Gongfu arrivò da solo nella residenza di Chu Feng. Aveva una questione importante da discutere con lui.

“Senior Yin, Wushang è stato accusato ingiustamente. È stato Song Yuheng ad incastrarlo.” Disse Chu Feng.

“Te l’ha detto Jiang Wushang?” Chiese Yin Gongfu.


“Lo sapeva già senior?”


“Sì, sapevo già che è tutto un piano di Song Yuheng e di suo padre. Tuttavia non posso farci nulla.” Yin Gongfu sospirò.


“Senior, è la persona al comando di questo posto. Come può non poterci fare nulla?” Chiese Chu Feng.


“Ti sbagli, è Lord Duan, Duan Jidao, che comanda davvero qui. Allora è stato Lord Duan a decidere la punizione di Jiang Wushang. Così non posso farci nulla.” Spiegò Yin Gongfu.


“Senior Duan Jidao è davvero una persona che non sa distinguere i buoni dai malvagi?” Chiese Chu Feng.

“Non è questo, anzi, è una persona imparziale. Non voleva nemmeno che la reputazione di Song Yuheng si macchiasse e che venisse penalizzato per aver incastrato Jiang Wushang.”

“Anche se Lord Duan apprezzava Jiang Wushang, ha scelto Song Yuheng.” Disse Yin Gongfu.


“Senior, Song Yuheng ha già più di cento anni, mentre il fratello Wushang è ancora molto giovane. Anche se la coltivazione di Song Yuheng è superiore, il fratello Wushang sicuramente lo supererà in futuro. Inoltre, c’è un mondo di differenza tra le loro personalità. Non capisco proprio perché Senior Duan avrebbe scelto Song Yuheng invece che il fratello Wushang.” Chu Feng era estremamente confuso.

“Chu Feng, sai perché Song Yuheng è la persona che molto più probabilmente diventerà il successore di Lord Duan?” Chiese Yin Gongfu.


“Che ci sia un qualche tipo di segreto?” Chiese Chu Feng.


“Esatto. Per spiegarlo, devo partire dal passato di Lord Duan. Questa questione è un enorme segreto che pochissimi conoscono, ma sono disposto a dirtelo. Spero che potrai tenerlo confidenziale e non dirlo a nessun altro.” Disse Yin Gongfu.


“Senior, non si preoccupi. Non farò nulla che le sarà di detrimento.” Rispose Chu Feng.


“Anche se è la prima volta che ci incontriamo, mi fido di te.” Yin Gongfu si alzò e gli diede una pacca sulle spalle. Guardava il giovane con sicurezza e fiducia.


A volte, non importava da quanto tempo conoscevi una persona, sarebbe stato estremamente difficile fidarsi. Tuttavia in altri casi, uno avrebbe provato fiducia dopo poco tempo.


Tuttavia questa sorta di fiducia era qualcosa che avrebbe potuto sentire solo chi aveva una percezione eccezionale.


Yin Gongfu ne era un esempio. Da come Chu Feng aveva difeso il suo amico e da come Yaojiao Guang provava stima nei confronti del giovane, Yin Gongfu era certo che Chu Feng fosse una persona degna di fiducia.


Dopotutto la fiducia non dipendeva solo dalla familiarità, ma anche dalle esperienze fatte.


Yin Gongfu non riferì direttamente il segreto, invece chiese: “Prima ti dirò un segreto. Sai perché Lord Duan non proviene dai clan imperiali? Sai perché lui, un membro di un clan reale, possiede una stirpe imperiale ancora più forte di quella degli uomini dei clan imperiali?”


“La stirpe di Senior Duan Jidao è stata ereditata. Se il suo talento non è eccezionale, allora dev’essere stato un enorme incontro fortuito.” Disse Chu Feng.

“Esatto. L’incontro fortuito di Lord Duan può essere definito il più fortunato in assoluto. Ha ottenuto l’eredità dell’Imperatore Huang.” Disse Yin Gongfu.


“L’Imperatore Huang? Sta parlando di uno dei cinque imperatori, l’Imperatore Huang, Huangfu Shou?”


“Precisamente.” Disse Yin Gongfu.


L’espressione di Chu Feng si riempì di emozioni contrastanti.


Dicevano tutti che questa fosse un’era incredibile. Era apparso il successore dell’imperatore Gong, dell’imperatore delle Bestie. E ora era apparso anche il successore dell’Imperatore Huang.


Non era sicuramente una coincidenza.


Detto questo, mentre Chu Feng era agitato, provò anche gioia. Duan Jidao era il successore dell’imperatore Huang. Inoltre stava cercando un successore. Se avesse scelto Jiang Wushang, non significava che il suo amico sarebbe diventato il successore dell’Imperatore Huang?

Anche se al momento era solo un misero prigioniero, Chu Feng nutriva ancora delle speranze. Forse Jiang Wushang avrebbe avuto la possibilità di riuscirci in futuro.


Tuttavia Chu Feng non disse a Yin Gongfu cosa stava pensando, invece continuò ad ascoltare in silenzio.

“L’imperatore Huang, Huangfu Shou, era una figura incredibilmente potente. Naturalmente anche Lord Duan Jidao è diventato un grande guerriero nella sua era dopo aver ottenuto la sua eredità.”


“Allora, la dinastia Duan è riuscita ad ascendere grazie a Lord Duan Jidao. Sfortunatamente la gente del clan Duan era troppo tradizionalista. Non solo ha rovinato la famiglia Duan, ma anche Lord Duan Jidao.” Yin Gongfu sospirò e scosse la testa.

“Cos’è successo esattamente?” Chiese frettolosamente Chu Feng. Sapeva che la dinastia Duan all’inizio aveva avuto la possibilità di superare i quattro grandi clan imperiali, eppure era stata sterminata all’improvviso. Per questo, Duan Jidao era scomparso per migliaia di anni, perfino adesso, pochissimi sapevano che era ancora vivo.


“Bisognerà partire da una storia d’amore. Lord Duan Jidao si è innamorato di una donna ed era ricambiato. Il loro amore era superbo. Ma visto che era sua zia, la gente del clan Duan erano contrari alla loro unione.”

“Lord Duan Jidao era deciso a sposare solo lei. Così ignorò completamente le voci di disapprovazione della famiglia Duan. Così, quando Lord Duan Jidao è partito dalla sua famiglia per allenarsi, l’hanno spinta a morire.”

“Quando Lord Duan lo ha saputo, si è infuriato e ha finito con l’uccidere tutto il suo clan.” Disse Yin Gongfu.


“La dinastia Duan è stata distrutta da Senior Duan Jidao stesso?” Chu Feng ne fu davvero scioccato.


“Esatto. Una volta che ci si infuria per una bellezza, si può fare di tutto. Questo vale ancora di più per Lord Duan Jidao, perché è una persona molto passionale.”

“Inoltre, anche se la sua zia era considerata un membro del clan Duan, in realtà non apparteneva alla stessa frazione. Solo che era di diversi secoli più grande di Lord Duan. Era questo il motivo per cui la gente del clan Duan non aveva approvato la loro unione. Se la gente del clan Duan non fosse stata così inflessibile, avrebbero potuto evitare questo disastro.” Yin Gongfu provava moltissima pietà.


“Naturalmente. L’amore è libero, come possono gli altri impedire ad una coppia di amarsi?” Anche se Chu Feng sentiva che Duan Jidao aveva sbagliato, se qualcuno avesse costretto a morire una delle sue amate, sicuramente non gliel’avrebbe lasciata passare liscia. Pensandola in questo modo, Chu Feng poteva capire Duan Jidao.


“Dopo che Lord Duan si è calmato, ha scoperto di aver ucciso tutti i membri del suo clan. Per questo sentì un enorme peso e dolore, e iniziò a provare un enorme senso di colpa incessante. Se non fosse stato per il fatto di voler tramandare l’eredità dell’imperatore Huang, si sarebbe già suicidato.”


“Anche se non si è suicidato, vivere è stato estremamente doloroso per lui. È rimasto depresso per moltissimo tempo, per oltre mille anni.”

“Solo molti anni dopo ha scoperto che la sua salute stava peggiorando. Dopo aver capito che non sarebbe riuscito a continuare a vivere per un altro secolo, Lord Duan è arrivato qui e ha fondato la Valle Nascosta del Mondo. Ha iniziato a cercare giovani talenti sbalorditivi di famiglie reali per dare loro stirpi imperiali e crescerli. Voleva trovare un successore tra di loro.” Disse Yin Gongfu.


“Che Song Yuheng abbia la stima di Senior Duan per via di qualcosa che è successo in passato?” Chiese Chu Feng.


Yin Gongfu lo guardò con ammirazione, poi annuì e disse: “Sei molto intelligente, hai indovinato.”





