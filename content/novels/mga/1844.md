---
weight: 1844
title: Capitolo 1844 - La Crudele Famiglia Song
pubDate: 2024-08-07T10:13:16.555Z
tags:
    - mga
---


Dopo un po’ di riflessioni, Chu Feng riferì di aver una questione importante di cui occuparsi e disse a Yin Gongfu che sarebbe uscito per un breve periodo di tempo la notte stessa.


Yin Gongfu non fece domande, gli permise di partire direttamente. Inoltre gli diede una chiave con cui avrebbe potuto aprire la formazione Spirit attorno alla Valle Nascosta del Mondo.


Tuttavia, Chu Feng non lo menzionò ad Hong Qiang. Indipendentemente dalla sua forza e da quanto potesse nascondere la sua presenza, sarebbe stato comunque un viaggio molto pericoloso. Non voleva che Hong Qiang corresse rischi con lui.


…..

“Un talento così soddisfacente è davvero raro. Solo… che è un enorme peccato.” Duan Jidao sospirò ripetutamente. Provava rimpianto per non essere riuscito a passare il suo potere a Chu Feng.


“Coff, coff, coff…”


All’improvviso Duan Jidao cominciò a tossire violentemente finché non schizzò un liquido dorato dalla sua bocca. Quando lo vide, l’espressione del vecchio divenne davvero scontenta e la sua aura si indebolì.


Tuttavia sembrava che fosse già abituato a questo sintomo. Si pulì la bocca e non rivelò nessuno shock.

“Lord Duan.” Non molto tempo dopo, un vecchio si avvicinò e si inginocchiò di fronte a Duan Jidao.


Questo anziano aveva almeno tremila anni. In effetti, in termini d’età, poteva essere perfino più vecchio di Duan Jidao. Tuttavia, l’espressione con cui guardava Duan Jidao era estremamente rispettosa. Era il nonno di Song Yuheng.


“Vieni a trovarmi così tardi, che sia successo qualcosa?” Chiese Duan Jidao.

“Sì mio signore.” Disse il nonno di Song Yuheng.

“Il ricercato dei quattro grandi clan imperiali si è introdotto nella nostra Valle Nascosta del Mondo. È stato Yin Gongfu a lasciarlo entrare.”


“Lo sapevo già.” Disse Duan Jidao.

“Mio signore, lo sapeva già?” Il nonno di Song Yuheng ne fu scioccato.


“Chu Feng non si è introdotto qui, sono stato io ad invitarlo qui tramite Gongfu. È tutto ciò che desideri dirmi?” Chiese Duan Jidao.

“Eh…” Il nonno di Song Yuheng esitò lievemente per poi dire: “Chu Feng ha ferito Yuheng, e anche gravemente.”


“Oh?” Duan Jidao strinse gli occhi. Poi lo guardò e disse: “In tal caso, perché non mi hai informato prima, perché non hai portato Yuheng qui così che lo potessi guarire?”


“Eh… anche se le ferite sono molto gravi, erano solo superficiali. Pensavo che non ci fosse bisogno di disturbarla. Così sono stato io a curarlo.”

“Rimane il fatto che Yuheng è il successore stimato da lei. Il fatto che sia stato picchiato in pubblico è un po’ di detrimento al suo prestigio.” Il nonno di Song Yuheng cominciò a seminare dissenso.


“Se vuoi che dia una lezione a Chu Feng, puoi scordartelo. Chu Feng è un distinto ospite che ho invitato qui io stesso. Come potrei punire il mio distinto ospite?”


“Inoltre quel ragazzo possiede un talento eccezionale. Dovresti spingere Yuheng ad andarci d’accordo. Un incidente del genere non deve più ripetersi e non deve più offendere Chu Feng.”


“Oh giusto, dì ai tuoi uomini che non possono diffondere informazioni riguardo alla sua presenza qui. Se qualcuno oserà informare i quattro grandi clan imperiali, non mostrerò nessuna pietà.” Disse Duan Jidao.


L’espressione del nonno di Song Yuheng divenne estremamente scontenta. Non si sarebbe mai aspettato che l’atteggiamento di Duan Jidao sarebbe stato così freddo. Non solo non aveva punito Chu Feng, ma lo stava perfino proteggendo. Questo lo riempì di amarezza.


“Capisco.” Anche se era estremamente irritato, non osò contraddire Duan Jidao.


“Mn, meglio così. È meglio avere un amico che un nemico in più.”


“Oh, dì anche a Yuheng di prepararsi e scegliere un giorno adatto. Ho intenzione di passargli una porzione del potere che ho ereditato.” Disse Duan Jidao.

“Ah? Mio signore, ha intenzione di passare il suo potere a Yuheng?” Il vecchio rimase scioccato nel sentire queste parole, in effetti non osò nemmeno credere alle sue orecchie.


“Il fisico di Song Yuheng è debole. Non posso trasmettergli il mio potere tutto in una volta. Devo farlo in più sessioni e dev’essere in salute per farlo. Capisci cosa intendo?” Disse Duan Jidao.


“Sì, sì. Capisco. Tornerò e mi prenderò cura di Yuheng.” Il nonno di Song Yuheng si riempì di gioia.


“In tal caso, perché rimani lì impalato? Presto, vai da lui.” Disse Duan Jidao.


“Sì, mio signore.” Il nonno di Song Yuheng se ne andò frettolosamente.


“Sigh…” Duan Jidao sospirò con impotenza. Mentre la luce lunare illuminava il suo volto rugoso, si poteva scorgere un profondo senso di colpa.

“Lord Imperatore Huang, non vivrò molto a lungo. Anche se non sono convinto di passare il suo potere a Song Yuheng, posso solo farle di nuovo un torto. Spero che non mi biasimerà.”


“Dopotutto ha detto che non posso passare il suo potere ai membri dei quattro grandi clan imperiali, né ai discepoli dei tre palazzi. Con questa sorta di requisito è davvero difficile trovare un candidato ideale.”

“Quel Chu Feng di oggi è un raro talento. È il candidato migliore per il suo potere. Sfortunatamente la sua stirpe, sigh…”


“Credo che abbia visto anche lei i miei sforzi. Spero che non mi biasimerà. Ho davvero provato a fare del mio meglio.”

Disse con tono pieno di vergogna Duan Jidao. Poi si girò e guardò la tomba di Duan Qirou, la tomba gelida. Mostrò un sorriso sollevato e disse: “Qirou, aspetta ancora un po’, presto mi unirò a te.”


…..


In quel momento, il nonno di Song Yuheng era arrivato nella residenza del nipote.


“Nonno, com’è andata? Cos’ha detto Lord Duan? Punirà gravemente quel Chu Feng?” In quel momento, Song Yuheng era completamente guarito. Dopotutto erano solo ferite superficiali ed era stato molto facile per suo nonno curarlo.

“È un problema un po’ spinoso. Sembra che Duan Jidao abbia incontrato Chu Feng e provi molta stima nei suoi confronti. Non solo ha dato ordine di non diffondere informazioni sulla sua presenza, vuole persino che tu diventi suo amico.” Disse il vecchio.

“Cosa? Com’è possibile? Oggi ci ha picchiato in pubblico.” Song Yuheng era riluttante.

“Silenzio. Come potresti ottenere grandi cose se non puoi sopportare nemmeno questo? Voglio solo che tu intrattenga buoni rapporti con quel Chu Feng per il momento. Nessuno ha detto che devi diventare davvero suo amico.” Il vecchio lo rimproverò con rabbia. Song Yuheng si calmò vedendo la sua reazione.


“Tuttavia c’è anche una buona notizia. Dopo i miei sforzi meticolosi, finalmente Duan Jidao ha deciso di passare a te il suo potere.”


“Nonno, è la verità?” Song Yuheng e suo padre si riempirono di gioia. Erano così entusiasti che iniziarono perfino a tremare e i loro cuori fremettero.


“Naturalmente. Yuheng, presto diventerai il successore di Duan Jidao. Ah, no, il successore dell’imperatore Huang. Ahah… i miei sforzi non sono stati invano. I tempi duri finalmente sono finiti e sta per iniziare il nostro periodo di prosperità.”

“Tuttavia prima dovrai riposarti bene. Duan Jidao ha detto che il tuo fisico è debole. Ti aiuterò ad arrivare al picco delle tue condizioni. Dobbiamo garantire il successo della prima sessione del passaggio di potere. Solo allora sarà certo che diventerai il suo successore.” Spiegò il vecchio.

“Mn, il nonno ha ragione.” Song Yuheng annuì ripetutamente.

“Finché otterrai l’eredità di Duan Jidao, non solo diventerai il padrone della Valle Nascosta del Mondo, otterrai anche il potere dell’Imperatore Huang. Diventerai il signore di quest’era.”


“Allora Yin Gongfu, Jiang Wushang e tutti quelli che hanno osato opporsi a noi saranno uccisi.”


“Anche quel Duan Jidao morirà.” Un lampo di crudeltà brillò negli occhi del nonno di Song Yuheng.







