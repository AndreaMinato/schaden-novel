---
weight: 18540
title: Capitolo 1854 - Rovinare la trasmissione dell’eredità
pubDate: 2024-08-07T20:13:16.557Z
tags:
    - mga
---


“Ahahah…” Dopo aver sentito queste minacce, Chu Feng scoppiò a ridere.


Non riuscì proprio a contenersi. Aveva scoperto che, eccetto per le sue tecniche Spirit decenti, il suo nemico era carente sotto ogni altro aspetto. Questo valeva soprattutto per il potere combattivo. Era il Martial Emperor di secondo livello più debole che avesse mai incontrato.


Da questo Chu Feng intuì che avesse raggiunto il suo livello solo grazie agli sforzi meticolosi di Duan Jidao.


Così si stava chiedendo come avrebbe reagito Duan Jidao dopo aver scoperto di essere stato ingannato dalla persona che aveva aiutato a coltivare per anni.


Così Chu Feng disse al nonno di Song Yuheng: “Non preoccuparti, non ti ucciderò. Lascerò che sia senior Duan Jidao a farlo personalmente.”


“Cos’hai detto?” Il nonno di Song Yuheng rivelò un sorriso di derisione. Era assolutamente sicuro di poter controllare Duan Jidao, non solo era considerato un aiutante fidato, ma anche un suo benefattore.


Così come lo avrebbe ucciso? Chu Feng si stava semplicemente illudendo! Se lo avesse portato da Duan Jidao, non solo avrebbe potuto spiegare cos’era successo oggi, ma avrebbe anche potuto vendicarsi contro Chu Feng.


Pensando a questo, il nonno di Song Yuheng iniziò a sottovalutare Chu Feng. Per quanto fosse un talento sbalorditivo, era ancora troppo inesperto. Così come poteva vincere contro di lui?


“Dato il temperamento di Duan Jidao, se venisse a sapere che i resti di Duan Qirou sono falsi, ti perdonerebbe?” Chiese con un sorriso raggiante Chu Feng.


“Cosa? Cos’hai detto?!!” Il vechio fu subito colto dal panico e la sua espressione si riempì d’emozione.

“Sai bene di cosa sto parlando.” Rispose Chu Feng con un sorriso.


“Stai dicendo assurdità! Basta con i tuoi deliri privi di fondamento!” Il nonno di Song Yuheng lo negò. Era davvero nel panico al momento. Prima, quando aveva sentito parlare di resti falsi, aveva pensato che Chu Feng stesse solo dicendo sciocchezze. Dopotutto molti lo avevano ipotizzato. Ma ora che il giovane stava continuando a parlare con un tono determinato, non poté che provare spavento.


Specialmente ora che era stato sconfitto e catturato da Chu Feng, non aveva altre alternative se non negarlo.


“Sarà Duan Jidao a deciderlo.” Il sorriso di Chu Feng era pieno di sicurezza.

“Tu!! Maledetto diavolo! Cos’hai intenzione di fare esattamente?! Quali sono le tue intenzioni?!” Fu solo in quel momento che il nonno di Song Yuheng si era reso conto di quanto era spaventoso Chu Feng. Questo giovane era un incubo per lui. Aveva il presentimento che avrebbe rovinato tutti i suoi piani meticolosi. Ogni sforzo che aveva fatto in tutti questi anni sarebbe diventato futile. Era pieno di amarezza e iniziò a gridare istericamente.


Tuttavia, dopo un paio di urla, Chu Feng lo zittì immediatamente. Poi lo mise in un sacco speciale.

Anche se i Sacchetti Cosmo potevano nascondere ogni tipo di oggetto, non potevano contenere creature viventi. Così era molto più semplice usare un sacco per portare delle persone.


Dopo aver catturato il nonno di Song Yuheng, Chu Feng continuò a procedere verso la Valle Nascosta del Mondo. Lungo la strada non incontrò nessun altro ostacolo.


In quel momento stava per accadere un evento davvero importante nella Valle Nascosta del Mondo. Duan Jidao stava per passare il suo potere a Song Yuheng.


Il vecchio, Yin Gongfu, Song Yuheng e suo padre erano tutti radunati nell’area di riposo di Duan Jidao, il posto dov’era la tomba di Duan Qirou.


A parte loro, c’era un’altra persona presente, Jiang Wushang, che sarebbe dovuto essere in punizione.


Data la sua posizione, normalmente non avrebbe avuto il permesso di partecipare ad un’occasione del genere. Ma Song Yuheng all’improvviso era andato a cercare Duan Jidao e lo aveva pregato di essere tollerante nei suoi confronti.


Visto che Duan Jidao non aveva mai voluto punire Jiang Wushang, naturalmente aveva liberato il giovane visto che Song Yuheng non serbava più rancore.


Tuttavia, nemmeno Duan Jidao si sarebbe aspettato che Song Yuheng avrebbe portato Jiang Wushang senza chiedergli permesso.


Data la sua esperienza, come non poteva accorgersi che Song Yuheng lo aveva portato qui proprio per farlo soffrire?


Tuttavia, dato che era determinato a passare il suo potere a Song Yuheng, Jiang Wushang prima o poi avrebbe dovuto accettarlo.


Così Duan Jidao non fece commenti e invece si preparò a passare il suo potere a Song Yuheng.


“Yuheng, in origine eri un membro del clan della Canzone Reale. Una stirpe reale scorre nel tuo dantian.”


“Ma d’ora in avanti avrai la stirpe imperiale più potente nell’intera Terra Sacra delle Arti Marziali.”


“Ma non devi ringraziarmi. Devi ringraziare solo una persona, l’imperatore Huang, Lord Huangfu Shou. Devi ricordarti di questo. Il potere che otterrai oggi ti è stato donato da Lord Huangfu Shou.”


“Inoltre devi promettermi una cosa. Dovrai passare la stirpe che possiedi ad un membro della giovane generazione quando diventerai vecchio.”

“E non hai il permesso di passare la tua stirpe ai geni dei quattro grandi clan imperiali, né puoi tramandarla solo ai tuoi discendenti. Devi trasmetterla ad un candidato adatto. Hai capito?” Chiese Duan Jidao.

“Capisco, non si preoccupi mio signore.” Song Yuheng si inginocchiò e si prostrò.


“Molto bene, entra nella formazione.” Duan Jidao indicò l’area di fronte alla tomba. Aveva già sistemato la formazione dell’eredità davanti alla lapide. Inoltre, mentre parlava, si sedette al centro della formazione.


Song Yuheng naturalmente entrò frettolosamente nella formazione. Mostrò un entusiasmo e una gioia evidenti. Dopo aver finito di stendersi, gettò perfino un’occhiata provocatoria verso Jiang Wushang.


Jiang Wushang era pieno di amarezza. Sembrava che una lama tagliente stesse scavando nel suo cuore. Era un dolore così intenso da desiderare di morire.


Tuttavia non aveva altra scelta se non sopportarlo. Poteva solo scegliere di rimanere in silenzio. Dopotutto era inferiore a Song Yuheng e non poteva vincere contro di lui.

Così poteva solo rimanere a guardare mentre Duan Jidao stava per passare il suo potere allo spudorato e spregevole Song Yuheng.

“Senior Duan, aspetti per favore!” Proprio quando Duan Jidao stava per attivare la formazione, risuonò una voce.

“Chu Feng?!” I presenti rimasero scioccati, nessuno si aspettava il suo arrivo.


“Chu Feng, perché sei qui?” Le persone più sbalordite erano proprio Song Yuheng e suo padre.

Entrambi sapevano che il nonno di Song Yuheng era in agguato fuori dalla Valle Nascosta del Mondo. Inoltre, data la sua forza, finché Chu Feng fosse tornato, sicuramente sarebbe stato catturato. Così come poteva essere qui? Cosa stava succedendo esattamente? Erano davvero confusi e sbalorditi.


“Cosa c’è? Siete delusi che sia riuscito ad arrivare fin qui?” Chu Feng guardò sorridendo Song Yuheng e suo padre.

“Delusi?” Duan Jidao, Yin Gongfu e perfino Jiang Wushang cambiarono espressione. Erano tutti intelligenti e naturalmente avevano capito il significato dietro le sue parole.


“Che assurdità stai dicendo? Volevo solo dire che non è un posto in cui tu possa entrare. Cosa ti fa pensare di esserne degno?” Song Yuheng lo denunciò con rabbia.


“Non è questo che dovresti dire, dovresti dire: ‘Dov’è mio nonno?’.” Disse Chu Feng.


“Tu… di cosa stai parlando? Non capisco.” Le espressioni di Song Yuheng e di suo padre cambiarono.

“Non capite?” Chu Feng sorrise di nuovo. Poi aprì il sacco che portava alla schiena e lo lanciò a terra. Il nonno di Song Yuheng uscì dal sacco. Poi lo indicò e disse: “Ora capisci?”





