---
weight: 18550
title: Capitolo 1855 - Rivelare l’Asso nella Manica
pubDate: 2024-08-07T21:13:16.557Z
tags:
    - mga
---


“Nonno?” Vedendo suo nonno venire scaraventato fuori dal sacco come un oggetto qualunque e rotolare a terra, Song Yuheng mostrò un’espressione così scontenta che sembrava aver mangiato dello sterco. Solo dopo molto tempo riuscì a calmarsi.


Song Yuheng accorse da suo nonno a lo aiutò a rialzarsi. Poi gridò con rabbia: “Perché tenevi mio nonno in un sacco? Cosa gli hai fatto?”


Duan Jidao lasciò immediatamente la formazione dell’eredità e chiese: “Cosa sta succedendo esattamente?”


Yin Gongfu e Jiang Wushang guardarono Chu Feng con espressioni scioccate. Si stavano chiedendo come Chu Feng fosse riuscito a catturare il nonno di Song Yuheng. Dopotutto la differenza di livello tra di loro era immensa, che il giovane avesse davvero la forza per sconfiggere Martial Emperor di secondo livello?


In realtà pensavano entrambi che avesse causato un bel guaio. Dopotutto il nonno di Song Yuheng era l’aiutante fidato di Duan Jidao.

“Senior Duan, il nonno di Song Yuheng ha creato una trappola fuori dalla Valle Nascosta del Mondo con l’intenzione di uccidermi.”


“Logicamente avrei dovuto ucciderlo immediatamente visto che ha cercato di uccidermi per riscuotere la taglia dei quattro grandi clan imperiali.”

“Ma è comunque un membro della Valle Nascosta del Mondo. Per questo l’ho riportato qui affinché se ne occupasse senior Duan.” Disse Chu Feng.

“Non accusarmi ingiustamente, come avrei potuto fare una cosa del genere?” Il nonno di Song Yuheng naturalmente non lo avrebbe ammesso e negò tutto.

“Song Chenghong, è la verità?” Tuttavia Duan Jidao continuò a questionarlo.

“No, assolutamente no. Lord Duan, per favore ascolti la mia spiegazione.” Il nonno di Song Yuheng cercò di spiegarsi.


“Spiegamelo.” Disse Duan Jidao.


“Lord Duan, sono partito dalla Valle Nascosta del Mondo oggi e ho incontrato Chu Feng per caso. Senza dire nulla, mi ha attaccato immediatamente. Non mi sarei mai aspettato che fosse così forte. Non sono riuscito a competere con lui e mi ha catturato e portato qui.”

“Non mi sarei mai aspettato che mi accusasse ingiustamente.” Il nonno di Song Yuheng mostrò un’espressione innocente. Poi guardò Chu Feng e disse: “Non ci sono ostilità tra di noi, perché mi devi accusare in questo modo?”


Dopodiché il nonno di Song Yuheng diede un’occhiata a Jiang Wushang e mostrò un’espressione di comprensione. Poi si girò verso Chu Feng e disse: “Che sia a causa di Jiang Wushang? So che siete amici stretti. Volevi che Lord Duan passasse il suo potere a lui.”


“Per questo quando sei venuto a sapere che Yuheng stava per ottenere l’eredità di Lord Duan, hai deciso di usare questo metodo per accusarmi ingiustamente e interrompere la cerimonia, non è vero? Sei proprio spregevole! Trattarti come un ospite distinto è stato un errore!”


In effetti il nonno di Song Yuheng era proprio astuto. Anche se il suo discorso era forzato, poteva addossare la colpa agli altri in modo estremamente veloce. Era proprio un buon attore. Non c’era da meravigliarsi che fosse riuscito ad ingannare Duan Jidao.

“Ipotizziamo che tu non stia dicendo assurdità, se non ti avessi incontrato per caso, come avrei potuto accusarti ingiustamente?”

“Hai detto che sono spregevole? Da come la vedo, sei tu ad essere spudorato. Osi dire menzogne usando enormi giri di parole per difenderti. Non solo, hai deciso di calunniarmi.” Disse Chu Feng.

“Dovresti sapere bene se ti sto accusando ingiustamente o no. Molti sapevano che sarei uscito fuori oggi. Se qualcuno te l’avesse detto prima, naturalmente avresti potuto aspettare il mio arrivo fuori dalla Valle Nascosta del Mondo.” Mentre ribatteva, il nonno di Song Yuheng osservò deliberatamente Yin Gongfu. Stava cercando di cogliere due piccioni con una fava. Non solo avrebbe accusato Chu Feng, ma avrebbe diffamato anche Yin Gongfu.


“Song Chenghong, cosa significa quello sguardo? Non sapevo che saresti uscito. E anche se l’avessi saputo, non avrei potuto informare Chu Feng.” Disse con rabbia Yin Gongfu.


“Sai bene quello che hai fatto.” Il nonno di Song Yuheng sbuffò con freddezza. Poi guardò Duan Jidao e disse: “Lord Duan, alcune persone sono davvero troppo astute. Spero che possa fare giustizia per me.”

“Chu Feng, Gongfu, ciò che ha detto Song Chenghong è la verità?” Dopo aver ponderato per un momento, Duan Jidao li guardò.


“Lord Duan… sospetta di me?” Yin Gongfu rivelò un’espressione delusa. Non si sarebbe mai aspettato che Duan Jidao, l’uomo a cui era stato leale e devoto per così tanti anni, lo avrebbe ritenuto inferiore ad un tombarolo spregevole e spudorato.


<em>’Anche se le menzogne di Song Chenghong sono piene di punti deboli, senior Duan crede comunque in lui.</em>’ Chu Feng sospirò. <em>’Sembra che sia stato ingannato completamente.’</em> Chu Feng sorrise lievemente di fronte ai suoi sospetti. Non era affatto arrabbiato, dopotutto lo aveva già previsto.


Dato che Duan Jidao aveva deciso di passare il suo potere a Song Yuheng, doveva essere stato già completamente ingannato da Song Chenghong.


Questo non perché il nonno di Song Yuheng fosse estremamente brillante, ma perché Duan Jidao aveva riposto troppa importanza in Duan Qirou. Solo i suoi resti lo avevano reso estremamente grato e avrebbe creduto ad ogni parola del suo benefattore.


Così, se Chu feng avesse voluto fare recuperare la razionalità a Duan Jidao, sarebbe stato molto facile. Avrebbe usato Duan Qirou come pedina di scambio… Era un asso nella manica che avrebbe ribaltato la situazione.

“Chu Feng, non solo mi hai accusato ingiustamente, hai anche osato deridere Lord Duan. Non ti perdonerò!” Il nonno di Song Yuheng mostrò un’espressione infuriata. Cercò di attaccarlo nonostante la sua debolezza.


Sapeva bene che non poteva ferire minimamente Chu Feng, ma doveva farlo per mostrare la sua devozione nei confronti di Duan Jidao. Così avrebbe ottenuto la sua fiducia.


Così strinse la mano destra e radunò tutta la sua forza per colpire Chu Feng.


Il giovane rivelò un sorriso freddo davanti al pugno. Non cercò nemmeno di schivare e lasciò che atterrasse su di lui.

“Woosh!”


Proprio quando il pugno stava per raggiungere Chu Feng, il giovane fece un cenno e rivelò una bara di cristallo.


Accadde tutto troppo velocemente. Il nonno di Song Yuheng non riuscì a reagire in tempo, così non si fermò e continuò ad avanzare verso la bara.


Proprio in quel momento, Duan Jidao gridò: “Fermo!!!”


Il suo urlo creò un’onda d’urto che scosse il cielo e la terra. Figuriamoci Jiang Wushang e Song Yuheng, perfino Chu Feng e Yin Gongfu barcollarono e quasi caddero a terra.


La persona nelle condizioni più miserabili al momento era il nonno di Song Yuheng. Un enorme potere lo aveva scaraventato via per diverse decine di migliaia di metri. Mentre volava, si schiantò contro innumerevoli alberi giganti. Quando atterrò, vomitò sangue e impallidì.


Chu Feng aveva solo ritirato il suo potere e non lo aveva ferito affatto. Era stato il grido di Duan jidao a ferirlo gravemente.


“Nonno!!!” Song Yuheng iniziò a preoccuparsi. Non capiva cosa fosse successo e pensava perfino che fosse stato Chu Feng ad aver fatto del male a suo nonno. Così lo indicò, strinse i denti e gridò: “Osi ferire mio nonno? Ti ucciderò!!!”


In effetti Jiang Wushang e il padre di Song Yuheng pensavano entrambi che fosse stato Chu Feng a ferirlo.


Solo Yin Gongfu aveva scoperto che era stato Duan Jidao a respingere Song Chenghong.


Il fatto che fosse stato Duan Jidao ad attaccarlo fu ancora più scioccante per lui. Era un po’ frastornato.


Solo Chu Feng sapeva la verità.


Duan Jidao sapeva che il nonno di Song Yuheng non poteva competere con Chu Feng. Così aveva tenuto lo sguardo fisso sul giovane per tutto il tempo. Se Chu Feng avesse cercato di ferire il nonno di Song Yuheng, gliel’avrebbe impedito.


Tuttavia nemmeno Duan Jidao si sarebbe aspettato che, invece di attaccare il vecchio, avrebbe invece rivelato una bara. E la persona nella bara era Duan Qirou, la sua amata che aveva desiderato rivedere giorno e notte per migliaia di anni.


Quando la vide, Duan Jidao era rimasto sbalordito. Così aveva attaccato il nonno di Song Yuheng in modo puramente istintivo. Questo perché non avrebbe permesso a nessuno di ferire Duan Qirou. Anche se Duan Qirou era già morta, non l’avrebbe comunque permesso.





