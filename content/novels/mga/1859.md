---
weight: 18590
title: Capitolo 1859 - Sangue Ribolle
pubDate: 2024-08-08T01:13:16.558Z
tags:
    - mga
---


“Chu Feng, anche tu pensi che ci sia stato un traditore nella montagna del Legno Turchese?”

“Anche se non ne posso essere certo, anche io penso che sia probabile.”


“Tuttavia è anche comprensibile. Dopotutto i quattro grandi clan imperiali hanno offerto perfino un Armamento Imperiale come ricompensa; ci saranno sicuramente delle persone che non potranno resistere alla tentazione.” Disse Yaojiao Guang. Sembrava che avesse avuto la stessa idea di Chu Feng.

“Anche in questo caso, devo comunque trovare quella persona.” Lo sguardo di Chu Feng si riempì di intento omicida. Ciò che non tollerava era soprattutto il tradimento.


“Naturalmente. Ho già preparato il mio esercito. Potremo dirigerci verso il clan imperiale Ximen con te per salvare i tuoi amici e catturare subito quel traditore.” Yaojiao Guang indicò l’esercito dietro di lui.

“No, non posso. È un conto in sospeso tra me e i quattro grandi clan imperiali. Come potrei coinvolgere la vostra razza delle mostruose bestie draconiche?” Chu Feng scosse la testa ripetutamente.


Se Chu Feng avesse portato con sé l’esercito, una grande parte dei loro membri d’élite sarebbe stata sacrificata. E se fossero stati sconfitti, sarebbero stati annientati tutti.


Questo valeva sopratutto adesso. I re delle mostruose bestie draconiche avevano perfino mandato due dei loro Anziani. Da questo era evidente che avesse mobilitato quasi tutto il suo potere combattivo.


Se questo esercito fosse stato sconfitto e annientato, il resto di loro non avrebbe potuto competere con i quattro grandi clan imperiali e probabilmente la loro intera razza sarebbe stata estinta a causa di Chu Feng.


“Chu Feng, ascoltami. C’è un’altra pessima notizia oltre alla cattura di Baili Xuankong.”


“L’Immortale delle Nevi che ti aiutato nelle pianure Gong Ba, ha subito annunciato che non interverrà più nel conflitto tra te e i quattro grandi clan imperiali. Stavolta… ha intenzione di rimanere a guardare.” Disse Yaojiao Guang.

“Non c’era un grande rapporto tra me e l’Immortale delle Nevi. Sono già estremamente grato che mi abbia aiutato in passato. È solo naturale che non mi aiuti di nuovo.” Chu Feng non biasimava la donna. Dopotutto non gli doveva nulla fin dall’inizio.


Solo che aveva avuto la sensazione che, a giudicare dalla sua personalità, l’Immortale delle Nevi avrebbe continuato ad aiutarlo. Un annuncio del genere sarebbe stato come dichiarare di avere paura dei quattro grandi clan imperiali, non era da lei.


Doveva esserci un motivo dietro la sua scelta, ma solo l’Immortale delle Nevi poteva saperlo.

“Senza di lei, hai perso un aiutante davvero importante. Hai poche possibilità di vincere contro i quattro grandi quattro imperiali. Se andassi da solo, sarebbe un suicidio, è meglio se ci permetterai di aiutarti.”

“La nostra razza possiede la stirpe di un drago, così la durata della nostra vita supera di gran lunga quella degli umani. Anche i nostri corpi sono molto più potenti di quelli degli umani. Così abbiamo qualche possibilità di vincere contro i quattro clan imperiali.” Disse Yaojiao Guang.


Un Anziano della fazione della guerra disse: “Partiamo adesso. Dopotutto le loro vite sono a rischio.”


“Chu Feng, la nostra razza ha già deciso. Insistiamo ad aiutarti.”

“In origine avevamo intenzione di mandare un Anziano della fazione della guerra e uno della pace. Tuttavia i due Anziani della fazione della guerra hanno insistito a partecipare. Capisci le loro intenzioni?” Yaojiao Guang indicò i due vecchi.


Sentendo queste parole, Chu Feng si commosse. I due Anziani della fazione della guerra gli avevano dato difficoltà molte volte, ma lo avevano fatto solo per gli interessi della loro fazione. Non erano davvero bestie mostruose ingrate.


Da quando Chu Feng aveva aiutato Yaojiao Tingyu ad ottenere l’eredità del Re Drago Nero, l’atteggiamento degli Anziani era cambiato completamente. Ora volevano perfino aiutare Chu Feng ad affrontare i quattro grandi clan imperiali. Anche se sembrava tutto volgere al peggio e avrebbero rischiato di perdere la vita, insistevano comunque a partecipare alla battaglia e avevano passato la grande responsabilità di proteggere la loro razza ai due Anziani della fazione della pace.

Da questo si poteva vedere quanto fossero determinati a ripagare Chu Feng.


“Anziani, capisco le vostre intenzioni gentili. Ma questo è davvero…” Chu Feng non desiderava coinvolgere la razza dei re delle mostruose bestie draconiche.


“Amico Chu Feng, non cercare più di persuaderci. Dobbiamo ripagare l’enorme grazia che ci hai mostrato.”


“Stavolta, se ci permetterai di accompagnarti in battaglia, mostrerebbe la tua stima nei nostri confronti.”

“Se insisterai a rifiutare, non ti costringeremo, ma se non tornerai più, la nostra razza radunerà tutto il nostro esercito per combattere uno scontro all’ultimo sangue contro i quattro clan imperiali.” Dissero gli Anziani della fazione della guerra.

“Guerrieri, condividete ciò che hanno detto gli Anziani?” Yaojiao Guang si rivolse verso i centinaia di migliaia di soldati dietro di lui.

“Ripagheremo la grazia che Chu Feng ci ha mostrato!!!”


“Ripagheremo la grazia che Chu Feng ci ha mostrato!!!”


“Ripagheremo la grazia che Chu Feng ci ha mostrato!!!”


…..


L’esercito della razza delle mostruose bestie draconiche gridò con forza. Le loro voci erano così fragorose che riecheggiavano nel cielo.

Chu Feng esitò per un momento. Poteva capire quanto erano determinati, così alla fine brandì la spada celeste immortale, la puntò al cielo e urlò: “Molto bene! Oggi combatterò con la razza dei re delle mostruose bestie draconiche. Verseremo il sangue dei quattro clan imperiali!”


“Verseremo il sangue dei quattro clan imperiali!”


“Verseremo il sangue dei quattro clan imperiali!”


“Verseremo il sangue dei quattro clan imperiali!”


…..


I soldati gridarono insieme al giovane.


“Come possiamo noi della Valle Nascosta del Mondo perdersi una battaglia del genere? Amico Chu Feng, ti dispiace se parteciperò anche io?” Duan Jidao apparì dietro Chu Feng.

“Lord Duan, le sue condizioni…” Chu Feng sussultò. Duan Jidao era già estremamente debole dopo aver instillato il suo potere in Jiang Wushang. Anche se sembrava essersi ripreso, così tanto da sembrare completamente in forma, Chu Feng aveva scoperto un grave problema.


La coltivazione di Duan Jidao aveva iniziato a degenerarsi. In origine era al settimo livello, ma a causa del processo di trasmissione dell’eredità, era sceso al sesto livello.

Eppure adesso… la sua coltivazione si era ridotta di un altro grado ancora. Era al quinto livello.


Chu Feng non era uno sciocco. Era un esperto in tecniche Spirit e conosceva tabù.


Così sapeva che Duan Jidao si era indebolito di molto, sarebbe stato impossibile per lui riprendersi in breve tempo.

Perciò doveva aver pagato un caro prezzo per riprendersi adesso, doveva aver sacrificato un livello di coltivazione per farlo.


Per aiutare Chu Feng, senza la minima esitazione, aveva usato una tecnica tabù per riprendersi.


“Amico Chu Feng, sto bene. Ma devo partecipare alla battaglia.”

“Per quanto mi riguarda, anche tu sei il mio benefattore. Se non fosse stato per te, avrei passato il potere del Lord imperatore Huang a Song Yuheng, mi sarei anche seppellito con qualcuno che non conosco nemmeno.” Mentre lo menzionava, Duan Jidao scosse ripetutamente la testa con un’espressione piena di vergogna.

“Senior Duan, è solo…” Chu Feng non poteva sopportare che il vecchio facesse un sacrificio del genere per lui.

“Ascoltami. Sto comunque per morire. Che utilità avrebbe la mia coltivazione?”


“Anche se la tenessi, la passerei comunque a Wushang. Anche Wushang ha detto che avrebbe preferito ottenere meno potere per aiutarti.” Mentre parlava, Duan Jidao scosse una manica e una figura apparì accanto a lui. Era Jiang Wushang.


“Fratellone Chu Feng, se mi consideri tuo fratello, allora non dire altro. Accetta e basta.” Disse Jiang Wushang guardandolo.

“Molto bene, parteciperemo insieme… a questa battaglia…” Chu Feng non provò a persuaderlo. Sapeva che sarebbe stato inutile vista la personalità di Jiang Wushang.


“Chu Feng, visto che hai accettato l’offerta di Wushang, allora io?” Chiese con un sorriso Duan Jidao.

“Senior Duan, dovrò farti prendere questo disturbo.” Chu Feng porse i suoi rispetti al vecchio, era davvero contento che si unisse a loro.


Dopotutto Duan Jidao era una figura temuta perfino dai tre palazzi. Anche se la sua coltivazione era diminuita di molto ora che aveva passato una porzione del suo potere a Jiang Wushang, era comunque al quinto livello, la sua coltivazione superava di gran lunga quella dei Sommi Anziani dei quattro clan imperiali.


Grazie a Duan Jidao, le loro possibilità di vincere sarebbero aumentate drasticamente.


“Chu Feng, visto che hai accettato tutti loro, non mi dirai che rifiuterai se ti dicessi che voglio partecipare anche io, vero? Sarebbe proprio un insulto sennò.” Disse con un sorriso Yin Gongfu mentre conduceva gli esperti della Valle Nascosta del Mondo.


“La ringrazio senior.” Chu Feng non cercò di rifiutare, invece porse i suoi rispetti e si inchinò verso di loro. Poi si girò e fece lo stesso con gli altri: “Vi ringrazio tutti!!!”


Il sangue di Chu Feng stava ribollendo, era profondamente commosso.


Come si dice… L’amico si vede nel momento del bisogno.


I quattro grandi clan imperiali volevano proprio ucciderlo. La decisione di Chu Feng di salvare Baili Xuankong e gli altri l’avrebbe condotto ad un disastro. Eppure in quel momento così tante persone erano disposte ad unirsi a lui per affrontare il nemico. Anche se fossero stati sconfitti in battaglia, che importava?





