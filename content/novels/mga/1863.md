---
weight: 1863
title: Capitolo 1863 - Arrivare a Bordo di Draghi
pubDate: 2024-08-08T05:13:16.558Z
tags:
    - mga
---


Gli enormi mostri stavano sfrecciando a gran velocità verso di loro. Non solo avevano un’aura imponente, ma erano anche terrificanti.


Quando arrivarono, si formarono nuvole nere e riecheggiarono dei tuoni. Si sollevarono raffiche violente che soffiarono via ogni creatura lungo il loro cammino. Chi aveva una coltivazione debole, anche se era lontano, fu scaraventato via dal vento come delle foglie ululando per poi rotolare a terra.


Guardandole più da vicino, la folla divenne ancora più scioccata. Era arrivato un enorme drago. Probabilmente era lungo diecimila metri, sembrava una catena montuosa che galoppava nel cielo.


Era così pieno di vita, le sue corna, le sue scaglie, i suoi artigli, le sue antenne e il suo ruggito intimidatorio non sembravano affatto un’illusione.


“Un drago, è disceso un drago! È una leggendaria Bestia Divina!!!” Gridarono molti con voce tremante.


“No, non è solo un drago. Guarda! Ce ne sono altri…” Presto risuonarono altre urla.


La folla si girò di nuovo a guardare e rimase scioccata nel vedere altri sette enormi colossi.


Otto draghi. Erano un totale di otto draghi e stavano volando rapidamente verso il clan imperiale Ximen.

“È davvero venuto.”


In quel momento, i Sommi Anziani al centro della grande formazione rivelarono espressioni serie. Sapevano bene che gli otto draghi dovevano essere venuti per Chu Feng.


Le loro ipotesi erano corrette. Dopo che gli enormi mostri si avvicinarono, scorsero delle figure sopra i colossi. Videro chiaramente Chu Feng e gli altri sui loro dorsi.

Soprattutto Chu Feng che era sopra la testa del drago che volava più avanti. Così la folla riuscì a vederlo subito.


“Chu Feng! È venuto! È davvero venuto!!!” La gente rimase sia scioccata che entusiasta. Aveva la sensazione che gli ribollisse il sangue. Non si sarebbero mai aspettati che Chu Feng fosse così coraggioso e che avrebbe affrontato i quattro grandi clan imperiali per Baili Xuankong e gli altri.


Tuttavia non si sarebbero mai immaginati che Chu Feng avrebbe portato otto enormi draghi con sé.


“Chu Feng, tu…”


In confronto alla folla, quando Baili Xuankong e gli altri della montagna del Legno Turchese videro Chu Feng, si riempirono di emozioni contrastanti.


Rimpiangevano proprio il fatto di essere stati catturati perché avevano spinto Chu Feng a cadere in questa trappola. Eppure allo stesso tempo erano estremamente commossi da come fosse disposto ad affrontare i pericoli per salvarli. Il cameratismo mostrato da Chu Feng scaldava il loro cuore.


“Antenato, direttore, Anziani, discepoli, per favore aspettate ancora un po’. Vi riporterò tutti a casa.” Chu Feng scorse con lo sguardo Baili Xuankong e gli altri mentre sorrideva. Poi porse i suoi rispetti e si inchinò cortesemente di fronte alla gente della montagna del Legno Turchese. Il suo gesto era significativo.


“Chu Feng…”


La breve frase del giovane riempì d’emozione la gente della montagna del Legno Turchese legata alle mura della città. In particolare i membri della Divisione Asura, i discepoli che un tempo erano stati sottoposti di Chu Feng. Erano così commossi che cominciarono a versare lacrime calde.


Chu Feng era un talento benedetto dal cielo, mentre loro erano nullità. Eppure li considerava suoi fratelli. Era stato disposto ad affrontare la morte per salvarli. Anche se Chu Feng avesse fallito e fossero morti qui, ne sarebbe comunque valsa la pena visto questo cameratismo.

“Chu Feng, finalmente sei arrivato. Non mi sarei mai aspettato che perfino il traditore del nostro clan imperiale Ximen sarebbe venuto ad aiutarti.”


“Ximen Gongfu, hai davvero intenzione di uccidere membri del nostro clan per quel Chu Feng?” Il capo del clan Ximen lo guardò.

“Capoclan Ximen, credo che ti stia sbagliando. Il mio nome è Yin Gongfu. Non ho nessun rapporto con il tuo clan. E Chu Feng è il mio amico. Se sei diventato suo nemico, allora sei anche mio nemico. Se desideri ucciderlo, cosa c’è di male se anniento tutto il tuo clan?” Disse ad alta voce Yin Gongfu.


“Tu!!!” Il capo del clan Ximen e i Sommi Anziani si infuriarono. Alla fine Yin Gongfu era un membro del loro clan, eppure aveva detto parole del genere.


Tuttavia Yin Gongfu sapeva bene cosa gli aveva fatto il clan imperiale Ximen. Aveva già rotto ogni legame con loro.

“Razza dei re Mostruosi delle Bestie Draconiche, non mi sarei mai aspettato che vi sareste intromessi. Vi darò un’altra possibilità. Avete davvero intenzione di inimicarvi i quattro grandi clan imperiali per un solo Chu Feng?” Disse un Sommo Anziano del clan imperiale Nangong.


“Non c’è bisogno di perdere tempo con parole superflue. I nemici di Chu Feng sono anche nostri nemici. Siamo destinati ad avere differenze inconciliabili.” Disse freddamente Yaojiao Guang. Il suo tono non ammetteva repliche.


“Umpf, mere bestie mostruose vogliono contendere con i nostri quattro grandi clan imperiali. Siete solo degli illusi!” Risuonò un’altra voce tonante.


Non proveniva dai Sommi Anziani, né dai quattro clan.


Una figura volò fuori dal clan imperiale Ximen e fronteggiò gli otto enormi draghi.


Era un anziano rugoso dai capelli bianchi. Era così vecchio da essere irriconoscibile. Non si potevano vedere nemmeno i suoi lineamenti, ma la sua aura era estremamente forte, era al quinto livello del Martial Emperor.

“Un Martial Emperor di quinto livello. Chi è quello? È davvero al qunto livello? Come hanno invitato un esperto del genere ad aiutarli?”

“No, guarda il suo abito. È l’abito del clan imperiale Ximen, che provenga dal clan Ximen?” La folla era rimasta scioccata.

In effetti perfino il gruppo di Chu Feng si accigliò. Non si aspettava che ci sarebbe stato un Martial Emperor di quinto livello a sostenere le truppe dei quattro clan.

“Sei Ximen Baiyuan, vero?” Disse Duan Jidao. Era piuttosto calmo e composto. Evidentemente conosceva quel vecchio potente.

“Ximen Baiyuan? Che sia davvero Ximen Baiyuan? Ma non è già morto molto tempo fa? Perché sarebbe ancora vivo?” Molti esperti della generazione più vecchia esclamarono con stupore.


Ximen Baiyuan proveniva dal clan imperiale Ximen, era il bisnonno di Ximen Feixue, un grande genio della sua era. Allora… si poteva dire che fosse una figura pari a quella di Nangong Longjian. Era molto famoso.


Però era nato non molto tempo dopo la scomparsa dell’Imperatore Qing. Doveva avere quasi diecimila anni. Sarebbe stato impossibile che qualcuno come lui fosse sopravvissuto. Dopotutto gli esseri umani non erano bestie mostruose, non vivevano così a lungo.


In effetti Ximen Baiyuan era già scomparso mille anni fa e non era più riapparso nella Terra Sacra delle Arti Marziali. Così molti avevano pensato che fosse morto.


Mentre per gli astanti era qualcosa di incredibile, per Chu Feng e gli altri era una pessima notizia.





