---
weight: 1869
title: Capitolo 1869 - Il primo fin dai Tempi Antichi
pubDate: 2024-08-08T11:13:16.559Z
tags:
    - mga
---

“Chu Feng, ridurrò il tuo corpo in diecimila pezzi!!!”


All’improvviso risuonò un ruggito. Due Sommi Anziani del clan imperiale Ximen stavano usando i loro Sigilli dell’Imperatore del Drago per farsi strada e caricare verso il giovane.


L’intento omicida sconfinato che stavano emettendo non sembrava appartenere a due vecchi, ma a due dei assassini.


Vedendo questa scena, gli spiriti che stavano proteggendo Chu Feng cercarono di intercettarli. Tuttavia perfino loro non riuscirono a contenere il loro improvviso moto di forza e coraggio e poterono solo sopportare la raffica di attacchi.


Era evidente che il massacro di Chu Feng aveva destato la loro furia. Adesso erano determinati ad ucciderlo anche a costo della vita e il loro potere combattivo era aumentato di molto.


Proprio in quel momento, un altro Sommo Anziano del clan Ximen apparì dal nulla.


Era a meno di mille metri di distanza da Chu Feng. Aveva già superato lo strato difensivo creato dagli spiriti. A quella distanza, era completamente capace di ucciderlo.

“Devi morire!!!” Gli occhi del Sommo Anziano erano rosso acceso. Il suo intento omicida era sconfinato. Sembrava che volesse divorare vivo Chu Feng.


“Boom!!”


Nel momento in cui apparì, attaccò Chu Feng con una mano.

Il suo colpo portava un’enorme quantità di potere marziale con sé. Con una potenza capace di distruggere le montagne e ribaltare i mari, la sua energia prese la forma di una nuvola magica dorata. Attaccato dal suo potere marziale, perfino l’Annientamento del Firmamento di Chu Feng iniziò a distorcersi. Alla fine esplose e si disperse.

Era troppo spaventoso. Dopotutto quel Sommo Anziano era un Martial Emperor di quarto livello. Indipendentemente da quanto fosse formidabile Chu Feng, non sarebbe riuscito a resistere ad un attacco normale di un Sommo Anziano. In quel momento, Chu Feng stava sfiorando la morte.


“Non è ancora il momento di morire per lui.”


All’improvviso risuonò una voce e il sapore di morte che aveva coperto Chu Feng scomparì all'istante. L’attacco del Sommo Anziano del clan Ximen era stato bloccato da qualcuno.

Immediatamente dopo, un vecchio apparì e ostacolò il Sommo Anziano. Era l’Immortale della Bussola.

“Bussola, di nuovo tu!!!” Il Sommo Anziano del clan imperiale Ximen era davvero infuriato. Vedendo che era stato lui ad impedirgli di uccidere Chu Feng, cominciò a stringere i denti così tanto che si sentì un crepitio.

“Vuoi uccidere il mio discepolo? Dovrai prima vedertela con me, il suo maestro.” Disse con un sorriso raggiante l’Immortale della Bussola.

“Molto bene, ucciderò prima te.” Il Sommo Anziano del clan imperiale Ximen era già determinato ad uccidere. Senza disturbarsi a dire parole superflue, brandì la sua arma e cominciò a lanciare attacchi verso l’Immortale della Bussola.


Per quanto riguardava l’Immortale della Bussola, anche se stava sorridendo, anche il suo sguardo era pieno di un intento omicida sconfinato. Ogni suo colpo era estremamente feroce e spietato. Sembrava nascondere pugnali nei suoi sorrisi.

“Avanti, continuiamo.”


Chu Feng tornò a guardare i tre capiclan.


“.....”


Tuttavia, anche di fronte alla sua nuda provocazione, i tre capiclan non osarono raccogliere la sua sfida, invece si ritirarono frettolosamente.


Dopo aver visto come il giovane aveva ucciso il capo del clan Ximen, avevano già capito di non poter competere con lui. Se avessero continuato a combattere contro di lui, anche loro sarebbero stati uccisi.

La gente che vide la scena si riempì di emozioni contrastanti. All’inizio pensavano che Chu Feng fosse destinato a perdere contro i capiclan.


Eppure in quel momento il giovane ne aveva ucciso uno e gli altri tre si erano spaventati così tanto che si stavano ritirando. Questo lasciò senza parole la folla.

“Umpf, rifiuti.” Chu Feng sogghignò. Poi sfrecciò in avanti ed entrò nel vuoto. Non cercò di mettere all’angolo i tre capiclan e invece si girò per andarsene.


I tre capiclan sussultarono. Avevano sondato lo spazio attorno a loro e avevano scoperto che il giovane non stava cercando di attaccarli dal vuoto, se ne stava andando.


Erano confusi da come si stesse ritirando, nessuno poteva fermarlo, ma perché non stava continuando ad attaccare?


“Clank!”


Non molto tempo dopo che Chu Feng se ne andò, un raggio freddo brillò sulle mura della città, il posto dove erano appesi Baili Xuankong e gli altri. Le catene di metallo che li legavano furono tagliate da quel raggio freddo.


La gente della montagna del Legno Turchese atterrò e recuperò la libertà.

“Antenato, l’ho sorpresa.” Chu Feng apparì accanto a Baili Xuankong e agli altri.

“Dannazione! Stava creando un diversivo!”


Pensarono con amarezza i tre capiclan. Prima Chu Feng si era diretto nella direzione opposta alle mura e questo li aveva spinti a pensare che stesse cercando di fuggire. Tuttavia non si sarebbero mai aspettati che invece sarebbe andato a salvare gli ostaggi.


I tre capiclan avevano capito perché non aveva colto l’occasione per ucciderli e invece aveva deciso di andarsene.


Questo perché salvare Baili Xuankong e gli altri era molto più importante.


“Maledizione, Chu Feng è passato attraverso una falla e li ha salvati.”


I Sommi Anziani dei quattro grandi clan imperiali rimasero scioccati.


Dopo che la barriera difensiva era stata trapassata, gli spiriti avevano caricato immediatamente. Così non avevano avuto l’occasione di andare a salvare Baili Xuankong e gli altri ostaggi.


Tuttavia, allo stesso tempo, avevano impedito ai re delle mostruose bestie draconiche e agli altri esperti di salvare Baili Xuankong e gli altri. Così, anche se gli Anziani della fazione della guerra si erano diretti subito verso le mura della città, non erano riusciti a salvarli.

In origine, avevano pensato che questo stallo sarebbe continuato. Tuttavia non si sarebbero mai aspettati che Chu Feng avrebbe trovato una falla nelle loro difese e avrebbe salvato la gente che nemmeno Martial Emperor di quarto livello potevano salvare.


“Splendido.”


I due Anziani della fazione della guerra si rallegrarono.

“Quel ragazzo è diventato uno Sciamano dal Marchio del Drago?”


Lo sguardo dell’Immortale della Bussola stava brillando. Questo perché aveva scoperto che non era una coincidenza che Chu Feng fosse riuscito ad avvicinarsi di nascosto agli ostaggi.


Chu Feng era uno Sciamano dal Marchio del Drago, aveva usato le sue tecniche Spirit per nascondere la sua aura. Per questo era riuscito ad aggirare le difese nemiche senza venire individuato.

“Buzz!”


Chu Feng ignorò gli sguardi della folla. Con un cenno della manica, una formazione spirit dorata coprì Baili Xuankong e gli altri.

La coltivazione degli ostaggi era stata inibita. Chu Feng stava cercando di usare le sue tecniche per sciogliere le restrizioni e ripristinare il loro potere.


All’improvviso qualcuno gridò allarmato: “Presto, guardate, è una formazione del Marchio del Drago. Quel Chu Feng, è… è davvero uno Sciamano dal Marchio del Drago?”

“Cielo! È vero!” La folla aveva notato le venature a forma di drago che scorrevano sulla barriera.


Uno Sciamano dal Marchio del Drago. Chu Feng aveva rivelato… di essere uno Sciamano dal Marchio del Drago.


Questo sconvolse la folla già agitata. La gente non riuscì a mantenere la compostezza.

Per la vasta maggior parte delle persone, esistevano solo dieci Sciamani dal Marchio del Drago nella Terra Sacra delle Arti Marziali. Ognuno di loro erano figure straordinarie della Terra Sacra delle Arti Marziali ed erano soprannominati Immortali.


Era proprio perché c’erano così pochi Sciamani dal Marchio del Drago che… dopo che Chu Feng aveva ucciso l’Immortale Baimei, aveva suscitato disprezzo. Alcuni avevano detto che era stato spietato e abominevole per aver ucciso uno Sciamano dal Marchio del Drago.

Tuttavia, guardandolo adesso, all’improvviso la folla ebbe la sensazione che avesse i requisiti per uccidere l’Immortale Baimei.


Non era mai esistito uno Sciamano dal Marchio del Drago giovane come Chu Feng fin dai tempi antichi.


L’Immortale Baimei? Come poteva competere con lui? Anche se era stato ucciso, non importava.


Dopo un momento di shock, qualcuno gridò allarmato: “Il primo fin dai tempi antichi, il primo fin dai tempi antichi.”

“Dato quanto è sbalorditivo, chi potrebbe diventare il Signore di un’Era se non lui?” Esclamò un’altra persona.





