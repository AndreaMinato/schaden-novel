---
weight: 18760
title: Capitolo 1876 - Anziani Ospiti
pubDate: 2024-08-08T18:13:16.560Z
tags:
    - mga
---


“Cosa?” Sentendo queste parole, figuriamoci Yin Chengkong, perfino Baili Xuankong e gli altri rimasero estremamente scioccati.


In quel momento Yin Chengkong era senza parole. Sembrava aver appena mangiato cinquanta chili di cacche di cane.


Non si sarebbe mai aspettato di essere stato ingannato. Chu Feng non aveva mai avuto prove e stava solo cercando di spaventarlo.

Eppure… si era spaventato e aveva ammesso tutto. Era stato surclassato.

“Chu Feng, infido bastardo, anche se morirò, ti porterò nella tomba con me!!!” Infuriato, Yin Chengkong si precipitò su di lui. Stava cercando di ucciderlo.


“Boom!”


Tuttavia, prima ancora che potesse avvicinarsi a Chu Feng, il suo corpo esplose. Solo l’Armamento Imperiale Incompleto che teneva in mano cadde a terra. Yin Chengkong era completamente morto.


Non era stato Chu Feng ad ucciderlo, ma Baili Xuankong.


In origine Baili Xuankong aveva mostrato riluttanza nell’uccidere il traditore, ma vedendo come aveva attaccato Chu Feng, non era più riuscito a tollerarlo.

“Se lo merita. Ma come sapevi che era stato lui?” Chiese Baili Xuankong.


Non solo la gente della montagna del Legno Turchese stava guardando Chu Feng, perfino Nangong Longjian, l’Immortale della Bussola e i vari Re Mostruosi delle Bestie Draconiche lo stavano guardando. Desideravano tutti sapere come aveva fatto.


“Ho prestato attenzione alle reazioni dei Senior del nostro Sect per tutto il tempo. Da questo ho determinato che il traditore molto probabilmente era Yin Chengkong. Per questo ho contraffatto quella nota, ho mentito e ho fatto una scommessa. Non mi sarei mai aspettato di aver azzeccato.” Disse con un sorriso Chu Feng.


L’Immortale della Bussola che era rimasto in silenzio a lungo alla fine disse con un sorriso: “Oh ragazzo, l’hai detto con troppa noncuranza, no? Una mera scommessa? Se fosse stata solo una scommessa, come potevi essere così preparato? Avevi già un piano in mente da quando hai chiesto pubblicamente a Ximen Baiyuan chi era il traditore, vero?” Apprezzava ancora di più le doti del giovane ora.


Chu Feng sorrise lievemente. Anche se non l’aveva ammesso, la folla si rese conto che l’Immortale della Bussola doveva aver ragione e che il giovane aveva pianificato tutto fin dall’inizio.


Pensando a com’era riuscito ad escogitare uno stratagemma del genere in un momento del genere, perfino Baili Xuankong, Nangong Longjian e gli altri esperti provarono ammirazione per lui. Se non altro, a nessuno di loro era venuto in mente.


Jiang Furong, Bai Yunxiao e gli altri giovani della stessa generazione di Chu Feng provarono emozioni contrastanti. Un tempo erano superiori a Chu Feng, ma adesso Chu Feng poteva parlare faccia a faccia con Baili Xuankong, Nangong Longjian, il capo dei re delle mostruose bestie draconiche e a con altre figure del genere. Mentre loro… avevano già perso i requisiti per parlare.


Questa sensazione di enorme divario aveva fatto capire loro quanto era spaventosa la velocità dei progressi di Chu Feng.


Chi era amico di Chu Feng non provò troppo turbamento, ma altri come Bai Yunxiao, che un tempo erano stati suoi nemici, non poterono che sorridere con amarezza. Provavano rimpianto per la loro ignoranza di un tempo.


“Chu Feng, prendi questo.” Baili Xuankong lanciò il Sacchetto Cosmo delle ricompense della taglia al giovane.


“Antenato, dovrebbe essere lei a tenerlo. Dovremo fare crescere la nostra montagna del Legno Turchese in futuro. Questi oggetti saranno utili allo scopo.” Chu Feng non accettò, Mentre era vero che le risorse di coltivazione nel Sacchetto Cosmo gli avrebbero dato qualche aiuto, erano troppo insignificanti per lui e non potevano farlo aumentare di livello.


Tuttavia queste risorse di coltivazioni e tesori sarebbero stati estremamente importanti per gli altri della montagna del Legno Turchese. C’era davvero una grande quantità di ricchezze in quel Sacchetto Cosmo.

Era meglio lasciare che Baili Xuankong le usasse per favorire lo sviluppo del Sect. Chu Feng sapeva che, dopo oggi, la montagna del Legno Turchese avrebbe attraverso un rapido periodo di crescita.


“Molto bene allora.” Baili Xuankong alla fine annuì.

“Senior Yaojiao Guang, posso farvi prendere il disturbo di accompagnare il mio antenato e gli altri nella montagna del Legno Turchese?” Disse Chu Feng. Era ancora molto preoccupato per loro.

“Chu Feng, non torni con noi?” Chiese Baili Xuankong.

“Vorrei andare a trovare la mia amica.” Disse Chu Feng guardando Nangong Longjian.


In quel momento, Dugu Xingfeng e molti Anziani sentirono un fremito al cuore.

Si erano ricordati che nel loro Sect era apparso un altro genio oltre a Chu Feng. Era un’altra discepola straordinaria.


Anche se la sua forza non poteva competere con quella di Chu Feng, aveva un padre straordinario. Quella discepola era Bai Ruochen.

Allora, quando Bai Suyan aveva causato trambusto nella montagna del Legno Turchese e aveva dichiarato che il padre di Bai Ruochen era Nangong Longjian, la gente era rimasta scettica. In effetti la maggior parte di loro non ci aveva creduto. Ora però ne erano convinti.


A quanto pareva era la verità. Ripensandoci, gli Anziani si sentirono davvero sciocchi a non averlo riconosciuto quando Bai Ruochen si stava ancora allenando nella montagna del Legno Turchese.

“Va bene. Tuttavia non dobbiamo disturbare i re delle mostruose bestie draconiche. Possiamo tornare da soli.” Disse Baili Xuankong.

“Ma antenato,” Chu Feng era ancora preoccupato, temeva che la montagna del Legno Turchese andasse incontro ad un’altra grande calamità.


“Chu Feng, ciò che deve accadere accadrà. Non possiamo venire sempre protetti da te.”

“Ciò che è una fortuna non è una calamità. Le calamità non possono essere evitate. Se non potessimo sopportare queste difficoltà, allora non importa se la nostra montagna del Legno Turchese si estinguerà.”

“Fratello Baili, se non ti dispiace, vorremmo diventare alleati della tua montagna del Legno Turchese.” Disse all’improvviso Yaojiao Guang.


“Davvero?” Baili Xuankong si riempì di gioia. I re delle mostruose bestie draconiche erano pari ai quattro grandi clan imperiali in quanto a forza. Non avrebbe mai osato pensare ad un’alleanza con loro.


“Se sei disposto a farlo, lo annuncerò immediatamente al mondo dopo il mio ritorno.” Disse con un sorriso Yaojiao Guang.

“Bene, naturalmente sono disposto a farlo.” Baili Xuankong annuì ripetutamente con emozione.

“In realtà anche io avrei una richiesta presuntuosa.” Disse l’Immortale della Bussola.

“Dica pure Immortale. Finché sarò capace di farlo, farò del mio meglio per aiutarla.” Disse immediatamente Baili Xuankong. Non osava trascurare questa figura importante.

“Vorrei diventare un Anziano ospite della vostra montagna del Legno Turchese. Potrebbe essere possibile?” Chiese con un sorriso l’Immortale della Bussola.


“Cielo!!!” Non solo Baili Xuankong e gli altri rimasero scioccati, anche Chu Feng ne fu sorpreso.


“Naturalmente, è una benedizione per noi averla come Anziano ospite.” Pieno di gioia, Baili Xuankong annuì ripetutamente.

“Allora è deciso.” Disse con un sorriso l’Immortale della Bussola.

“Ahah, oggi è proprio un giorno fortunato per noi.” Baili Xuankong e gli altri stavano mostrando larghi sorrisi, non potevano contenere la loro contentezza. Queste alleanze erano ottime notizie per loro.


Inoltre, con il loro sostegno, i loro nemici ci avrebbero dovuto pensare due volte prima di attaccarli.


Tuttavia, mentre erano molto contenti, sapevano molto bene che si erano offerti di farlo solo per via di Chu Feng.


Proprio in quel momento, Nangong Longjian disse: “Io non posso rappresentare il clan imperiale Nangong, ma posso rappresentare me stesso. Dato che non posso entrare in un’alleanza, farò la stessa richiesta dell’Immortale della Bussola di diventare un Anziano ospite della montagna del Legno Turchese.”





