---
weight: 18800
title: Capitolo 1880 - Malattia Incurabile
pubDate: 2024-08-08T22:13:16.560Z
tags:
    - mga
---


“Voi…”


“Non importa.” Nangong Longjian sospirò con riluttanza. Poi guardò Chu Feng e l’Immortale della Bussola: “Allora vi farò prendere questo disturbo.”


Dopo che finì di dire queste parole, Nangong Longjian si sedette a gambe incrociate. Presto una scia di gas nero iniziò ad uscire dal suo dantian. Come dei rampicanti, si diffuse velocemente per tutto il suo corpo, coprendolo.


Allo stesso tempo, l’espressione di Nangong Longjian divenne sempre più addolorata. Alla fine, la porzione della sua pelle non coperta dalla sostanza nera divenne bianca come un cadavere.


“Fisico dei Rampicanti Neri Raffinatori d’Anime?!” L’espressione dell’Immortale della Bussola cambiò drasticamente.


“Fisico dei Rampicanti Neri Raffinatori d’Anime? Cos’è?” Chiese Bai Ruochen.

“È una sorta di malattia innata. Mentre può temprare chi è malato, permettendogli di diventare più forte delle persone ordinarie, ruberà anche l’anima, facendo morire prematuramente alla fine.”


“Il Fisico dei Rampicanti Neri Raffinatori d’Anime è qualcosa con cui si nasce. Si nasconde nel dantian ed è mischiato all’Energia Primaria. Anche separandosi dalla carne e diventando una coscienza non ci si può liberare dal Fisico dei Rampicanti Neri Raffinatori d’Anime. Il solo modo per liberarsi è morendo.” Disse l’Immortale della Bussola.

“In tal caso, questa malattia è curabile?” Chiesero insieme Bai Ruochen e Bai Suyan.


“È molto difficile. Può essere rallentata, ma non rimossa. Inoltre, a giudicare dai suoi sintomi, dovrebbe essere allo stadio terminale del Fisico dei Rampicanti Neri Raffinatori d’Anime. Temo… che non potremo nemmeno rallentarlo.” L’Immortale della Bussola scosse la testa ripetutamente. Quando aveva scoperto che condizione era, si era reso subito conto di non poterlo aiutare.


“Immortale della Bussola, per favore salvi mio padre, per favore.” Bai Ruochen si inginocchiò e iniziò a pregare il vecchio. Il suo corpo stava tremando di dolore. Le parole dell’Immortale della Bussola avevano distrutto il suo ultimo briciolo di speranza, non voleva che suo padre morisse.

“Signorina, per favore si rialzi. Non è che non lo voglia salvare, è che non posso farci nulla.” L’Immortale della Bussola mostrò un’espressione impotente.


In quel momento, Nangong Longjian disse con tono debole: “Ruochen, non mettere in difficoltà l’Immortale della Bussola. La mia malattia è incurabile.” Anche se stava dicendo questo, Chu Feng intuì che nutriva ancora qualche speranza, alla fine voleva continuare a vivere.


Questo non perché fosse un codardo che temesse la morte, era evidente che non fosse una persona alla ricerca di ricchezze o fama. Aveva cercato di passare la sua coltivazione a sua figlia.


Non voleva morire perché amava la sua famiglia, Bai Ruochen e sua madre.


Proprio in quel momento, Chu Feng disse: “Senior della Bussola, conosco un metodo che potrebbe curare senior Longjian.”


“Dici sul serio?”


….


Gli altri lo guardarono.

Anche se avevano fatto domande diverse, mostrarono tutti espressioni contente. Sapevano che Chu Feng non avrebbe scherzato in un momento come questo, né era tipo da vantarsi.


“Non so nulla del Fisico dei Rampicanti Neri Raffinatori d’Anime, ma conosco una formazione Spirit specializzata nel curare malattie innate. Potrebbe essere efficace sul Fisico dei Rampicanti Neri Raffinatori d’Anime.” Disse Chu Feng.


“Amico Chu Feng, qualunque sia il metodo, diccelo.” L’Immortale della Bussola era ancora più interessato visto che aveva pensato che la malattia di Nangong Longjian fosse incurabile.


“Senior della Bussola, non ho mai usato questa formazione prima d’ora, così nemmeno io ne sono certo al cento per cento.”

“Visto che è molto familiare con il Fisico dei Rampicanti Neri Raffinatori d’Anime, vorrei che senior della Bussola ci desse un’occhiata per vedere se la formazione è fattibile.”


Chu Feng iniziò a scrivere con le dita a mezz’aria. Stava formando un diagramma di potere spirituale.


Il diagramma brillava con luce dorata ed era davvero appariscente. Questo era il diagramma del metodo per creare la formazione Spirit.

Chu Feng aveva descritto l’intero processo e i materiali necessari.


Ci mise due intere ore solo per spiegarlo, era evidente quanto fosse complicata la formazione Spirit.


Figuriamoci Bai Suyan e Bai Ruochen, perfino Nangong Longjian, uno Sciamano dal Marchio del Serpente, rimasero sbigottiti.


Era troppo complicato, nemmeno lui poteva capirlo. Ma si rese conto che non erano segni casuali, era davvero il contorno di una formazione, una formazione davvero potente.


Quando lo vide, Nangong Longjian si animò. Anche il dolore che stava sentendo era diminuito di molto. Era speranzoso, vedendo la formazione Spirit di Chu Feng, aveva trovato una speranza per continuare a vivere.


In quel momento, l’Immortale della Bussola mostrò un’espressione estremamente seria. Il suo sguardo si stava spostando incessantemente per il digramma. Continuò ad esaminarlo per sei ore per poi fermarsi, poi disse pieno d’emozione:


“Sorprendente! Davvero troppo sorprendente! Amico Chu Feng, dove hai ottenuto una formazione Spirit così sorprendente?”


“Dal Divino Diagramma dei Nove Spiriti.” Disse Chu Feng.


“Il Divino Diagramma dei Nove Spiriti?” L’Immortale della Bussola sussultò e poi lo guardò con incredulità: “Sei riuscito a capirne i contenuti?”


A dire la verità, Chu Feng provò un po’ di inquietudine sotto lo sguardo stranito dell’Immortale della Bussola, ma alla fine annuì.

“Sei riuscito a comprenderlo tutto?” Chiese di nuovo l’Immortale della Bussola. Il suo sguardo era diventato ancora più rigido.


Non era solo l’Immortale della Bussola; perfino Nangong Longjian stava guardando Chu Feng con un’espressione sbalordita. Evidentemente anche lui sapeva del Divino Diagramma dei Nove Spiriti.

“Mn.” Chu Feng annuì di nuovo.


In quel momento, l’Immortale della Bussola divenne silenzioso e così anche Nangong Longjian. Solo dopo molto tempo i due riuscirono a calmarsi. Guardarono di nuovo Chu Feng con espressioni davvero meravigliate.

“Ecco perché, ecco perché!!”


“Davvero, ecco perché!!!” L’Immortale della Bussola si entusiasmò e iniziò ad esclamare con ammirazione: “Non sei affatto una persona ordinaria. Il Divino Diagramme dei Nove Spiriti è esistito da così tanto tempo ed è finito nelle mani di innumerevoli persone. Mentre è vero che molti sono riusciti ad ottenere qualche beneficio esaminandolo, non c’è mai stato nessuno capace di comprenderlo tutto.”


“Sapevi che perfino il creatore del Divino Diagramma dei Nove Spiriti, il Dio dei Nove Spiriti, non è stato in grado di comprenderlo tutto? Per questo ha creato il diagramma prima della sua morte nelle speranze che le generazioni dopo potessero capire quelle formazioni Spirit perdute.”

“Tuttavia, anche dopo che sono passati tutti questi anni, anche dopo che le generazioni successive hanno tentato di usare ogni sorta di metodo, nessuno di loro è riuscito a capirle il Divino Diagramma dei Nove Spiriti.”


“Qualcuno ha perfino ucciso i Nove Spiriti Malvagi del diagramma per la rabbia con l’intenzione di distruggere il diagramma. Tuttavia, non molto tempo dopo, il Divino Diagramma dei Nove Spiriti è riapparso. Non solo non è stato distrutto, ma anche i nove spiriti sono resuscitati.”


“Il Divino Diagramma dei Nove Spiriti è indistruttibile!!!”


“Ha superato di gran lunga le aspettative della gente. In seguito, un grande Sciamano ha dichiarato che il Dio dei Nove Spiriti deve aver usato tutte le sue conoscenze per creare il diagramma prima di morire e questo ha diminuito di molte la difficoltà nel comprenderlo.”

“Tuttavia, se uno volesse comprenderle, bisogna fondersi insieme al Divino Diagramma dei Nove Spiriti, richiede un fisico estremamente potente. È fuori dalla portata di una persona ordinaria.”


“Non mi sarei aspettato che saresti riuscito a fare una cosa del genere.” L’Immortale della Bussola guardò Chu Feng con un’espressione scioccata. Non sembrava che stesse osservando un’altra persona, ma un dio.


Chu Feng era riuscito a compiere un’impresa impossibile per le persone ordinarie.


“Wow, sembra che tu non sia riuscito ad ottenere il potere del Divino Diagramma solo grazie al filo dell’aura del successore dell’Imperatore Gong. Invece è stato perché possedevi un fisico speciale che poteva sopportarne il potere. È per questo che sei riuscito a comprendere quelle formazioni Spirit.” Esclamò Ovetto.

Anche Chu Feng era scioccato. Come Ovetto, aveva creduto che fosse stato merito dell’aura del successore dell’Imperatore Gong. Solo dopo aver sentito le parole dell’Immortale della Bussola aveva capito com’era andata davvero.


Ora aveva compreso il vero significato dietro le parole del filo d’aura del successore “il tuo fisico è davvero diverso da quello delle persone ordinarie”.


“In tal caso, crede che la formazione Spirit potrà curare la malattia di senior Longjian?” Chiese Chu Feng.


L’Immortale della Bussola sorrise lievemente, poi disse: “Prima non avevo possibilità di curarlo, sì, ma adesso vedo che abbiamo qualche speranza di riuscirci.”

“Forse potremo curare questa malattia dopotutto.”





