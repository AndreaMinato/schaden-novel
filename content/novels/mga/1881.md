---
weight: 1881
title: Capitolo 1881 - Il Regno degli Elfi
pubDate: 2024-08-08T23:13:16.560Z
tags:
    - mga
---


“Immortale della Bussola, dice sul serio? Mio padre può essere davvero salvato?”


Sentendo queste parole, Bai Ruochen si emozionò così tanto da diventare incoerente: “La ringrazio, la ringrazio. Grazie davvero…”


Anche Bai Suyan stava di nuovo piangendo, ma stava sorridendo contenta.

“Se volete ringraziare qualcuno, allora dovete ringraziare l’amico Chu Feng, è sua la formazione Spirit.”


“Inoltre ho solo capito il metodo per attivarla e devo ancora padroneggiarla completamente. Temo che dovrò dipendere dall’amico Chu Feng per crearla.” Disse con un sorriso il vecchio.

“Chu Feng.” Bai Ruochen lo guardò, non sapeva cosa dire. I suoi occhi velati di lacrime erano pieno di gratitudine.


“Senior della Bussola, anche se ho qualche materiale qui, non basta. Spero che mi potrà aiutare.”


Mentre parlava, Chu Feng tirò fuori tutti i materiali necessari per la formazione Spirit. Erano rari tesori che aveva ottenuto uccidendo l’Immortale Baimei.


In effetti si poteva dire che il sacchetto cosmo dell’Immortale Baimei contenesse una grande varietà di materiali per creare ogni tipo di formazione Spirit possibile.

Tuttavia non erano ancora sufficienti.


“Questa formazione Spirit è davvero complicata, e i suoi materiali lo sono ancora di più. Mentre non oso garantire di averli tutti, posso radunare ciò che ho con l’amico Chu Feng.”


L’Immortale della Bussola non osò fare garanzie, così poté solo cercare i materiali nei suoi Sacchetti Cosmo uno per uno.


La quantità dei tesori che possedeva era ancora più numerosa. Mentre Chu Feng aveva procurato solo un terzo degli oggetti necessari, il vecchio aveva gli altri due terzi.


Tuttavia, anche così, mancava ancora un’ultima componente.

“Che sfortuna. Ci manca l’oggetto più difficile da ottenere.” L’Immortale della Bussola sorrise con amarezza.

“Il fiore Coda di Passero dalle Diecimila Foglie non è difficile da trovare. È solo molto difficile da ottenere. Questo perché il solo posto dove si può trovare è nel Regno degli Elfi.” Disse l’Immortale della Bussola.

“Il Regno degli Elfi.” Chu Feng, Bai Ruochen e gli altri sussultarono.


“Esatto, è nel territorio dell’organizzazione più potente della Terra Sacra delle Arti Marziali.”


“In quanto signori della Terra Sacra delle Arti Marziali, anche se non maltrattano umani e bestie mostruose, sono arroganti. Nel loro mondo, perfino la gente della loro razza è divisa in molti livelli diversi.”


“Gli Elfi dell’Antica Era che possono vivere nel regno hanno la stirpe più pura e il talento più sbalorditivo.”


“Se il talento di un elfo non è sufficiente, può essere cacciato via dal regno degli Elfi da un momento all’altro e mandato a vivere in altri territori.”


“Così il Regno degli Elfi non è solo un’area proibita per gli umani e le bestie mostruose, ma per la maggior parte degli elfi.”

“Questo è anche il motivo per cui è estremamente difficile ottenere qualcosa da lì.” Disse l’Immortale della Bussola.


“Possiamo fare un’offerta.” Disse Bai Ruochen.

“Credi che il Regno degli Elfi non avrà già ciò che hai da offrire? Ma ciò che desideri può essere trovato solo nel Regno degli Elfi.” Disse l’Immortale della Bussola.

“Cosa facciamo allora? Abbiamo davvero bisogno del fiore Coda di Passero delle Diecimila Foglie? Non possiamo salvare mio padre senza?” Bai Ruochen iniziò a preoccuparsi. Anche se avevano una speranza, non potevano toccarla. Questo la stava riempiendo di frustrazione.

“Ruochen, questa formazione Spirit è davvero speciale. La malattia di Senior Longjian è ancora più speciale. Il fiore Coda di Passero delle Diecimila Foglie non è qualcosa di assolutamente necessario, ma il senior della Bussola e io non oseremmo farne a meno. Anche se è solo un’erba medicinale che fa da supporto, se ci manca, forse avremo meno possibilità di riuscirci.” Spiegò Chu Feng.


“Cosa facciamo allora?” Bai Ruochen era così preoccupata che era sul punto di piangere. Si sentiva estremamente impotente in questa situazione.


“Signorina, non devi preoccuparti troppo. Anche se gli elfi dell’Antica Era sono tutti orgogliosi e arroganti, non sono completamente irragionevoli. Un tempo ho ottenuto il fiore Coda di Passero dalle Diecimila Foglie da loro. Tuttavia è proprio perché l’ho chiesto una volta che non ho il permesso di chiedere di nuovo il loro aiuto.”


“Per quanto riguarda tuo padre, dato che è già in queste condizioni, evidentemente non può andare nel Regno degli Elfi. Così credo che dipenderemo dall’amico Chu Feng.” L’Immortale della Bussola lo guardò.


Non poteva andare lui e Nangong Longjian non era nelle condizioni di viaggiare. Tra Bai Suyan, Bai Ruochen e Chu Feng, era chiaro che sarebbe stato Chu Feng ad avere più probabilità di successo nell’ottenere il fiore.


“Lasciate fare a me. Volevo proprio vedere com’era il Regno degli Elfi.” Disse con un sorriso Chu Feng.

“Ma…” Bai Ruochen voleva dire qualcosa, ma esitò. Non voleva metterlo in una situazione difficile. Anche se l’Immortale della Bussola non l’aveva detto esplicitamente, poteva capire dalle sue parole che gli elfi dell’Antica Era sarebbero stati difficili da gestire e che quelli del regno degli elfi lo sarebbero stati ancora di più.


Non voleva che Chu Feng soffrisse per aiutarla, però non voleva nemmeno che suo padre morisse. Per questo voleva dire qualcosa, ma aveva esitato.

“Ruochen, non rimuginarci su. Sarei comunque andato a visitare il Regno degli Elfi prima o poi, sono sempre stato curioso al riguardo. Probabilmente solo gli elfi dell’Antica Era sanno cos’è successo in passato.”

“Così, non ci andrò solo per chiedere una medicina per senior Longjian. Lo sto facendo anche per soddisfare la mia curiosità.” Disse con un sorriso Chu Feng.


Tuttavia Bai Ruochen non rispose. Come poteva non aver capito che lo stava dicendo solo per consolarla?

“Amico Chu Feng, se vuoi ottenere il fiore Coda di Passero dalle Diecimila Foglie, posso solo darti un consiglio. Sopporta.” Disse l’Immortale della Bussola.


Sentendo queste parole, le espressioni di Bai Ruochen e di Bai Suyan cambiarono. Si erano rese conto di quanto sarebbe stato difficile ottenere la medicina dal Regno degli Elfi.


Proprio in quel momento, Nangong Longjian disse: “Amico Chu Feng, la reputazione è importante, non devi sopportare umiliazioni per me.”

“La ringrazio per il consiglio senior. So cosa fare.” Chu Feng porse i suoi saluti.

“In tal caso dovresti partire ora così da tornare velocemente. Puoi lasciare Nangong Longjian a me.”

“Anche se non posso rallentare la diffusione della sua malattia, posso alleviare le sue sofferenze.” Spiegò l’Immortale della Bussola.

“Dovrò contare su di lei allora.” Chu Feng porse i suoi saluti al vecchio. Poi gettò un’occhiata verso Bai Ruochen e disse con un sorriso: “Non preoccuparti, tornerò sicuramente con un fiore Coda di Passero dalle Diecimila Foglie.”


Dopodiché lasciò la caverna. Procedette da solo verso l’organizzazione più antica della Terra Sacra delle Arti Marziali.


Visto che il viaggio sarebbe stato molto lungo, per evitare di attirare l’attenzione, Chu Feng si coprì con un mantello. Per la maggior parte del tempo si sarebbe nascosto nel vuoto mentre viaggiava. Le persone non potevano nemmeno vederlo.





