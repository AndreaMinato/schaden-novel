---
weight: 1884
title: Capitolo 1884 - Xian Miaomiao
pubDate: 2024-08-09T02:13:16.561Z
tags:
    - mga
---


“Questa persona è il signorino del nostro regno degli elfi, Yushi.” Presentò uno degli elfi dell’Antica Era accanto a Chu Feng.

“Così è il signorino Yushi. È un piacere conoscerla.” Chu Feng porse i suoi saluti e non smise di sorridere.

“Non c’è bisogno di essere troppo cortesi. Seguimi.” Xian Yushi arricciò le labbra con sdegno. Poi iniziò a volare verso la regione interna del regno degli elfi.


Vedendo questo, Chu Feng strinse lievemente gli occhi. Non sapeva che sorta di intenzioni avesse Xian Yushi, ma non esitò e lo seguì immediatamente. Non voleva perdersi l’occasione di entrare.


“Signorino Yushi, Chu Feng non ha ricevuto un invito, temo…” In quel momento, i quattro vecchi mostrarono espressioni in difficoltà. Anche se Xian Yushi era un signorino, non aveva i requisiti per invitare estranei nel regno degli elfi.


“Questa è l’intenzione della mia sorellona Lingyue, osereste ostacolarlo?” L’espressione di Xian Yushi divenne fredda. Sembrava estremamente scontento. Sapeva di non avere i requisiti per invitare ospiti ed era il motivo per cui questi Anziani avevano osato fermarlo.

“Non oseremmo.” Sentendo il nome della principessa Lingyue, i quattro Anziani si ritirarono immediatamente e non dissero più nulla.


“Umpf.” Xian Yushi sbuffò con freddezza. Poi guardò Chu Feng e disse con fare ostile: “Che stai lì a fare? Presto, seguimi.”


“Quel tipo, se la sta cercando. Non è abbastanza forte, ma ha deciso di sfogare la sua rabbia su di te.”


“Chu Feng, che ne dici se ci ritiriamo? Sento che questo Xian Yushi si sta comportando in modo estremamente ostile. Temo che correresti pericoli se entrassi nel regno degli elfi.” La regina era proprio scontenta dell’atteggiamento di Xian Yushi. Tuttavia, era sopratutto preoccupato per la sicurezza di Chu Feng.


Di fronte alle preoccupazioni di Ovetto, Chu Feng sorrise con indifferenza. Dopo aver scoperto che era stata la principessa Lingyue ad invitarlo, sembrò aver pensato a qualcosa: “Di fronte alla gronda bisogna abbassare la testa. Inoltre… anche quel Xian Yushi l’ha detto. La persona che mi ha permesso di entrare è la principessa Lingyue e non lui. Probabilmente, non importa quanto sia scontento di me, non mi farà nulla. Dopotutto quella cosiddetta principessa Lingyue non sembrava ostile nei miei confronti.”


Così, se Chu Feng era preoccupato prima, in quel momento era completamente sicuro di sé.

“Non so proprio che fare con te.” Ovetto sentiva che Chu Feng stava cercando di farsi forza.

“Non preoccuparti, so cosa fare.” Chu Feng sorrise di nuovo, poi iniziò a seguire Xian Yushi.


Dopo aver volato dietro di lui per quattro ore, finalmente raggiunse una formazione di teletrasporto dell’Antica Era. La attraversarono e viaggiarono per altre sei ore dopo essere usciti dal passaggio.


Durante tutto il viaggio, Xian Yushi non disse una sola parola a Chu Feng. Il suo atteggiamento era estremamente ostile, come se Chu Feng li dovesse dei soldi.


Quando Chu Feng uscì dalla formazione di teletrasporto, ciò che apparì di fronte a lui non fu solo un paesaggio splendido come un’illusione, vide anche una vasta città sconfinata.


Era il centro più spettacolare che Chu Feng avesse mai visto. Le enormi porte della città e mura raggiungevano le nuvole e risaltavano alla vista.


C’erano enormi gemme incastonate nelle porte e nelle mura. Le gemme erano tutte di colore diverso e non erano affollate insieme. Combinate con i mattoni bianchi e le tegole blu, sembravano cruciali per mostrare la bellezza e la nobiltà della città.


“Il regno degli elfi è davvero straordinario.” In quel momento, perfino Ovetto non riuscì a trattenersi dal lodare il regno degli elfi.


Non lo stava lodando solo per la sua bellezza, ma sopratutto perché ogni mattone e tegola sulle mura erano piene di formazioni Spirit.


Esatto, non era solo una porta o un muro ad essere protetti da formazioni, ogni componente aveva formazioni indipendenti.


Era proprio per questo ammasso di formazioni spirit che la città aveva un potere difensivo incredibile. In effetti questo centro era anche in grado di scagliare potentissimi attacchi. Poteva sia difendersi che attaccare simultaneamente. Era un’opera di dimensioni enormi.


In quel momento, Xian Yushi portò Chu Feng ad una piccola porta. Anche se era di dimensioni inferiori rispetto agli altri accessi, era comunque alta diverse decine di metri. C’erano quasi cento guardie ad ogni lato della porta, erano tutti Martial Emperor.


Anche se non erano potenti quanto i quattro Anziani prima, essendo solo al primo livello del Martial Emperor, era sorprendente che fossero solo mere guardie.


Se le Nove Organizzazioni lo avessero saputo, chissà cosa avrebbero pensato.


In quel momento Chu Feng si rese conto del perché il regno degli elfi era considerato il più potente nella Terra Sacra delle Arti Marziali. Di fronte ad esso, le altre organizzazioni sembravano incredibilmente piccole.


“Aspettami qui.” Disse freddamente Xian Yushi. Dopo aver finito di dire queste parole, attraversò la porta.


Per quanto riguardava Chu Feng, rimase sul posto e iniziò ad ammirare lo splendido paesaggio.


Mentre il cielo si stava già rabbuiando, i fiori, le piante e gli alberi scintillanti sembravano ancora più brillanti; ancora più belli.


Di fronte ad un paesaggio così splendido però a Chu Feng iniziarono a mancargli le sue amate, Zi Ling, Su Rou e Su Mei.


Se avesse potuto ammirare questo splendido paesaggio con le sue amate, quanto sarebbe stato bello.

Fortunatamente c’era Ovetto ad accompagnarlo e così non si intristì troppo.


…..


Nelle profondità del regno degli elfi c’era un palazzo speciale.


Questo palazzo era fatto da un enorme albero speciale che assomigliava ad un enorme fiore.


Se le altre piante scintillavano soltanto, la luce emanata dall’albero era così intensa che assomigliava ad un’enorme lanterna nel bel mezzo della notte.


Questo palazzo splendido era l’area proibita degli elfi dell’Antica Era. pochissimi avevano il permesso di entrare e gli altri, figuriamoci entrare, non si sarebbero potuti nemmeno avvicinare.

In quel momento, la principessa Lingyue era seduta in questo palazzo.


La principessa Lingyue si era tolta l’armatura e aveva indossato un lungo abito blu. Sembrava estremamente attraente, ma non era la padrona di questo palazzo.


"Sorellona, finalmente sei tornata. Mi sei mancata così tanto.”

All’improvviso una bellezza corse fuori dal palazzo. Come un coniglietto agile, balzò tra le braccia della principessa Lingyue.

Era una signorina di circa quindici o sedici anni. Aveva i capelli biondi, gli occhi blu e orecchie appuntite. Erano tutte caratteristiche speciali che dimostravano che anche lei era un elfo dell’Antica Era.


Solo che era ancora più bella degli elfi ordinari, arrivando al punto da essere assurdamente splendida.


Così, mentre aveva un aspetto molto simile a quello della principessa Lingyue, ogni sua caratteristica era ancora più perfetta. Questo valeva in particolare per i suoi grandi occhi blu, erano pieni di spirito e intelligenza.


Questa giovane era proprio il genio eccezionale degli elfi dell’Antica Era, Xian Miaomiao.


Era stata chiamata così da sua madre, ma pochissimi sapevano qual era il suo nome.





