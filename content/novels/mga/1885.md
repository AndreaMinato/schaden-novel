---
weight: 18850
title: Capitolo 1885 - Innumerevoli Ostacoli
pubDate: 2024-08-09T03:13:16.561Z
tags:
    - mga
---


“Oh, dovresti pulirti la bocca dopo aver mangiato.” La principessa Lingyue tirò fuori il suo fazzoletto e iniziò a strofinarle gli angoli della bocca. Stava sorridendo con uno sguardo gentile.


La principessa Lingyue era famosa per la sua amichevolezza. Generalmente avrebbe mostrato il suo lato gentile agli altri. Tuttavia solo quando era con Xiao Miaomiao avrebbe rivelato la sua pura gentilezza.


“Eheh, non ho nessun altro hobby a parte mangiare.” Xian Miaomiao abbracciò forte sua sorella. Tenendo gli occhi chiusi, iniziò a sfregare il suo visino tra le sue braccia. Sembrava una gattina civettuola.


“Non c’è da meravigliarsi che nostra madre ti abbia chiamato Miaomiao. Sei proprio una gattina golosa.” La principessa Lingyue le diede un colpetto sulla testa. All’improvviso il suo sguardo brillò e le posò una malo sulla spalla. Guardandola, chiese: “Miaomiao, la tua coltivazione… sei arrivata al terzo livello del Martial Emperor?”


“Sì.” Xian Miaomiao annuì sorridendo.


“Oh, sei troppo veloce. È passato poco dal tuo ultimo avanzamento di livello.” Anche se stava dicendo questo, la principessa Lingyue era estremamente contenta.


In origine, solo i maschi avevano il diritto di ereditare il trono. La morte dell’unico figlio dell’attuale sovrano gli aveva fatto perdere il suo unico successore, così aveva cercato di fare un altro figlio. Tuttavia dopo la nascita di Xian Miaomiao, aveva rinunciato all’idea.


Questo perché aveva deciso di passare il trono a Xian Miaomiao. Per questo aveva radunato tutti i grandi Anziani per tenere un incontro.


Dopo aver saputo delle sue intenzioni, i grandi Anziani si opposero subito. Anche se il padre di Xian Miaomiao era il re degli elfi, era stato comunque messo sotto pressione da loro.


Tuttavia il talento di Xian Miaomiao presto fu rivelato. La sua coltivazione aveva iniziato ad aumentare con fare fulmineo, ammutolendo la gente.


Così i grandi Anziani che prima erano così fermamente contrari non dissero più nulla.

Questo perché il talento di Xian Miaomiao era troppo spaventoso. Era ragionevole che succedesse al trono anche se era una donna.


Dopotutto il sovrano degli elfi sarebbe stato il più forte. Solo il più potente sarebbe stato degno di sedersi sul trono.


“Miaomiao, ho incontrato un umano oggi. Chi credi che sia?” Chiese la principessa Lingyue.

“Sorellona, stai facendo la noiosa. Mi hai già detto che è un umano, ma vuoi ancora che tiri ad indovinare. Stai sottovalutando la mia intelligenza?” Xian Miaomiao gettò un’occhiata di sottecchi verso la principessa Lingyue.

“Oh cielo. Volevo che indovinassi chi era.” Disse la principessa Lingyue.


“No, non lo farò. Non sono interessata agli umani.” Xian Miaomiao arricciò le labbra. Mentre parlava, stese la mano, attirò a sé un piatto di dimsum da un tavolo lontano e iniziò a mangiare.

“Oh cielo, mi chiedevo chi mi menzionava sempre quel Chu Feng. Che Chu Feng non sia umano?” Chiese la principessa Lingyue.

“Ehh?!!”


“Sorellona, stai dicendo che è Chu Feng? Hai incontrato Chu Feng? Dove?” Xian Miaomiao afferrò subito l’orlo dell’abito della principessa Lingyue. Stava saltellando per l’entusiasmo.


“Ma guardati. Se ti dicessi che al momento è nel nostro regno, non impazziresti di gioia?” Disse con un sorriso la principessa Lingyue.

“È venuto qui? Dove? Vado a cercarlo.” Aveva intenzione di correre fuori a cercarlo.


“Torna qui, sei comunque una principessa. Comportati in modo più riservato. Inoltre non l’hai incontrato solo una volta? Perché ci penseresti così tanto?” Chiese la principessa Lingyue.

“Sorellona, non capisci. Chu Feng è il solo umano a parte Qing Xuantian ad aver attivato l’Ago Immortale dell’Antica Era. Mi incuriosisce proprio. Voglio sapere se diventerà il prossimo Qing Xuantian.” Disse Xian Miaomiao.

“Ci sono molti Aghi Immortali dell’Antica Era. Inoltre quelli fuori non sono difficili da attivare. Solo così, non potrà diventare simile a Qing Xuantian. Detto questo, è abbastanza capace.”

“Quando l’ho visto, ho notato subito che era proprio diverso dagli altri umani.” Disse la principessa Lingyue.

“Giusto, giusto. I suoi progressi sono estremamente veloci. Ho sentito che perfino Nangong Longjian lo ha difeso e ha costretto i quattro grandi clan imperiali a riconciliarsi con lui. Deve averlo fatto perché ha notato il potenziale di Chu Feng.” Disse Xian Miaomiao.


“In effetti è davvero promettente.” La principessa Lingyue annuì.

“Sorellona, in tal caso, dimmi dov’è Chu Feng, presto. Andrò a cercarlo.” Disse Xian Miaomiao.

“Non avere così tanta fretta. Lo metterò alla prova prima.” Disse la principessa Lingyue.

“Prova? Prova per Chu Feng? Per cosa?” Chiese con curiosità Xian Miaomiao.

“No, non Chu Feng. Xian Yushi.” Disse la principessa Lingyue.


“Xian Yushi?” Xian Miaomiao era completamente confusa.


“Il motivo per cui ho scelto di portarlo con me e aiutarlo ad allenarsi è perché ho scoperto che la sua natura è uguale a quella del suo fratello maggiore Xian Yuyin.”


“È una pessima natura. Figuriamoci per gli altri, sarà estremamente pericolosa perfino per noi elfi.”


“Così vorrei cambiarla. Ma ho scoperto che è davvero difficile cambiare la natura di qualcuno.”

“Stavolta gli ho fatto ricevere Chu Feng e gli ho dato qualche suggerimento. Voglio vedere se farà la scelta corretta o no.”

“Se farà la scelta corretta, allora non interferirò più con ciò che vuole fare.”


“Ma se sbaglierà, la sua natura dev’essere soppressa. Non possiamo lasciare che appaia un secondo Xian Yuyin.” Spiegò la principessa Lingyue.


“Capisco. Ma, sorellona, non che voglia criticarti, ma stai semplicemente sprecando tempo. Quel Xian Yushi ti deluderà sicuramente. Ha la stessa natura del suo fratello maggiore.” Disse Xian Miaomiao.


“In tal caso, non posso farci niente. Gli ho già dato una possibilità.” Disse la principessa Lingyue.


…..


In quel momento Chu Feng era ancora fuori dalle porte della città.


Non si aspettava che avrebbe dovuto aspettare dal crepuscolo fino all’alba.


Nonostante questo, non chiese alle guardie dove fosse andato Xian Yushi, né se ne andò. Invece continuò ad attendere.

A mezzogiorno, una guardia uscì e portò Chu Feng nel palazzo dove viveva Xian Yushi.

“Ehi, Chu Feng, mi dispiace proprio. Ero troppo stanco la scorsa notte. Dopo che ho sistemato le mie questioni, mi sono addormentato quando sono tornato.”

“Dopo che ho finito di fare colazione, continuavo ad avere la sensazione di essermi dimenticato di qualcosa. Solo dopo aver riflettuto a lungo mi sono ricordato di essermi scordato di te.” Disse sorridendo Xian Yushi.

Era semplicemente un grande insulto. Stava dicendo che Chu Feng era così insignificante che non solo si era dimenticato della sua esistenza, ma che gli ci era voluto un bel po’ di tempo solo per ricordarsi di lui.


“Eheh…” Chu Feng sorrise lievemente. Non se l’era presa troppo perché aveva già previsto che Xian Yushi gli avrebbe reso la vita difficile.

“Chu Feng, devi avere fame, vero? Avanti, prova le prelibatezze culinarie che ho preparato per te.” Xian Yushi gli porse una scodella.


Quando la vide, Chu Feng iniziò ad accigliarsi. Dentro c’era una sostanza pastosa nera che stava ribollendo. Non era cibo, era veleno.





