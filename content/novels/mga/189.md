---
weight: 189
title: Capitolo 189 - Tirannico
pubDate: 2024-05-30T11:13:16.358Z
tags:
    - mga
---


CAPITOLO SPONSORIZZATO ringraziamo akisame!
da editare
21 Capitoli in coda 0/3€
-Schadenfreude


Molti furono colti di sorpresa da questa scena inaspettata. Nonostante i membri del clan Jie volessero fare strisciare a terra la gente della gilda, non avevano intenzione di ferirli gravemente. Dopotutto era il territorio della Gilda del Mondo degli Spiriti.


Ma quando videro chi era stato gravemente ferito, le loro espressioni cambiarono drasticamente perché non apparteneva alla Gilda del Mondo degli Spiriti, ma al clan Jie.


"Cos'è successo?!"


Quella scena scioccò i membri del clan Jie. Perfino Maqiang e gli altri rimasero sbalorditi e confusi.


"Oggi nessuno potrà salvarvi!" Risuonò una lieve risata.


Chu Feng era entrato in battaglia e si stava sfregando le mani, sembrava impaziente di combattere.


"Sei stato tu ad attaccare?"


Maqiang fissò Chu Feng con stupore perché il membro che era crollato a terra e aveva perso coscienza era al quinto livello dell'Origin realm.
Tuttavia tutti potevano sentire che Chu Feng era al primo livello.


"Fratello Maqiang, ho avuto un po' di conflitti con il clan Jie in passato, quindi che ne dici se mi occupo io di loro?" Sorrise Chu Feng.


"Tu... vuoi occuparti di tutti loro da solo?" Una ragazza della Gilda del Mondo degli Spiriti spalancò la bocca per lo shock.


"Sono solo un gruppo di persone mediocri. Basto io contro di loro. Voi potete riposarvi." Chu Feng sorrise e fece un cenno a Maqiang.


"Ma che belle parole." Disse in tono furioso un membro del clan Jie, aveva intenzione di attaccare Chu Feng.


Ma prima ancora che attaccasse, una mano lo fermò. Era Jie Chuan. Nonostante fosse stato incredibilmente feroce quando aveva attaccato Maqiang e gli altri, mentre guardava Chu Feng era sorridente e molto amichevole.


"Fratello Chu Feng, queste sono ostilità personali tra il mio clan Jie e la Gilda del Mondo degli Spiriti. Mi chiedo se potresti evitare di interferire?" Disse sorridendo Jie Chuan.


"Posso ignorare i vostri conflitti, ma devo occuparmi delle ostilità che ci sono tra di noi, no?" Chu Feng diede un'occhiata a Jie Heng e anche ai due che lo avevano aiutato.


"Tra di noi?" Jie Chuan era confuso, ma reagì velocemente gridando verso Jie Heng, Jie Gang e l'altro loro compagno:"Maledetti! Avete fatto qualcosa al fratello Chu Feng?!"


"Io..." Jie Heng abbassò la testa e non parlò. Era evidente che temesse Jie Chuan e questo valeva anche per gli altri. Era evidente che avesse una posizione influente nel clan.


"Vabbè, non c'è bisogno di comportarsi in questo modo. Anche se tu non hai un'ostilità nei miei confronti, questo non significa che loro non ce l'abbiano. Ormai hanno deciso e non li puoi persuadere." Chu Feng aveva capito che Jie Chuan non lo considerava un nemico, ma gli altri membri del clan Jie non la pensavano nello stesso modo.


"Sigh..." Jie Chuan sospirò con amarezza e poi disse:"Fratello CHu Feng, non voglio attaccarti, ma ho una missione. Devo impedire alle persone della Gilda del Mondo degli Spiriti di salire oltre questo piano. Sembra che sia costretto ad offenderti."


Dopo aver detto queste parole, Jie Chuan si preparò ad attaccare. Rilasciò una pressione al sesto livello dell'Origin realm che fece ululare il vento attorno. Jie Chuan era un po' più forte di Maqiang e non era una persona da sottovalutare.


"Attaccate!" Allo stesso tempo, Jie Heng, Jie Gang e gli altri attaccarono. Usarono le loro forti tecniche marziali, circondando e sferrando attacchi verso Chu Feng.


Le mosse ruggirono e squarciarono l'aria. La forza del Potere Origin riempiva tutta la sala. Questa energia era letale.


"Ottima occasione."


Tuttavia Chu Feng non ebbe alcuna paura, chiaramente Jie Chuan e gli altri erano stati influenzati dalla Pressione Spirit e non avevano modo di usare la loro vera forza.


Chu Feng invece non ne era influenzato così tanto e poteva utilizzare a pieno le sue energie. Anche se nel clan Jie c'erano cinque persone al sesto livello dell'Origin realm e venti al quinto, Chu Feng non era minimamente impaurito.


*whoosh whoosh* Chu Feng usò la Tecnica Imperiale Celeste e sparì come un fantasma. Quando riapparve era già tra la folla del clan Jie.


Chu Feng era estremamente rapido e molti non riuscirono a reagire in tempo. Il ragazzo arrivò di fronte a Jie Heng, stese la mano e afferrò il bavero di Jie Heng per poi sferrargli diversi pugni in faccia.


"Ahhhh!!"


Dopo diversi attacchi, Jie Heng aveva il volto ricoperto di sangue. Il suo naso era diventato incurvato, i suoi incisivi si erano rotti e il suo viso si era deformato. Lacrime e sangue erano mischiati insieme mentre ululava per l'agonia.


"Vuoi morire!" Vedendo le misere condizioni di Jie Heng, gli altri iniziarono a mostrare intento omicida. I loro attacchi divennero incredibilmente violenti, sembrava volessero proprio ucciderlo.


"Volete uccidermi? Nessuno di voi ne è degno!" Chu Feng fece un cenno e lanciò via Jie Heng che si scontrò con il muro. Risuonò un'esplosione e il rumore dei detriti che cadevano si mischiavano alle grida di dolore di Jie Heng. Ovviamente a causa del colpo molte delle sue ossa si erano spezzate.


Dopo aver scagliato via Jie Heng, Chu Feng usò di nuovo la Tecnica Imperiale Celeste e schivò facilmente gli attacchi letali dei membri del clan Jie. Stavolta si precipitò verso un esperto al sesto livello dell'Origin realm, Jie Gang. La persona che prima aveva intenzione di uccidere Chu Feng.


"Moccioso, non essere troppo arrogante!" Dopo aver visto le mosse di Chu Feng, Jie Gang non aveva più la sicurezza di prima e non osò scontrarsi direttamente con lui. Formò velocemente una Formazione Spirit per difendersi.


*bang* Ma quando Chu Feng attaccò, la formazione non riuscì a bloccarlo. Si infranse come vetro.


Dopo aver fatto a pezzi la Formazione Spirit, Chu Feng afferrò Jie Gang per il bavero. All'inizio Jie Gang cercò di opporsi, ma fu del tutto inutile visto che la pressione di Chu Feng l'aveva già circondato.


Alla fine poté solo lasciare che Chu Feng lo scagliasse verso l'alto e lo facesse schiantare sul pavimento. Sentì degli scricchiolii provenire dalla sua schiena e il dolore delle sue vertebre che si rompevano.


*tap* Dopo che Jie Gang era caduto a terra, Chu Feng alzò il piede e gli calpestò il petto.
Gli spezzò le costole e poi scorse con lo sguardo il gruppo attorno dicendo:"Ammasso di spazzatura! Vieni pure!"


"Bastardo! Ti spellerò vivo!" Un altro esperto al sesto livello dell'Origin realm si precipitò verso di lui e mostrò una tecnica marziale di livello 5.


Il potere Origin condensò due uragani bianchi. Contenevano una forza terrificante e vorticarono verso Chu Feng.


Stavolta il ragazzo non li schivò. Alzò la mano e affrontò direttamente la tecnica di livello 5. Dopodiché balzò verso la persona che lo aveva attaccato. Lo premette a terra e poi lo calpestò diverse volte fino a schizzare sangue ovunque. Risuonavano in continuazione grida di dolore ancora più miserabili di quelle di Jie Gang e Jie Heng.
                                        

