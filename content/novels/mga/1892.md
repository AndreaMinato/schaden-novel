---
weight: 18920
title: Capitolo 1892 - L’Armatura Divoratrice del Sangue
pubDate: 2024-08-09T10:13:16.562Z
tags:
    - mga
---


“Xian Miaomiao?” Chu Feng rimase sbalordito sentendo questo nome. Poi guardò con sospetto Xian Miaomiao e chiese: “Non mi stai mentendo, vero?”


“Perché ti mentirei? Non ti sto mentendo.”


“Aspetta, perché pensi che sto mentendo? Ah, stai sottovalutando il mio nome?” Xian Miaomiao gonfiò le guance con rabbia.


“Ahah, naturalmente no, come oserei farlo?”


“Solo… il nome Xian Miaomiao, è eh… molto bello, molto bello.” Chu Feng fece un cenno noncurante. In effetti il nome Xian Miaomiao era proprio interessante. Era scherzoso, non assomigliava al nome che avrebbe avuto una grande principessa degli elfi dell’Antica Era. Tuttavia Chu Feng era sicuro che non la ragazza non lo stesse ingannando.

“Sembra che stiate proprio andando d’accordo.” In quel momento la principessa Lingyue entrò. Il vecchio Martial Emperor di quinto livello la stava seguendo.

“Sorellona, zio Yue, siete venuti. Ho già preparato un banchetto e vi stavo aspettando.” Xian Miaomiao batté le mani con entusiasmo. Poi corse verso l’interno della sala del palazzo.


“Piccola golosona.” La principessa scosse la testa con un sorriso. Poi guardò Chu Feng e disse: “Signorino Chu Feng, prego. È raro che quella ragazza mi inviti a mangiare. È grazie a te che sono stata così fortunata.”


“Sua altezza è troppo cortese. Può chiamarmi Chu Feng.”


“Anche se sono cortese, è solo perché il signorino Chu Feng è stato cortese prima.” Disse con un sorriso la principessa Lingyue.


“Ah…” Chu Feng sorrise. Non disse nulla e invece procedette verso l’interno della sala del palazzo.


Dopodiché Chu Feng si godette un banchetto nella sala del palazzo. Era un pasto estremamente ricco. Poi fu portato dallo zio Yue in un palazzo in cui si sarebbe potuto riposare.


In quel momento, rimasero solo la principessa Lingyue e Xian Miaomiao nel palazzo dell’albero.

“Com’era? Ha superato la tua prova?” Chiese la principessa Lingyue.


“A stento.” Disse noncurante Xian Miaomiao.


“In tal caso, quanti fiori coda di passero dalle diecimila foglie vuoi dargli?” Chiese la principessa Lingyue.

“È riuscito a superarlo solo a stento, naturalmente non posso dargliene troppi. Dagliene solo cento.” Disse Xian Miaomiao.


“Che assurdità stai dicendo? Possediamo solo diverse migliaia di fiori coda di passero nel nostro regno.”

“Quando gli Immortali della Bussola e delle Nevi sono venuti a chiedere fiori coda di passero dalle diecimila foglie, gliene abbiamo dati solo uno a testa. Anche l'Immortale Raffinatore e l’Immortale Yin Yang ne hanno ricevuti solo cinque ciascuno.”


“Anche quando il nostro onorabile padre ha deciso di ringraziare l’Incommensurabile Immortale per averci aiutato ad aprire i resti dell’Antica Era, ha offerto solo dieci fiori coda di passero dalle diecimila foglie nel dono che ha preparato personalmente.”

“Anche se questo Chu Feng ha un talento eccezionale, la sua posizione è di gran lunga inferiore a quegli Immortali. È più che sufficiente donargli cinque fiori coda di passero, eppure vuoi dargliene cento? Se gli Anziani lo venissero a sapere, non sarebbero d’accordo.” Disse con fare scioccato la principessa Lingyue.


“Ahimè, sorellona, è vero che non abbiamo molti fiori coda di passero dalle diecimila foglie, ma non ne abbiamo comunque diverse migliaia? Inoltre Chu Feng li userà per salvare una persona. E anche se gliene dessimo in più? Allora mi ha aiutato, se non mi avesse aiutato, mi avrebbero picchiato.” Disse Xian Miaomiao.


“Assurdità! Anche se la tua coltivazione era di molto inferiore, quel gruppo di persone non avrebbero potuto farti niente. Inoltre c’era anche lo zio Qing con te. Figuriamoci un mero Dominio del Legno Turchese, nessuno nell’intera Terra Sacra delle Arti Marziali avrebbe potuto toccarti.” Disse la principessa Lingyue.

“Sorellona, se la mia coltivazione fosse debole come quella di una ragazzina ordinaria e se lo zio Qing non mi avesse seguito di nascosto per proteggermi, cosa credi che mi sarebbe accaduto se Chu Feng non mi avesse aiutato allora?” Disse con un’espressione seria Xian Miaomiao.


“Questo…” La principessa Lingyue sospirò. “Vabbè. Cento allora. Sapevo che provavi qualcosa di speciale per Chu Feng, non c’è da meravigliarsi che lo menzioni sempre.”


“Per quanto riguarda il nostro onorabile padre e gli Anziani, ti aiuterò a parlarci.” Alla fine la principessa Lingyue cedette. Questo perché sapeva che in effetti Chu Feng l’aveva aiutata.


La principessa Lingyue teneva molto a sua sorella. Dato che Xian Miaomiao voleva dare cento fiori a Chu Feng per ripagarlo, non aveva altra scelta se non accettare.

“Sapevo che la sorellona era la migliore.” Xian Miaomiao strinse con felicità il braccio della principessa Lingyue.


“Oh, giusto. Miaomiao, hanno finito di creare le armature divoratrici del sangue.” Disse Lingyue.


“Davvero? Quante?” Chiese Xian Miaomiao.


“Due.”


“Ah, non avevo detto che sarebbe stata sufficiente farne una? Perché produrne così tante?” Xian Miaomiao arricciò le labbra con fare insoddisfatto.

“Naturalmente è per la persona che ti proteggerà.” Disse la principessa Lingyue.


“Proteggermi? Quel Xian Yuyin? Mentre è vero che la sua coltivazione è aumentata di molto dopo che ha domato un Armamento Imperiale ed è un Martial Emperor di terzo livello come me, dovresti sapere che non può competere con me.”

“Così come potrebbe proteggermi? Sarebbe già ottimo se non dovessi proteggerlo io. Inoltre sai anche che… lo detesto.” Disse con rabbia Xian Miaomiao.

“Nemmeno a me piace. Tuttavia nostro padre e gli Anziani hanno deciso così. Dopotutto l’armatura divoratrice del sangue è qualcosa che solo un membro della giovane generazione può indossare. Inoltre, tra i più giovani, solo Xian Yuyin può accompagnarti nella formazione divoratrice del sangue.” Disse la principessa Lingyue.


“Giovane generazione?” Xian Miaomiao all’improvviso mostrò un’espressione gioiosa. Disse: “Avrei un candidato più adatto in mente.”

“Non stai parlando di Chu Feng, vero?” La principessa Lingyue iniziò ad accigliarsi.

“Mn, mn, mn, mn.” Xian Miaomiao annuì ripetutamente mentre sorrideva.

“Oh cielo. Chu Feng non è un elfo dell’Antica Era. Come potrebbe…”


“Sorellona, aiutami. Se dovessi farmi accompagnare da Xian Yushi, preferirei non andarci.” Xian Miaomiao si girò con rabbia.

“Smettila di fare i capricci. Dovresti sapere quanto è importante il Fiore Immortale dell’Antica Era per te. C’è sicuramente un Fiore Immortale dell’Antica Era in quella formazione divoratrice del sangue.” Sollecitò la principessa Lingyue.


Xian Miaomiao all’improvviso si girò e afferrò l’orlo dell’abito della principessa Lingyue. Disse con tono miserabile: “Allora aiutami a parlare con loro e lascia che sia Chu Feng ad accompagnarmi.”


Vedendo sua sorella comportarsi in questo modo, la principessa Lingyue non seppe come reagire. Conoscendo il temperamento di Xian Miaomiao, stava dicendo sul serio. Così, senz’altra scelta, sospirò e disse esasperata: “Sei davvero impossibile. Cercherò di fare del mio meglio.”

“Ahah, sapevo che la sorellona era la migliore.” Xian Miaomiao strinse di nuovo il braccio della principessa Lingyue e iniziò a dondolarlo avanti e indietro con gioia.


…..


Le bestie spirituali erano un organismo particolare dell’Antica Era, ma non erano affatto feroci. Erano solo estremamente veloci e avevano un aspetto simile a quello di un leopardo. Generalmente sarebbero state lunghe cinque metri. Erano state addomesticate dagli elfi da molto tempo.


Gli elfi dell’Antica Era avevano usato metodi speciali per cancellare la loro intelligenza e le avevano chiamate bestie spirituali. Al momento erano uno speciale mezzo di trasporto esclusivo del regno degli elfi.


Dentro la stanza delle bestie spirituali c’era Xian Yushi. Il suo corpo emanava un pessimo odore e accanto a lui c’era un uomo. Anch questa persona apparteneva alla giovane generazione, ma era al terzo livello del Martial Emperor.

Xian Yuyin in origine era un Martial Emperor di primo livello. Dopo il raduno della giovane generazione nelle pianure Gong Ba, era avanzato al secondo livello e gli era stato dato un Armamento Imperiale in dono. Poi, usando la formazione Spirit dell’Antica Era nel regno degli elfi, era riuscito a domare un Armamento Imperiale. Così la sua coltivazione era aumentata di nuovo. Per questo era al terzo livello oggi.


Prima dell’ascesa di Xian Miaomiao, era sempre stato il membro della giovane generazione più potente nel regno. Era il fratello di Xian Yushi.


“Fratellone, devi fare giustizia per me. È stato tutto a causa di Chu Feng che ho dovuto sopportare questa umiliazione.” Xian Yushi aveva riferito cos’era successo al fratello.

“Non ti preoccupare. Non gliela lascerò passare liscia. Solo che non posso ancora andare contro la principessa Lingyue. Questo perché mi devo fare carico di una grande responsabilità, entrerò nella formazione divoratrice del sangue insieme alla principessa Miaomiao per cercare il Fiore Immortale dell’Antica Era.” Disse Xian Yuyin.


“Davvero?” Xian Yushi si riempì di gioia, sembrava essersi dimenticato dei torti subiti oggi.


“Naturalmente. Sai anche che, per via del titolo di più forte della giovane generazione, sono stato in disaccordo con la principessa Miaomiao. Per questo non gli piaccio affatto. Tuttavia la principessa Miaomiao al momento è il successore del re.”


“Così devo migliorare il rapporto che ho con lei. Accompagnarla alla formazione stavolta sarà un’ottima opportunità per avvicinarmi a lei.”


“Non solo devo migliorare il mio rapporto con lei, userò questa opportunità per passare al livello successivo. Diventerò suo marito. Finché diventerò il suo uomo, anche se diventerà la regina, la persona con più autorità sarò io.”

“Allora, anche se quella pu***na di Lingyue è sua sorella, dovrà fare come dico io.”


“Per quanto riguarda Chu Feng, umpf, è un mero umano. Potrò ucciderlo come e quando voglio.” Xian Yuyin rivelò un sorriso minaccioso.


“Sono disposto a seguire il fratellone per il resto della vita.” Dopo un momento, Xian Yushi si inginocchiò di fronte al fratello per mostrare la sua lealtà. Sapeva che era una questione importante, se suo fratello avesse avuto successo, anche lui avrebbe goduto di un’enorme gloria.


“Ahahah…” Vedendo la sua reazione, Xian Yuyin sorrise ancora di più. Sembrava certo di poter diventare re in futuro.





