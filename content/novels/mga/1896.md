---
weight: 1896
title: Capitolo 1896 - Trampolino di Lancio
pubDate: 2024-08-09T14:13:16.562Z
tags:
    - mga
---


“Che importanza ha l’Ago Immortale del Dominio del Legno Turchese? È solo uno degli aghi d’argento più ordinari. Fin troppi elfi del nostro regno possono attivarne uno.”

“Se Chu Feng potesse attivarne uno dorato, allora non avrei nessuna obiezione.” Disse il padre di Xian Yuyin.


“Principessa Lingyue, hai menzionato molti dei punti di forza di Chu Feng. Apertamente o no, stai cercando di dire che Chu Feng è più forte di me, non è vero?”

“In tal caso, lo dimostrerò.”


“Oggi competerò con lui ad attivare l’Ago Dorato. Vedremo chi potrà attivarlo di più. Se potrà superare il mio risultato, rinuncerò ad andare nella formazione divoratrice del sangue.” Propose Xian Yuyin.


“Non è corretto. Se volessi competere, potresti competere in potere combattivo o potere Spirit. Eppure… hai deciso di usare gli Aghi Immortali.”

“Sappiamo tutti che per gli elfi è più facile attivare gli Aghi Immortali, mentre per gli umani è quasi impossibile farlo. Fin dai tempi antichi, solo un umano è stato capace di farlo ed è stato Qing Xuantian.”

“Chi è Qing Xuantian? Era la persona più potente nella Terra Sacra delle Arti Marziali durante la sua era.”


“Nel nostro regno degli elfi, ci sono molti individui capaci di attivare gli Aghi Immortali, ma chi tra di loro può competere con quel Qing Xuantian?” Disse ad alta voce Xian Miaomiao.


In quel momento, perfino le varie figure importanti nella sala si zittirono. Molti elfi erano capaci di attivare gli Aghi Immortali, ma nessuno di loro poteva rivaleggiare con Qing Xuantian.


“Così, il fatto che puoi attivare un Ago Immortale dell’Antica Era non significa nulla. Ma se è Chu Feng a farlo non è una questione da poco.”

“Anche se potessi attivare tutti e nove gli aghi, non potresti competere con l’ago d’argento che ha attivato Chu Feng.” Continuò Xian Miaomiao.


“Chu Feng, smettila di nasconderti dietro una donna. Lo sto chiedendo a te. Osi accettare la sfida o no?” Xian Yuyin era così infuriato che diventò verde. Esasperato, finì con lo sfidare direttamente Chu Feng ignorando la principessa.

“Sono disposto a fare un tentativo.” Disse con un sorriso raggiante Chu Feng. La sua espressione tranquilla era nettamente diversa dalla reazione di Xian Yuyin.


Mentre le persone ordinarie potevano non badarci, le persone presenti erano tutte straordinarie.


Il sovrano, i quattro grandi anziani, gli otto protettori e l’Immortale Incommensurabile provarono un nuovo livello di rispetto per Chu Feng notando questo dettaglio.


“Chu Feng, non devi competere con lui. È troppo ingiusto.” Xian Miaomiao cercò subito di fermarlo.

“È vero che è ingiusto. Non c’è bisogno che tu competa con lui per accompagnare Miaomiao. Non ha nessun potere decisionale in merito.” Perfino la principessa Lingyue cercò di persuaderlo.

“Ma, più che dimostrare le mie capacità, voglio farlo zittire.” Chu Feng sorrise lievemente e poi rivelò un’espressione seria mentre guardava Xian Miaomiao: “Fidati di me. Ti accompagnerò sicuramente.”


Sentendo queste parole, l’espressione di Xian Miaomiao si irrigidì. Era sbalordita e non sapeva come fermarlo. Così poté solo annuire ubbidientemente.


Tuttavia questa reazione ordinaria fece infuriare Xian Yuyin.

Nonostante Xian Miaomiao lo detestasse, si stava comportando come un gattino ubbidiente con Chu Feng. In quel momento aveva la sensazione di poter sparare fiamme dalla bocca, era così infuriato che sembrava sul punto di esplodere.


“Chu Feng, seguimi se ne hai il coraggio. Oggi ti farò vedere quanto divario c’è tra di noi!” Gridò Xian Yuyin. Poi volò fuori dalla sala del palazzo.


Chu Feng, Xian Miaomiao e la principessa Lingyue lo seguirono.


Gli altri nella sala del palazzo si scambiarono delle occhiate, poi si trasformarono in raggi di luce e volarono dietro di loro.


Anche queste figure importanti non volevano perdersi questo spettacolo.

“Chu Feng, Xian Yuyin non ha intenzione di competere con te usando lo stesso Ago d’Argento che hai attivato nel Dominio del Legno Turchese.”

“C’è un’enorme differenza tra un Ago Immortale d’Argento e uno Dorato. Anche se il metodo per attivarli è lo stesso, le Pozze Immortali in cui sono gli aghi dorati hanno una pressione di gran lunga superiore rispetto a quelle degli aghi d’argento.”


“Inoltre gli aghi d’argento possono essere attivati solo in giorni speciali ogni anno, mentre gli aghi dorati possono essere attivati in ogni momento e molte volte in successione.”

“La pozza immortale dove stiamo andando è localizzata nella regione più centrale del nostro regno. Ci sono un totale di nove aghi dorati lì. Un elfo dell’Antica Era ordinario non potrebbe attivare nemmeno un solo ago dorato. Chi è capace di farlo è considerato un genio e sarà cresciuto con attenzione.

“Mia sorella un tempo ha attivato quattro aghi dorati. Xian Yuyin ne ha attivati cinque.” Xian Miaomiao fece vari confronti, questo paragone era molto pratico e rivelava chiaramente quanto era potente Xian Yuyin.


Tuttavia Chu Feng non mostrò nessuna paura, chiese invece: “In tal caso, quanti ne hai attivati tu?”

“Nove.” Rispose la principessa Lingyue.


“Nove?” Chu Feng sussultò.

“Sì, nove. Ne ha attivati quattro in più di Xian Yuyin e cinque in più rispetto a me.”

“Perfino gli Anziani sono rimasti scioccati allora, soprattutto perché ha causato un fenomeno anormale, nove fulmini che si levano al cielo.” Disse la principessa Lingyue.

“Nove fulmini che si levano al cielo?” Chu Feng rivelò uno sguardo incuriosito.


“Sì, nove saette che sfrecciavano nel cielo. Non solo hanno illuminato l’intera regione, sembravano avere vita propria ed erano estremamente magnifici.” Disse la principessa Lingyue.

“Non erano magnifici. Erano inferiori allo spettacolo che hai creato quando hai attivato l’Ago Immortale tempo fa.” Disse Xian Miaomiao.

“Oh, giusto. Chu Feng, ho sentito da Miaomiao che hai causato un fenomeno anormale nel cielo quando hai attivato l’Ago Immortale. Secondo lei, era ancora più magnifico delle nove saette che sfrecciavano nel cielo. È vero?” Chiese con curiosità la principessa Lingyue.


“C’è stato un fenomeno anormale perché sono avanzato di livello.” Disse Chu Feng.


“In tal caso, vorrei proprio vedere che cosa succederà quando avanzerai di livello.” La principessa Lingyue mostrò un’espressione piena di anticipazione.

“La prossima volta che avanzerò di livello ti informerò così che tu possa venire a guardare.” Disse con un sorriso Chu Feng.


“Affare fatto!” Disse la principessa Lingyue.


“Sicuramente.” Chu Feng annuì.

“Anche io voglio guardare.” Disse Xian Miaomiao.


“Va bene, va bene. Porto anche te.” Disse con un sorriso la principessa Lingyue.


…..


Mentre Chu Feng e gli altri si stavano dirigendo verso gli Aghi Immortali, il padre di Xian Yuyin arrivò accanto al figlio e gli consegnò una pillola medicinale speciale.


“Mn?” Xian Yuyin rivelò un’espressione perplessa.


Suo padre gli mandò una trasmissione della voce di nascosto: “Allora eri solo ad un passo dall'attivare sei aghi dorati. Per questo ho chiesto all’Immortale Avaro di raffinare questo medicinale per te. Finché lo userai, potrai attivare sei aghi immortali dorati.”

“L’Immortale Avaro ha impiegato tre anni per crearla. Alla fine ci è riuscito e me l’ha passata. Non mi sarei mai aspettato che avresti potuto usarla così velocemente.”


“Grazie padre.” Xian Yuyin mostrò un’espressione gioiosa. Era sicuro di poter sconfiggere Chu Feng, ma con questo medicinale sarebbe riuscito ad ampliare il divario che c’era tra di loro. Inoltre avrebbe fatto un’ottima impressione al regno degli elfi. Chu Feng invece sarebbe stato solo disprezzato dagli altri.


Era certo che Chu Feng fosse destinato a diventare il suo trampolino di lancio.





