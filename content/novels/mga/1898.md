---
weight: 1898
title: Capitolo 1898 - Fulmini Dorati nel Cielo
pubDate: 2024-08-09T16:13:16.563Z
tags:
    - mga
---


Come se fosse in una rete da cui non si poteva fuggire, Chu Feng iniziò a radunare questi organismi sorprendenti nelle profondità della Pozza Immortale.


Aveva intenzione di catturarli tutti, tanto gli elfi dell’Antica Era non avrebbero potuto usarli.


Tuttavia ci mise molto tempo. Mentre Xian Yuyin era riuscito ad attivare sei aghi dorati in sole due ore, Chu Feng era rimasto in acqua da sedici ore ormai. Eppure non dava ancora segni di attività.


In quel momento il cielo si era già rabbuiato e adesso era tarda notte. Anche se era notte, la pozza immortale era diventata ancora più brillante e multicolore.


Tuttavia, quando questa luce si rifletté sul viso di XIan Miaomiao, rivelò un’espressione piena di preoccupazione e inquietudine.


“È passato così tanto tempo, che Chu Feng sia morto lì?”


“Non gli avevo detto di non esagerare? Eppure si è rifiutato di ascoltarmi. Se morirà lì, finirà con lo sporcare le acque della nostra pozza immortale.” Disse con derisione Xian Yuyin.


Anche se Xian Miaomiao era stata irritata da queste parole, era più preoccupata per Chu Feng. Pensando a questo, fu quasi sul punto di tuffarsi nella pozza immortale per cercarlo.


“Miaomiao, cos’hai intenzione di fare?” Tuttavia qualcuno cercò di fermarla, era il padre di Xian Yuyin.


“Lasciami andare. Non posso lasciare che accada qualcosa a Chu Feng.” Disse con freddezza Xian Miaomiao.


“Temo di non poterlo fare. Questa competizione è qualcosa che Chu Feng ha accettato personalmente. Nemmeno tu puoi interferire.”


“Inoltre non avevi così tanta fiducia in lui? Perché sei preoccupata per lui ora? Non preoccuparti, Chu Feng ha attivato un Ago Immortale in passato, non gli accadrà nulla.” Disse il padre di Xian Yuyin con un sorriso. Sembrava estremamente vile.


“Onorabile padre.” Xian Miaomiao rivolse lo sguardo verso il sovrano degli elfi.


“Miaomiao, non farà male attendere ancora un po’.” Disse il re degli elfi.


“Ma…” Anche se Xian Miaomiao era riluttante, non aveva altra scelta se non ubbidire a suo padre.


“Miaomiao, cosa succede? Perché stai perdendo fiducia in lui ora?” Disse con tono pieno di derisione Xian Yuyin.

“Hai solo attivato sei aghi immortali, non essere così compiaciuto.” Disse freddamente XIan Miaomiao.


“Sei aghi immortali naturalmente non sono niente di che in confronto a te, ma sono di gran lunga superiori rispetto al risultato di Chu Feng.” Disse con compiacimento Xian Yuyin.

“Che arroganza.” XIan Miaomiao lanciò un’occhiata di sottecchi verso Xian Yuyin. Il suo sguardo era pieno di disgusto.


“Ahah, Che sia arroganza o sicurezza, lo sai meglio te Miaomiao.” Disse con una risata XIan Yuyin.


Stavolta però Xian Miaomiao non si disturbò nemmeno a guardarlo. Lo ignorò completamente.


Tuttavia nemmeno Xian Yuyin si arrabbiò. Pensando di avere la vittoria in pugno, continuò a provocare Xian Miaomiao: “Non crederai davvero che quel Chu Feng mi potrebbe sconfiggere.”


“Naturalmente.” Disse Xian Miaomiao.


“Ahahah…” Xian Yuyin ridacchiò. Poi disse: “In tal caso, che ne dici se facciamo una scommessa?”


Xian Miaomiao non si disturbò a prestargli attenzione, ma Xian Yuyin continuò: “È stato Chu Feng ad accettare di competere con me.”


“So che non ti piaccio. Che ne dici di fare così, se Chu Feng potrà sconfiggermi, non ti disturberò più. D’oggi in avanti ognuno andrà per la propria strada.”

“Ma se sconfiggerò Chu Feng, ti accompagnerò alla formazione Divoratrice del Sangue. Osi fare questa scommessa?”


Xian Miaomiao gettò un’occhiata verso Xian Yuyin. Tuttavia si limitò a dargli un’occhiata di sottecchi spietata e non rispose. In quel momento, era preoccupata per la sicurezza di Chu Feng e non era dell’umore adatto per perdere tempo con questo spudorato.


“Miaomiao, se accetterai, potremo stabilire il limite di tempo a due ore. Se Chu Feng non attiverà un ago immortale entro due ore, anche se verrà sconfitto, entrerò personalmente nella pozza immortale e lo porterò fuori per salvarlo.” Xian Yuyin sembrava sapere cosa stesse pensando Xian Miaomiao e stava usando la sicurezza di Chu Feng per convincerla ad accettare la scommessa.


“Non c’è bisogno che ci vada tu, ci andrò io.” Disse Xian Miaomiao.

“In tal caso significa che hai accettato la mia scommessa?” Chiese Xian Yuyin.

“Umpf.” Anche se era estremamente riluttante, Xian Miaomiao finì con l’annuire.


Non aveva scommesso per liberarsi da Xian Yuyin, ma per entrare nella pozza immortale e salvare Chu Feng. Non voleva che gli accadesse qualcosa a causa sua.


La principessa Lingyue aveva ascoltato tutta la conversazione, ma non li fermò, anche lei era molto preoccupata per Chu Feng. Per il momento il risultato della competizione non era più importante, desiderava solo che Chu Feng potesse tornare sano e salvo.


Dopo che Xian Miaomiao accettò la scommessa, Xian Yuyin rivelò un sorriso orgoglioso. Da come la vedeva, Chu Feng era destinato a perdere e avrebbe ottenuto l’occasione di trascorrere tempo insieme alla principessa.


Finché avesse avuto la possibilità di passare del tempo con Xian Miaomiao da solo, avrebbe potuto usare dei metodi per farla innamorare. Durante momenti così cruciali, non avrebbe sdegnato di usare anche metodi spregevoli.


“Sembra che gli umani abbiano i loro limiti. Nemmeno Chu Feng è riuscito ad attivare gli aghi immortali.”


In quel momento, l’Immortale Avaro sospirò e disse: “Anche se devo ammettere che l’amico Chu Feng ha un talento sbalorditivo, è un po’ troppo sicuro di sé. Non è una buona qualità da avere.” Anche se sembrava che stesse lodando Chu Feng, in realtà lo stava deridendo.


“Sembra che il risultato della competizione sia già deciso.” Le varie figure importanti del regno degli elfi avevano la sensazione che Chu Feng non potesse attivare gli aghi immortali.


Anche se non erano sorpresi, questa conclusione li aveva delusi.


“Buzz!”


Tuttavia, proprio in quel momento, un ago immortale dell’Antica Era cominciò a brillare.


“Presto, guarda! Chu Feng ci è riuscito!” La principessa Lingyue fu la prima a notarlo. Esclamò subito in allarme.


“Zzzzzzz!”


Un momento dopo, un fulmine sfrecciò dall’ago immortale. Come un drago dorato, fronteggiò il mondo con la potenza di un sovrano e si levò al cielo.


“Rumble!!”


Dopo che sfrecciò nel cielo, provocò una fragorosa esplosione. Poi la saetta si trasformò in un esercito di fulmini. Dopo una dimostrazione di forza impressionante, cominciò a disperdersi in ogni direzione. Stava prendendo il controllo del cielo, dandogli una tinta dorata.


“Cosa…?!” Xian Yuyin, suo padre e l’Immortale Avaro iniziarono ad accigliarsi. Non era qualcosa che desideravano che accadesse.

“Ci è davvero riuscito! Ci è riuscito! Ha attivato un ago immortale! Sì!!” Xian Miaomiao cominciò a saltellare con gioia e a gioire.


Perfino il sovrano degli elfi, i quattro Grandi Anziani, i Protettori e i molti esperti degli Elfi dell’Antica Era rivelarono lievi sorrisi. Per loro, il risultato della competizione non importava più, il fatto che Chu Feng fosse riuscito ad attivare un ago immortale dimostrava quanto era potente. Dopotutto era solo un umano.


“Cosa sta succedendo? Che sia stato un umano ad attivare l’ago immortale dell’Antica Era?”


Quando il fulmine coprì il cielo notturno, tutti gli elfi del regno notarono il fenomeno anormale.


Chi lo vide cambiò drasticamente espressione. Erano tutti scioccati, sapevano che la luce dorata rappresentava gli umani.


Un umano aveva attivato un ago immortale dell’Antica Era dorato.





