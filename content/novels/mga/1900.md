---
weight: 1900
title: Capitolo 1900 - Martial Emperor di primo livello
pubDate: 2024-08-09T18:13:16.563Z
tags:
    - mga
---


Sette enormi bestie del fulmine di colore diverso stavano galoppando nel cielo.


Sembravano estremamente imponenti, feroci e senza paragoni. Di fronte ad esse, perfino i nove fulmini sigillati nel cielo dovevano farsi indietro con grazia.


Tuttavia, in quel momento, la folla non era più dell’umore di continuare a guardare le creature spaventose, stavano fissando Chu Feng.


Avevano la sensazione che il giovane a mezz’aria fosse il solo sovrano del mondo. Perfino le bestie del fulmine feroci e potenti si limitavano a stare accanto a lui.


“Roar!”


All’improvviso le sette enormi bestie del fulmine nel cielo iniziarono a ruggire. Poi scesero dal cielo verso la folla.


Vedendo questa scena, perfino i Grandi Anziani rivelarono espressioni spaventate. Balzarono frettolosamente verso l’alto e volarono lontano. Mentre lo facevano, portarono anche Xian Miaomiao, la principessa Lingyue e gli altri con loro.


Anche gli altri elfi dell’Antica Era e gli Immortali scapparono.


Quelle bestie del fulmine erano troppo spaventose. Anche se non potevano sapere se fossero vere o no, solo la loro aura era sufficiente a soffocarli. Così non volevano correre il rischio di venire uccisi da queste creature.


In quel momento erano rimaste solo due persone nella pozza immortale, Chu Feng e il sovrano degli elfi.


Il re degli elfi non se n’era andato. Sembrava che volesse sperimentare personalmente quanto erano spaventose quelle enormi bestie del fulmine.


Per quanto riguardava Chu Feng, naturalmente non se ne sarebbe andato, le sette bestie del fulmine provenivano dal suo corpo, erano il potere che aveva ereditato.


“Roar!”


Mentre continuavano a ruggire, le sette enormi bestie del fulmine erano già arrivate vicino alla superficie. Tuttavia non entrarono immediatamente nel corpo di Chu Feng. Come se stessero mostrando deliberatamente la loro potenza, stavano galoppando lì attorno.

Vedendo questa scena, pareva che le creature del fulmine fossero le guardie del corpo di hu Feng.


Stavano facendo sapere a tutti che, indipendentemente da quanto fossero potenti, erano proprietà di Chu Feng.


Vedendo questa scena, la folla esclamò con stupore. Stavano provando emozioni indescrivibili.


“Zzzzz!!”


Alla fine le sette enormi bestie del fulmine diventarono sette raggi di luce che entrarono nel corpo di Chu Feng. L’aura del giovane era passata dal nono livello del Semi Martial Emperor al primo livello del Martial Emperor.


Era avanzato di stadio.


“Sei davvero avanzato di stadio?! Che quelle bestie del fulmine terrificanti facciano davvero parte del potere di Chu Feng?!” Le espressioni della folla cambiarono di nuovo.


Chu Feng rivelò un lieve sorriso.


Questo perché sapeva che il risultato che aveva ottenuto stavolta non era limitato solo ad un avanzamento di stadio.

Anche se non aveva ottenuto un’abilità speciale che aumentava la sua coltivazione come l’Armatura e le Ali del Fulmine, il suo potere combattivo era aumentato di nuovo.


Al momento aveva un potere combattivo sconvolgente capace di sormontare cinque livelli, era di gran lunga superiore a quello di Xian Miaomiao.


Con la sua Armatura e le Ali del Fulmine, Chu Feng poteva aumentare la sua coltivazione fino al terzo livello del Martial Emperor. Ma il potere combattivo diventava molto meno apprezzato una volta raggiunto lo stadio di Martial Emperor. Tutti i Martial Emperor avevano un potere combattivo capace di sormontare tre livelli di coltivazione, così questo vantaggio si sarebbe annullato.


Chu Feng invece avrebbe comunque avuto un potere combattivo capace di sormontare due livelli rispetto a loro. Era qualcosa che mancava agli altri Martial Emperor.


In altre parole, poteva combattere contro Martial Emperor di quinto livello. Probabilmente nessuno al di sotto del sesto livello avrebbe potuto competere con lui.


Figuriamoci i Sommi Anziani dei quattro grandi clan imperiali, non avrebbe temuto nemmeno Ximen Baiyuan. Chu Feng al momento poteva competere con i più grandi esperti della Terra Sacra delle Arti Marziali… Ed era… solo un membro della giovane generazione.


“Chu Feng, sei davvero sbalorditivo! Così sbalorditivo!” Xian Miaoamiao fu la prima a raggiungere Chu Feng. Afferrò l’orlo del suo abito e sorrise in modo splendido. Sembrava che fosse stata lei ad avanzare di livello e non lui.


“Chu Feng, quel fenomeno anormale che hai causato è stato troppo sbalorditivo. Hai davvero una stirpe speciale ancora più forte di quelle imperiali. Che tu sia una betsia mostruosa? Ma nessuna delle bestie mostruose della Terra Sacra delle Arti Marziali ha una stirpe così potente.” Anche la principessa Lingyue era tornata. Anche lei era piacevolmente sorpresa.

Se Xian Miaomiao aveva grandi aspettative nei confronti di Chu Feng, allora Xian Lingyue provava un nuovo livello di rispetto per lui adesso.


In effetti, non era solo Xian Lingyue ad averlo rivalutato, perfino alcuni dei protettori degli elfi non badò alla sua posizione elevata e cominciò a complimentarsi con Chu Feng. Inoltre il loro tono era incredibilmente amichevole.


Perfino l’Immortale Incommensurabile, questo esperto famoso quanto l’Immortale Raffinatore, si complimentò con lui.


Con il suo aumento di coltivazione, la percezione di Chu Feng era aumentata e anche il suo Occhio Celeste era diventato più fine.


Così aveva potuto percepire la coltivazione dell’Immortale Incommensurabile. Era un Martial Emperor di sesto livello, pari a Nangong Longjian.


Per quanto riguardava i protettori degli elfi, possedevano tesori che nascondevano le loro coltivazioni. Così Chu Feng non riuscì a capire qual era il loro livello. Comunque immaginava che anche loro fossero al sesto livello.


Martial Emperor di sesto livello, erano notevoli. Da questo Chu Feng poteva immaginare che i Grandi Anziani possedessero una coltivazione ancora più spaventosa. Il sovrano degli elfi doveva essere ancora più formidabile.


“Woosh, woosh, woosh, woosh!”


Proprio in quel momento, molte figure accorsero da direzioni diverse. Erano tutti esperti del regno degli elfi.

“Porgiamo i nostri rispetti a sua maestà, ai quattro Grandi Anziani e ai vari Lord Protettori.” Si inginocchiarono tutti a mezz’aria e cominciarono a salutare le persone qui.


A quanto parevano erano accorsi per vedere cosa stavano succedendo dopo aver visto le sette enormi bestie del fulmine. Non si aspettavano di trovare così tante figure importanti. A quanto pareva si erano preoccupati inutilmente.


Tuttavia era evidente che l’avanzamento di stadio di Chu Feng in pubblico avesse causato un enorme reazione; aveva allarmato l’intero regno degli elfi, l’enorme mostro a capo della Terra Sacra delle Arti Marziali.


Ma… era ciò che voleva fare.

Nel regno degli elfi c’erano persone che erano amichevoli o meno nei suoi confronti, ma almeno, il più potente re degli elfi non gli era minimamente ostile.


Questo aveva indotto Chu Feng a credere che il re degli elfi fosse una persona saggia e che sapesse come comportarsi con giustizia.

Così aveva pensato che fosse un’ottima opportunità per rivelare la sua forza e impressionare il re degli elfi.


Allora, quando il clan imperiale Nangong aveva visto il potenziale di Chu Feng, l’avevano ritenuto una minaccia e avevano cercato di eliminarlo. Questo significava che Nangong Beidou non era un uomo saggio.


Se lo fosse stato, avrebbe cercato di farselo amico invece. Ciò che desiderava Chu Feng era proprio entrare in buoni rapporti con il regno degli elfi.


Anche se Chu Feng era già molto potente, non era ancora l’esperto più formidabile dell’intera Terra Sacra delle Arti Marziali. Aveva bisogno di trovare rifugio nel regno degli elfi, questo enorme albero. Anche se si fossero rifiutati di proteggerlo, se non altro non voleva renderseli nemici.


In quel momento, vedendo le reazioni delle figure importanti del regno degli elfi, era chiaro che ci fosse riuscito. La sua scommessa era andata a buon fine.


Molti del regno degli elfi adesso provavano un nuovo livello di rispetto nei suoi confronti, in particolare il sovrano degli elfi. Dal suo sguardo era evidente che lo stimasse.


Naturalmente c’erano eccezioni alla regola, come Xian Yuyin e suo padre. Chu Feng sapeva che da ora in avanti sarebbe diventato la loro spina nel fianco.


Ma che sarebbe importato? Ora che era entrato nelle grazie del sovrano degli elfi, cosa avrebbe potuto fare un mero Protettore?





