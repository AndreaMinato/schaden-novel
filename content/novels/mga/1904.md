---
weight: 1904
title: Capitolo 1904 - La situazione volge al peggio
pubDate: 2024-08-09T22:13:16.563Z
tags:
    - mga
---


“Chu Feng, osi accettare la mia sfida?” Chiese di nuovo l’Immortale Avaro.

“Immortale Avaro, è comunque un membro della vecchia generazione. Badi alle sue maniere così da non umiliarsi.” Disse freddamente la principessa Lingyue.

“Non capisce principessa Lingyue. Al momento sto proteggendo la mia dignità di Sciamano. Altrimenti non avrei più la faccia di mostrarmi in pubblico.” L’Immortale Avaro difese le sue azioni.

“Dignità? Qualcuno come lei ha bisogno di dignità? Dovrebbe sapere meglio di chiunque altro come si comporta di solito. Tanto vale che le dica la verità. Se l’Immortale Incommensurabile non avesse insistito ad includerla nella creazione delle armature, il nostro regno non avrebbe mai contattato una persona come lei.” Disse Xian Miaomiao senza la minima cortesia.


Indipendentemente da quanto fosse sfacciato, perfino l’Immortale Avaro fu sul punto di non poter più tollerare un’umiliazione del genere. Si incupì e la sua espressione divenne truce.


Così si girò verso Chu Feng e disse di nuovo: “Sei un uomo o no?”


“Ahahah…” Chu Feng non rispose e invece scoppiò a ridere freddamente.


“Perché stai ridendo?” Chiese ad alta voce l’Immortale Avaro.

“Sono confuso? Perché ciò che sta accadendo oggi assomiglia così tanto a quello che è successo ieri?” Mentre parlava, Chu Feng diede un’occhiata a Xian Yuyin.


Ieri, quando Xian Yuyin aveva sfidato Chu Feng, aveva mostrato lo stesso atteggiamento dell’Immortale Avaro. Tuttavia, alla fine, aveva subìto una sconfitta schiacciante.


Ciò che stava sottintendendo Chu Feng era che l’Immortale Avaro… sarebbe finito proprio come Xian Yuyin.


“Umpf, sapevo che non avresti osato.” Vedendo che Chu Feng si rifiutava di accettare la sua sfida, l’Immortale Avaro sorrise freddamente. Poi guardò la folla e disse: “Principesse, signorini e signori, l’avete visto tutti. Le tecniche Spirit di Chu Feng sono inferiori alle mie. Sta questionando la mia decisione perché vuole calunniarmi.”

“Avaro, non ho mai menzionato che non avrei accettato.” Disse Chu Feng.

“Stai dicendo che vuoi competere con me?” Chiese l’Immortale Avaro.

“Naturalmente. Se non lo facessimo, non ti renderesti conto di quanto sei debole. Ma se competeremo, dovrò stabilire alcune condizioni. Temo solo che non oserai accettarle.” Disse Chu Feng.


“Ridicolo. Come non oserei accettare? Quali condizioni? Dì pure.” Disse l’Immortale Avaro.


“Scommetteremo la vita. Osi accettare?” Disse Chu Feng.


“Cos’hai detto? Desideri scommettere la vita?” L’Immortale Avaro sussultò sentendo queste parole. All’inizio aveva intenzione di usare la stessa tattica per spaventare Chu Feng. Non avrebbe mai pensato che il giovane avrebbe usato lo stesso stratagemma per spaventarlo.


In effetti, in quel momento, la folla sussultò.


Che sorta di situazione era questa?

Non importava quanto fosse enorme l’odio tra Chu Feng e l’Immortale Avaro, non c’era bisogno di scommettere la vita in una competizione di tecniche Spirit, no? Dato l’attuale livello di Chu Feng, avrebbe potuto usare la sua coltivazione marziale per ucciderlo. Non c’era bisogno di correre questo rischio.


Forse Chu Feng era sicuro di poter superare l’Immortale Avaro anche usando tecniche Spirit?


La gente iniziò a fare ogni sorta di ipotesi. Tuttavia allo stesso tempo provò un nuovo livello di rispetto per Chu Feng. Il coraggio di questo giovane era troppo sbalorditivo.

“Sicuro, gareggiamo. Vedremo come mi potrai superare!” Gridò l’Immortale Avaro. Aveva accettato la condizione di Chu Feng.

“Molto bene. Come vuoi competere? Decidi tu.” Chu Feng diede la responsabilità di decidere come competere all’Immortale Avaro.


“Eheh, non c’è bisogno, è solo naturale che sia io a decidere in quanto membro della vecchia generazione.” L’Immortale Avaro non apprezzò il gesto.


Tuttavia le sue parole fecero scuotere ripetutamente la testa alla gente. Gli mancava proprio il portamento di un senior. La sua condotta era di gran lunga inferiore a quella di Chu Feng.


“Creerò una formazione e tu tenterai di romperla.”

“Farai lo stesso anche tu, creerai una formazione e io tenterò di trapassarla.”

“Non si possono impiegare più di sei ore per creare una formazione. Non si può usare più di un’ora per trapassare una formazione.”

“Se non potrai trapassare la mia formazione, perderai.”


“Se non potrò sfondare la tua formazione, sarò io a perdere.” Disse l’Immortale Avaro.


“Cosa? Sei ore per creare una formazione e un’ora per distruggerla? Come può essere?” La folla rimase sbalordita. Le regole che aveva stabilito l’Immortale Avaro erano troppo irragionevoli.


Tuttavia Chu Feng si limitò a sorridere lievemente. Disse con un’espressione indifferente: “E se riuscissi a rompere la tua formazione ma tu non potessi distruggere la mia?”

“Significa che sarei inferiore a te. Mi inginocchierò sul posto e ti chiamerò mio signore.” Disse l’Immortale Avaro con risentimento. Anche se era sorpreso da come Chu Feng aveva deciso di scommettere la vita, era comunque sicuro delle sue capacità.

“Molto bene. Avanti.” Chu Feng sorrise lievemente e gli fece cenno di iniziare.


“La sala del palazzo è troppo piccola. Andiamo fuori.” L’Immortale Avaro sbuffò freddamente e iniziò a volare all’esterno.

Chu Feng lo seguì e così fecero anche gli altri.


I pezzi grossi del regno degli elfi erano tutti a mezz’aria. I loro sguardi erano brillanti e le loro espressioni erano serie.


Anche se erano elfi dell’Antica Era e avevano un potere combattivo incredibile, le loro tecniche Spirit erano generalmente nella media. Ovviamente non si sarebbero voluti perdere una competizione tra due Sciamani dal Marchio del Drago che era anche una sfida all’ultimo sangue.


“Woosh, woosh, woosh, woosh!”


All’improvviso l’Immortale Avaro iniziò a reagire. Iniziò a muovere le mani. Mentre sollevava vento con i suoi movimenti, iniziò a controllare potere Spirit brillante del marchio del drago.


Stava creando una formazione davvero potente. Era di tipo difensivo, ma non era assolutamente ordinaria.


Era separata in ottantuno formazioni più piccole, ognuna che copriva diverse migliaia di metri. Intrecciandosi insieme, creavano una rete che copriva diverse decine di migliaia di metri.


L’Immortale Avaro era proprio degno di essere al di sopra dello Sciamano Immortale e dell’Immortale Baimei. Le sue tecniche Spirit erano proprio intricate.


Tuttavia, perfino lui aveva bisogno di sei ore per creare questa enorme formazione. La finì proprio al termine della sesta ora.

“Avanti, prova a distruggerla Chu Feng.” Disse l’Immortale Avaro indicando l’enorme barriera dalla luce dorata. Dalla sua espressione trapelava sicurezza.

“Cosa… come si distrugge una formazione del genere?” Gli elfi dell’Antica Era iniziarono ad accigliarsi.


Anche se nessuno di loro era molto abile nelle tecniche Spirit, potevano capire che la formazione Spirit dell’Immortale Avaro era particolarmente efficace per difendersi dalle tecniche Spirit.


In altre parole, sarebbe stato estremamente facile distruggere la formazione con il potere marziale. Per Chu Feng sarebbe stato semplice come bere un bicchier d’acqua.


Tuttavia sarebbe stato estremamente difficile farlo usando tecniche Spirit.


“Davvero spregevole.” I pezzi grossi degli elfi dell’Antica Era che generalmente erano molto calmi non riuscirono a contenersi e cominciarono ad esprimere il loro disprezzo.


L’Immortale Avaro aveva stabilito come limite di tempo sei ore per creare la formazione. Evidentemente aveva pianificato tutto fin dall’inizio.

“Chu Feng è stato troppo incauto. Non avrebbe dovuto lasciare che fosse lui a stabilire le condizioni. Ora è in vantaggio.” Le palpebre della principessa Lingyue stavano fremendo. Aveva un’espressione preoccupata.

Da come la vedeva, la situazione si stava mettendo proprio male per Chu Feng.





