---
weight: 19100
title: Capitolo 1910 - Piangere per l’Amarezza
pubDate: 2024-08-10T04:13:16.564Z
tags:
    - mga
---


Mentre tutti stavano parlando e ridendo, Bai Ruochen chiese: “Allora… sei riuscito ad ottenere i fiori Coda di Passero dalle Diecimila Foglie?” Questo era ciò che la preoccupava di più.


Le espressioni dell’Immortale della Bussola, di Bai Suyan e di Nangong Longjian divennero serie. Anche loro erano preoccupati.


“Immortale della Bussola, questi sono fiori Coda di Passero dalle Diecimila Foglie, vero?” Chu Feng gli consegnò un Sacchetto Cosmo.

“Sì, sì, sì, esatto. Sono fiori Coda di Passero dalle Diecimila Foglie.” Il vecchio rimase di nuovo scioccato, poi chiese: “Ma… perché ce ne sono così tanti?”

Nangong Longjian chiese con curiosità: “Tanti? Quanti?”


“Guarda.” L’Immortale della Bussola fece un cenno e tirò fuori cento fiori Coda di Passero dalle Diecimila Foglie.


“Ce ne sono così tanti?” Figuriamoci Bai Ruochen e Bai Suyan, perfino Nangong Longjian rivelò un’espressione sbalordita.

Questo perché avevano capito che i fiori Coda di Passero dalle Diecimila Foglie erano un’erba medicinale straordinaria solo guardandola. Era sicuramente un tesoro davvero prezioso.

Inoltre queste erbe provenivano dal regno degli elfi. Allora l’Immortale della Bussola aveva potuto chiederne solo uno e non avrebbe più avuto il permesso di farne richiesta. Com’era riuscito Chu Feng ad ottenerne così tanti?


“Come hai fatto? Mi sento proprio inferiore al confronto.” Disse con fare scherzoso l’Immortale della Bussola.

“Cos’è successo esattamente? Presto, diccelo. Sono proprio curiosa di come hai convinto il regno degli elfi a dartene così tanti.” Chiese Bai Ruochen.


Chu Feng raccontò brevemente cos’era accaduto ai quattro. Perfino Nangong Longjian provò un nuovo livello di rispetto per lui sentendo la sua spiegazione.


Sembrava che il regno degli elfi non fosse pieno solo di individui arroganti e presuntuosi. C’erano anche elfi capaci di diventare loro amici. Tuttavia dipendeva solo dal fato e dalle capacità di una persona, e il sovrano degli elfi era stato disposto a farsi amico Chu Feng proprio per via del suo talento.


Dopodiché Chu Feng iniziò a preparare la formazione Spirit per curare la malattia di Nangong Longjian.


Questa formazione Spirit era estremamente difficile da preparare, ma tutto filò liscio grazie all’aiuto dell’Immortale della Bussola. Riuscirono perfino a finirla prima del previsto.


“Questa formazione Spirit è davvero miracolosa. Da come la vedo, curerà sicuramente Nangong Longjian.”


L’Immortale della Bussola rivelò un’espressione entusiasta vedendo Nangong Longjian venire temprato dall’enorme potere della formazione Spirit.


Stava curando questa malattia incurabile. Chiunque si sarebbe entusiasmato vedendolo.

“Chu Feng, non so proprio come ringraziarti.” Bai Ruochen era accanto al suo amico ed era piena di gioia. Stava guardando il giovane con sincerità e gratitudine.


Il suo più grande desiderio non era di raggiungere l’apice della coltivazione marziale, ma di riunirsi alla sua famiglia.


Tuttavia quel suo semplice desiderio era diventato una speranza stravagante a causa della malattia di Nangong Longjian.


Ora però suo padre stava guarendo ed era tutto grazie a Chu Feng. Naturalmente avrebbe provato estrema gratitudine.


“Siamo amici che hanno superato prove e tribolazioni insieme. Senior Longjian è tuo padre e si può dire che sia un padre anche per me. È solo naturale che lo curi.” Disse con un sorriso raggiante Chu Feng.


Anche lui era molto contento, era felice di poter aiutare la sua amica.


Dopotutto aveva intrapreso la via della coltivazione e appreso le tecniche Spirit tutto per proteggere i suoi parenti e i suoi amici, così da poter proteggere la loro sicurezza e il loro onore.


Dicevano tutti che i draghi avevano la loro scaglia inversa che nessuno poteva toccare. Valeva lo stesso per Chu Feng, nessuno avrebbe potuto minacciare la sicurezza e l’onore dei suoi cari.


Dopo aver sentito le parole di Chu Feng, Bai Ruochen non disse altro, invece sorrise in modo ancora più dolce. Anche Bai Suyan stava sorridendo accanto a lei.


“Senior Bussola, devo andare a modificare le armature Divoratrici del Sangue. Dovrò farle prendere il disturbo di occuparsi di questa formazione Spirit.” Disse Chu Feng.


“Vai pure a fare ciò che devi. Anche se non potevo preparare da solo questa formazione, ora che è stata già sistemata, posso occuparmene io.” Disse con un sorriso l’Immortale della Bussola.


Il vecchio era sorridente. All’inizio Chu Feng pensava che fosse una persona subdola e sleale, visto che la prima volta che lo aveva incontrato era stato raggirato da lui, ma ora sentiva un senso di calore guardando il suo sorriso. Il vecchio sembrava proprio sincero.


Dopodiché Chu Feng iniziò a ritoccare le armature Divoratrici del Sangue. Una volta che iniziò, non si fermò per due interi giorni.


In realtà due giorni erano un periodo di tempo insignificante in confronto a quanto ci avevano messo gli Immortali Incommensurabile e Avido a forgiare le armature.


Chu Feng riuscì a perfezionarle in due giorni, gli mancava poco dal raggiungere il suo obiettivo.


“Chu Feng, la situazione si sta mettendo male!” Bai Ruochen accorse nel panico in quel momento.


Chu Feng si alzò e chiese: “Cos’è successo?” Allo stesso tempo iniziò ad usare gli Occhi Celesti per sondare la situazione fuori.

All’inizio pensava che ci fosse stato un problema nella formazione Spirit che stava curando Nangong Longjian. Tuttavia, dopo un esame accurato, scoprì che non c’erano stati incidenti.


Anche se la formazione Spirit che stava curando Nangong Longjian era in condizioni perfette, l’espressione di Chu Feng cambiò drasticamente. Mise subito da parte le armature Divoratrici del Sangue su cui stava lavorando e volò verso l’entrata della caverna.


Chu Feng vide i due all’entrata della caverna. Uno era un Sommo Anziano del clan imperiale Nangong e l’altro era Jiang Wushang.


Jiang Wushang sarebbe dovuto essere nella Valle Nascosta del Mondo con Duan Jidao e gli altri. Non c’era motivo per cui sarebbe dovuto apparire qui.


Tuttavia non solo era presente, ma era insieme ad un Sommo Anziano del clan imperiale Nangong. Chu Feng aveva la sensazione che fosse accaduto qualcosa di brutto.

“Amico Chu Feng, sei avanzato di livello?” Il Sommo Anziano del clan imperiale Nangong rimase scioccato.


Sapeva che Chu Feng poteva uccidere Martial Emperor di terzo livello quando era al nono grado del Semi Martial Emperor. Ora che il giovane era aumentato di stadio, perfino lui, un vecchio al quarto livello del Semi Martial Emperor, non avrebbe più potuto competere con lui.


Tuttavia non sapeva che non solo la sua coltivazione era migliorata, ma anche il suo potere combattivo era aumentato. Chu Feng sarebbe riuscito a sconfiggere perfino un Martial Emperor al quinto livello.


In quel momento però Chu Feng era estremamente preoccupato per Jiang Wushang, così non prestò attenzione al Sommo Anziano. Posò le mani sulle spalle di Jiang Wushang e chiese: “Amico Wushang, cosa ti ha portato qui? Cos’è successo esattamente?”


Chu Feng era un po’ nel panico, anche se Jiang Wushang sembrava in buone condizioni, poteva percepire quanto era sconvolto.

“Fratellone Chu Feng, sono un incompetente, un incompetente.” Dopo aver visto il suo amico, Jiang Wushang cedette e iniziò a piangere. Cominciò a piangere con amarezza di fronte a tutti.


“Amico Wushang, va tutto bene ora. Dimmi, cos’è successo esattamente?” Chu Feng iniziò ad agitarsi ancora di più vedendolo così. Doveva aver fatto una brutta esperienza, altrimenti una persona resistente come lui non si sarebbe comportata in questo modo.





