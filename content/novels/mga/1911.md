---
weight: 1911
title: Capitolo 1911 - Scaglia Inversa Toccata
pubDate: 2024-08-10T05:13:16.565Z
tags:
    - mga
---


Mentre lo consolava, Chu Feng alzò la testa e chiese al Sommo Anziano: “Cos’è successo esattamente?”


Lo sguardo di Chu Feng in quel momento era lievemente tagliente e pieno di freddezza. Sembrava una lama gelida.


Il motivo per cui stava guardando con ferocia il Sommo Anziano non era perché lo ritenesse responsabile, ma perché il vecchio aveva cercato di ucciderlo in passato. Anche se si erano riconciliati, Chu Feng aveva ancora una brutta impressione di lui. Specialmente adesso, quando era di pessimo umore, naturalmente nemmeno il suo atteggiamento nei suoi confronti sarebbe stato positivo.

“Amico Chu Feng, per favore non guardarmi così. Non so davvero cosa sia successo. Jiang Wushang è corso dal nostro clan imperiale Nangong e ha detto che voleva trovarti.”

“Ma non sapevo dov’eri, così ho solo potuto portarlo da Longjian visto che pensavo che Longjian avrebbe saputo dove ti trovavi.”


“Tuttavia Longjian usa molti luoghi diversi per allenarsi in isolamento. L’ho cercato a lungo prima di riuscire a trovarlo qui. Non mi sarei mai aspettato di trovarti qui. Mi ha risparmiato molto tempo.”


“Tuttavia… l’amico Jiang Wushang non è stato disposto a riferire cos’è successo. Così… nemmeno io so cos’è accaduto.”


“Così… dovresti chiederlo all’amico Jiang Wushang.”


Vedendo lo sguardo cupo di Chu Feng, il Sommo Anziano tremò di paura.


Una figura prima così altera adesso era stata spaventata da Chu Feng. Perfino il suo modo di parlare divenne timido e balbettante.

“Fratellone Chu Feng, questo senior non sa nulla. Non devi chiedergli altro, ti dirò cos’è successo.” Jiang Wushang si asciugò le lacrime, poi iniziò a raccontare.


Anche se era estremamente triste, sapeva che era il momento di farsi forza.


Dopo aver sentito la sua storia, Chu Feng e gli altri capirono cos’era accaduto.


A quanto pareva, dopo la battaglia contro i quattro grandi clan imperiali, visto che Duan Jidao era rimasto gravemente ferito, lui, Yin Gonfu, Jiang Wushang e gli altri avevano deciso di tornare nella Valle Nascosta del Mondo.


Tuttavia, prima di riuscire a tornare, erano stati attaccati a sorpresa dalla Sala Oscura. Duan Jidao e Yin Gongfu erano stati catturati. Gli altri membri della Valle Nascosta del Mondo erano stati uccisi. Solo Jiang Wushang era riuscito a scappare.


Pensandoci, era possibile che avessero lasciato deliberatamente che scappasse. Altrimenti come ci sarebbe riuscito al suo livello?


Allora Jiang Wushang si era ritrovato in uno stato di confusione mentale e aveva pensato solo a cercare Chu Feng. Questo perché non conosceva altri capaci di aiutarlo.

Inoltre, dato che aveva visto come il clan imperiale Nangong aveva cercato di invitarlo e che Nangong Longjian era partito insieme a Chu Feng, aveva pensato che molto probabilmente il suo amico fosse nel clan Nangong. Impotente, era andato da loro a cercare aiuto.


In realtà gli era venuto in mente che sarebbe stato pericoloso rivolgersi al clan imperiale Nangong. Dopotutto la loro battaglia era appena terminata. Forse sarebbe stato un suicidio andare da loro.


Tuttavia allora non era riuscito a pensare ad altro se non a cercare Cu feng e così non aveva badato alla sua incolumità.


Fortunatamente la gente del clan imperiale Nangong era rimasta sincera nel loro intento di riconciliarsi con Chu Feng. Così non solo non aveva dato difficoltà a Jiang Wushang, ma avevano anche mandato un Sommo Anziano ad aiutare il giovane a cercare Chu Feng.


“Anziano, grazie molte per aver portato Wushang qui. Mi scuso per l’atteggiamento che ho mostrato prima.” Chu Feng si inchinò di fronte al Sommo Anziano.


Era una persona ragionevole e non era un ingrato. Anche se c’erano state ostilità tra lui e questo Sommo Anziano, gli mostrò anche gratitudine per aver portato il suo amico qui. Ora non c’erano più conti in sospeso tra di loro visto questo favore ed era solo naturale che si scusasse per la scortesia che aveva mostrato prima.


Anche se questo gesto poteva non sembrare così importante, l’Immortale della Bussola lo notò. Poter fare questo tipo di distinzioni mostrava le qualità di un uomo di carattere.

“Amico Chu Feng, sei davvero troppo cortese. Anche se ci sono state ostilità tra di noi, è tutto passato. Ora siamo una famiglia.”


Il Sommo Anziano gli sorrise con fare molto cortese, questo perché lo temeva.


Lo temeva sopratutto pensando a come Chu Feng era stato solo al picco del Semi Martial Emperor durante quella battaglia, ma ora era diventato un Martial Emperor. La velocità sbalorditiva dei suoi progressi lo riempiva di paura.


In quel momento si stava proprio rallegrando di come Nangong Longjian li avesse obbligati a riconciliarsi con Chu Feng. Altrimenti questo giovane sarebbe stata una fonte di guai senza fine per loro.

“Amico Wushang, senior Duan Jidao e senior Yin Gongfu sono stati solo catturati. Non significa che sono morti. Credo che la gente della Sala Oscura li abbia catturati con un certo scopo in mente. Dovrebbero rimanere illesi per il momento. Forse li hanno risparmiati in modo da poter chiedere loro di unirsi alla Sala Oscura.”

“Sia senior Duan Jidao che senior Yin Gongfu sono persone intelligenti. Credo che avranno dei modi per temporeggiare.” Chu Feng consolò Jiang Wushang.

“Davvero?” L’espressione del giovane cambiò. La sua espressione piena di sensi di colpa si rilassò un po’.


“Fidati di me, dovrebbero stare bene.” Disse con un sorriso Chu Feng. Poi Bai Suyan preparò un posto per fare riposare Jiang Wushang.


Anche se il giovane non era rimasto ferito, era sconvolto. Guardare impotenti i propri compagni che venivano uccisi e catturati era molto doloroso. Aveva bisogno di riposarsi.


“Questa Sala Oscura…” Dopo che Jiang Wushang se ne andò, l’espressione di Chu Feng cambiò immediatamente. Il suo sguardo prima calmo si riempì di gelo.


“Chu Feng, cosa succede?” Bai Ruochen si spaventò vedendo la sua espressione.


“Se la Sala Oscura avesse voluto trattenerlo, Jiang Wushang non sarebbe riuscito a scappare da lì.”


“Questo significa che deve averlo lasciato andare deliberatamente. È una provocazione nei miei confronti.” Disse a denti stretti Chu Feng.

“Cos’hai intenzione di fare allora?” Chiese Bai Ruochen.

“Posso solo sopportare, ma non permetterò loro di fare del male ai miei cari. Che i due senior siano sani e salvi o no, mi assicurerò che la Sala Oscura la paghi con il sangue.” Disse Chu Feng irradiando intento omicida. Il suo intento omicida fece gelare l’aria attorno, sembrava che stesse per congelare perfino il cielo.


Bai Ruochen cominciò a tremare lievemente. Anche se approvava il modo di fare di Chu Feng, doveva ammettere di essere un po’ spaventata. Pareva proprio infuriato.


I draghi avevano le loro scaglie inverse che nessuno poteva toccare e la Sala Oscura aveva toccato la scaglia inversa di Chu Feng.


Detto questo, non sarebbe stato facile salvare Duan Jidao e Yin Gongfu.


Prima di tutto Chu Feng non era abbastanza forte per farlo e anche se lo fosse stato, non sapeva dov’era il quartier generale della Sala Oscura. Non sapeva dove dirigersi anche se avesse voluto salvarli.


Così poteva solo finire il suo lavoro, cioè perfezionare le armature Divoratrici del Sangue e poi controllare la formazione Spirit per aiutare a curare Nangong Longjian.


L’Immortale della Bussola osservò ogni sua azione. Era venuto a sapere anche lui cos’era accaduto a Jiang Wushang e agli altri.


Nonostante Chu Feng si fosse infuriato, era riuscito a controllarsi in un batter d’occhio. Questo destò l’ammirazione dell’Immortale della Bussola, nemmeno lui sarebbe riuscito a farlo.


Così grazie all’impegno di Chu Feng, Nangong Longjian fu curato completamente. Ci erano riusciti.


Tutti si riempirono di gioia, soprattutto Bai Ruochen e sua madre Bai Suyan. Stavano piangendo di gioia ed erano così entusiaste che non sapevano come reagire.


Anche Chu Feng era molto contento, ma nonostante questo rimase una traccia di preoccupazione nei suoi occhi.





