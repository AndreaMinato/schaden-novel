---
weight: 1915
title: Capitolo 1915 - Strana Creatura
pubDate: 2024-08-10T09:13:16.565Z
tags:
    - mga
---

“Che sorta di leggenda?” Chiese Chu Feng.

“Secondo le leggende, non sono solo gli insetti Divoratori del Sangue a poter sopravvivere nelle profondità della formazione Divoratrice del Sangue, c’è anche un tipo di creatura molto speciale, stupida e interessante.” Disse Xian Miaomiao.

“Molto stupida e interessante? Cos’è?” Chiese con curiosità Chu Feng.


Il giovane pensava che le bestie che potevano sopravvivere in questo posto sarebbero state tutte straordinarie.


“Non sono certa di che aspetto abbia esattamente, ho solo sentito dal mio onorabile padre che proveniva dall’Antica Era e per qualche motivo sconosciuto, si è nascosta nelle profondità della formazione Divoratrice del Sangue.”


“Inoltre il mio onorabile padre ha detto che quella creatura è davvero stupida, ma ha un potere speciale che sembra di grandissimo beneficio per gli Sciamani.”


“È stata capace di parlare dal momento in cui è nata e considererà la prima creatura che vede il suo genitore. Inoltre dedicherà la vita a quella creatura.”

“Sei un potente sciamano, se incontrassi quella creatura ne otterresti enormi benefici.” Disse Xian Miaomiao.


“Desidero anche io che la leggenda sia vera.” Chu Feng sorrise.


Nei giorni seguenti, Chu Feng e Xian Miaomiao continuarono a cercare Fiori Immortali dell’Antica Era.


Chu Feng stava usando gli Occhi Celesti per osservare con attenzione l’ambiente attorno e anche Xian Miaomiao stava usando la sua percezione speciale.


Tuttavia, in un batter d’occhio, passarono tre giorni e non riuscirono ad ottenere nulla.


Visto che avevano cercato così a lungo, Chu Feng notò che Xian Miaomiao sembrava un po’ stanca. Così suggerì di fare una pausa.

Subito dopo Xian Miaomiao si addormentò su un grande albero accanto a Chu Feng. Era evidente che fosse esausta.

Vedendola in queste condizioni, Chu Feng ne fu un po’ addolorato. Anche se lei rideva sempre e sembrava molto spensierata, in realtà lavorava sodo.


L’aveva capito nel corso dei diversi giorni in cui era stata con lei.


“Chu Feng, non va bene continuare così, quella ragazza è davvero certa che ci siano Fiori Immortali dell’Antica Era qui’” Ovetto iniziò a preoccuparsi.


Chu Feng e Xian Miaomiao avevano cercato per tre giorni di fila, ma nessuno dei due era riuscito a percorrere nemmeno il cinque per cento della regione centrale. Da questo si poteva capire quanto fosse vasto questo posto.


Inoltre, anche se stavano indossando armature Divoratrici del Sangue, questo posto limitava le loro abilità e così non potevano correre a massima velocità.

Di questo passo, anche se avessero continuato a cercare senza dormire o riposarsi, avrebbero comunque avuto bisogno di decine di giorni per attraversare questa regione centrale.


Tuttavia le armature Divoratrici del Sangue potevano essere usate per un periodo di tempo limitato. Inoltre Chu Feng non poteva creare nuove armature Divoratrici del Sangue al momento.

Così, se le loro armature Divoratrici del Sangue avessero perso efficacia, Chu Feng e Xian Miaomiao sarebbero morti qui. Per questo la regina era preoccupata.

“Sento che le armature Divoratrici del Sangue potranno persistere al massimo per altri trenta giorni.”

“Per precauzione, rimarremo qui al massimo per altri venti giorni. Dobbiamo tenere da parte dieci giorni per uscire da qui. Se non potremo trovare Fiori Immortali dell’Antica Era entro venti giorni, non avremo altra scelta se non arrenderci.” Disse Chu Feng.

“Mn, devi dare la priorità alla tua sicurezza prima.” Ovetto si sentì sollevata vedendo che Chu Feng aveva già riflettuto sulla questione.


Proprio in quel momento, il giovane si alzò e creò una formazione di occultamento per coprire Xian Miaomiao. Poi partì da solo.


Non aveva intenzione di riposare, non voleva sprecare tempo. Così voleva cercare Fiori Immortali dell’Antica Era mentre XIan MIaomiao dormiva.


Dopo aver cercato per circa due ore, la velocità di Chu Feng rallentò all’improvviso e lui rivelò un’espressione piacevolmente sorpresa.


Anche se non era riuscito a scoprire Fiori Immortali, trovò una creatura.

Era un piccolo insetto rosso, lungo quanto un indice. Era estremamente sottile e assomigliava ad un piccolo verme della terra.

Tuttavia Chu Feng notò subito che stava emanando un’aura straordinaria. Sicuramente non era un insetto ordinario.


“Ovetto guarda, quell’insetto sembra così stupido. Che sia la creatura leggendaria di cui parlava Miaomiao?” Disse contento Chu Feng.


“È possibile. Sembra appena nato a giudicare dal suo aspetto ed è ancora una larva. Presto Chu Feng avvicinati. Guarda se ti riconoscerà come padrone o no.” Disse Ovetto.

“Woosh!”


Chu Feng accelerò il passo. Come un fulmine, balzò e arrivò immediatamente sul grosso albero su cui stava l’insetto.


L’improvvisa raffica fece tremare il piccolo insetto rosso, che però non cercò di scappare. Invece si girò e usò i suoi grossi occhi neri per fissare Chu Feng. Disse: “Chi sei?”

<em>’Cavoli, può davvero parlare. Sembra che sia vero quello che ha detto Miaomiao.’</em> Chu Feng si riempì di gioia. Poi riprese l’equilibrio e disse con espressione amichevole: “Sono tua madre.”


Sentendo queste parole, l’insetto rosso si ritrasse. Poi disse: “Sei un maschio.”

<em>’Cavoli, ha capito il mio genere? Sembra che non sia così stupido come immaginavo.’</em> Chu Feng sussultò, ma non fu colto dal panico. Invece disse: “Sono tuo padre.”

“OIh?” Il piccolo insetto rosso rivelò uno sguardo incuriosito. Ignorò Chu Feng e iniziò a strisciare via lentamente. Poi si fermò e incurvò il suo corpo.


Mentre Chu Feng lo stava osservando con attenzione, confuso da cosa stesse facendo, l’insettino si girò e rivelò un sorriso: “Sono tua nonna.”

Dopodiché balzò nell’aria. Si trasformò in un raggio rosso e sfrecciò in lontananza. Era così veloce che perfino Chu Feng fu sbalordito dalla sua rapidità.


“Cerchi di scappare dopo avermi rimproverato? Piccolo insetto, vedrai se non ti catturerò.” Chu Feng naturalmente non se lo sarebbe lasciato scappare. Usò subito la tecnica dello Scatto del Drago Azzurro per inseguirlo.

Chu Feng non osò sottovalutarlo. Anche se era molto piccolo, era estremamente veloce.


Tuttavia, anche se aveva usato la tecnica dello Scatto del Drago Azzurro, Chu Feng non riuscì a catturarlo.

“Avanti nipote, vieni dietro tua nonna. Presto.” L’insetto fu estremamente provocatorio. Non solo stava correndo a gran velocità, ma stava insultando Chu Feng in continuazione.

“Maledetto insetto, osi sottovalutarmi.” Chu Feng rivelò la sua Armatura del Fulmine. Dopo che la sua coltivazione aumentò al secondo livello del Martial Emperor, anche la sua velocità aumentò rapidamente.

“Woosh, woosh, woosh, woosh, woosh, woosh!!”


Tuttavia anche la velocità dell’insetto aumentò drasticamente, si era moltiplicata. Anche se Chu Feng aveva aumentato la sua coltivazione, poteva solo mantenere una certa distanza dall’insetto e non riusciva a catturarlo.


“Ahah…”


“Spazzatura…”

“Idiota…”


“Cretino…”


“Ritardato…”

“Hai davvero cercato di ingannare tu nonna?”

“Sei destinato solo ad essere la mia pu***nella.”

“Avanti, inseguimi, catturami.”


“Lelelelelelele…”


Vedendo che non poteva catturarlo, l’insetto iniziò a ridicolizzare Chu Feng. Il giovane lo vide anche sporgere la lingua e fargli pernacchie. Lo stava deridendo in ogni modo.





