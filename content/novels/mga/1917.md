---
weight: 1917
title: Capitolo 1917 - La Strega Miaomiao
pubDate: 2024-08-10T11:13:16.565Z
tags:
    - mga
---


“Davvero? Presto, fammi dare un’occhiata.” Xian Miaomiao stese la mano.


“Attenta, questo piccoletto è davvero notevole. Ho dovuto faticare per catturarlo ed è molto astuto.” Avvertì Chu Feng.


“Non preoccuparti, ho capito. Presto, dammelo, dammelo.” Disse con un’espressione estremamente impaziente Xian Miaomiao.


Impotente, Chu Feng finì per passare il piccolo insetto a Xian Miaomiao.


Chu Feng notò che, quando finì nelle mani di Xian Miaomiao, l’insetto rosso aveva mostrato un sorriso compiaciuto. Sembrava che gli stesse dicendo: <em>’Vuoi lottare contro di me? Sei ancora troppo inesperto’.</em>


Dopo aver ricevuto il piccolo insetto, Xian Miaomiao chiese con curiosità: “Ti ha riconosciuto come suo padre?”

“Col cavolo. Quel piccoletto non è appena nato. Si è preso gioco di me per molto tempo.” Chu Feng si lamentò.

“Ahah, è così interessante?” Xian Miaomiao divenne ancora più entusiasta, poi guardò l’insettino e chiese: “Sei maschio o femmina?”

“Sono femmina, bellezza.” Disse un po’ intimidito l’insettino. Il suo tono era estremamente tenue e gentile.


“Sei un Insetto Reale Spirit?”

“Mn.” L’insetto annuì ubbidientemente.


“Continua a recitare. Vediamo per quanto tempo continuerai a recitare.” Vedendo l’insetto così ubbidiente, Chu Feng non poté che provare sdegno. Sapeva molto bene quanto era vile quella creatura.


Fortunatamente era femmina, se fosse stato un maschio, Chu Feng non l’avrebbe consegnato a Xian Miaomiao. Quell’insetto spudorato, se fosse stato maschio avrebbe finito con il fare cose estremamente vergognose.

“Allora hai un nome?” Continuò a chiedere Xian Miaomiao.


“Sì.”


“Come ti chiami?”


“Merda.” Disse con fare orgoglioso il piccolo insetto rosso.


“Pff.” Chu Feng, che stava bevendo in quel momento, sputò una boccata d’acqua. Guardò quel piccolo insetto rosso con un’espressione sbalordita. Era davvero un nome pessimo.

“Merda, chi diamine ti ha dato quel nome? Ahahah. Ah, sto morendo dal ridere.”


In quel momento Ovetto si stava tenendo la pancia ed era piegata dal ridere nello spazio degli spiriti di Chu Feng.


“Merda?” Xian Miaomiao iniziò ad accigliarsi e mostrò un’espressione di disagio.

“Esatto, il mio nome è Merda. Non è fantastico? Mio papà ha detto che è il nome più fantastico al mondo.” Disse con fare orgoglioso il piccolo insetto rosso. Sembrava non essersi reso conto cosa c’era di strano nel suo nome.

“No, è un nome pessimo. Ti darò un altro nome.” Disse Xian Miaomiao.

“Un nuovo nome? Stai dicendo che mi darai un nome ancora più fantastico di quello che mi ha dato mio papà?” Chiese il piccolo insetto rosso.


“Chu Feng, sei uno Sciamano. Aiutami a pensare ad un nome.” Disse XIan Miaomiao.


“Chiamala Rossa.” Disse con fare noncurante Chu Feng.

“Sì, Rossa, è un bel nome. È semplice e facile da ricordare. Allo stesso tempo ti si addice, ti chiamerai Rossa.” Disse Xian Miaomiao.


“Cosa? Rossa? Vuoi davvero darmi un nome così semplice? No, continuerò a chiamarmi Merda.” Il piccolo insetto protestò.


“No, non puoi chiamarmi merda. Non sai quanto è volgare, è meglio che chiamarsi Rossa. Avanti, da brava.” Disse Xian Miaomiao.


“No, il mio nome è Merda. Sono Merda, sono Merda.” Iniziò a gridare istericamente il piccolo insetto rosso.


“Osi rispondermi? Ti darò una lezione.” Xian Miaomiao arricciò le labbra e poi rivelò un sorriso malvagio. Poi afferrò l’insetto con entrambe le mani e cominciò a tirarlo.


“Woosh!!” In un istante, l’insetto lungo solo un dito arrivò ad un metro di lunghezza.


“Ahhh! Noo! Cielo, aiutatemi! Mi stai facendo diventare un tagliolino anche se non so cosa sono i tagliolini!”


“Ah, mi sbagliavo! Non mi chiamo più Merda, sono Rossa, sono Rossa!” Il piccolo insetto era davvero spudorato, aveva accettato subito il suo nuovo nome dopo essere stato tormentato da Xian Miaomiao.


“Ahahah, Chu Feng, guarda, è così flessibile. Non importa quanto la tirò, non si rompe. È davvero sbalorditivo.” Xian Miaomiao in quel momento stava giocando contenta con il piccolo insetto. Anche se Rossa stava implorando perdono, non aveva ancora intenzione di fermarsi, stava ignorando completamente le sue grida.


“Signore, per favore salvami! Salvami dalle grinfie di questa strega!” Impotente, il piccolo insetto iniziò a chiedere aiuto a Chu Feng.

“Ahah.” Chu Feng rivelò la stessa espressione compiaciuta che l’insetto aveva mostrato quando era passato a Xian Miaomiao.


Poi disse: “Miaomiao, dato che Rossa ti piace così tanto, la darò a te.”

“Cielo, no!”

“Appartengo al signore, non alla strega.”

“Signore, ti prego, non darmi alla strega. Non ancora vissuto abbastanza, sono ancora piccola.” Prima che Xian Miaomiao potesse rispondere, il piccolo insetto rifiutò.


“Dici sul serio?” Xian Miaomiao invece era estremamente contenta.


“Naturalmente, se ti piace, allora è tua.” Disse con un sorriso Chu Feng.

“Sì, sì! Mi piace molto. È così divertente giocare con Rossa.” Mentre parlava, Xian Miaomiao tirò di nuovo il piccolo insetto.


“Mamma, nonno, zii, zie, venite a salvarmi!” La voce miserabile di Rossa continuò a risuonare, accompagnata dalle risate di Xian Miaomiao.


Questa scena durò a lungo prima che i due tornassero a cercare Fiori Immortali. Tuttavia, anche lungo la strada, Xian Miaomiao avrebbe continuato a giocare con Rossa.


Chu Feng non provò la minima compassione per l’insetto, anzi, pensava che Xian Miaomiao fosse la padrona perfetta per Rossa.


All’improvviso il piccolo insetto disse: “Aspetta un momento, fermati. Finché ti fermerai, vi aiuterò a cercare Fiori Immortali dell’Antica Era.”


“Fiori Immortali dell’Antica Era? Li conosci?” Sia Chu Feng che Xian Miaomiao rivelarono sguardi dubbiosi. Non credevano a quell’esserino astuto.

“Sì, lo so davvero. So dove sono. Finché mi libererete, vi guiderò.”


“Rossa, sai quali sarebbero le conseguenze nel caso mi mentissi, vero?” Disse sorridendo Xian Miaomiao. Il dolce sorriso di Xian Miaomiao però sembrò estremamente terrificante al piccolo insetto.

“Non oserei, non oserei.” Il piccolo insetto cremisi cominciò a sudare freddo per la paura.





