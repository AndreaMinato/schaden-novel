---
weight: 1925
title: Capitolo 1925 - Rimangiarsi la parola
pubDate: 2024-08-10T19:13:16.566Z
tags:
    - mga
---


Dopo aver scoperto il punto debole, il fiore dell’imperfezione iniziò a tornare saltellando dall’Immortale Yin Yang, come se avesse completato la sua missione. Sembrava estremamente contento, sembrava un animale domestico che stava aspettando di ricevere una lode dal suo padrone.


L’Immortale Yin Yang non era affatto contento però. Il fatto che la sua formazione fiore dell’imperfezione avesse trovato un difetto in una delle sue tecniche era come darsi uno schiaffo da soli. Questo lo rese davvero scontento.


Così afferrò con ferocia il loto. Lo fece con tale forza che il fiore dell’imperfezioni emise un “jii”.


“Sembra che la tua formazione non fosse perfetta, altrimenti il tuo fiore dell’imperfezione non avrebbe trovato un difetto.”

“Tuttavia questo dimostra quanto è potente la tua formazione del fiore dell’imperfezione. Anche se sei irritato, non dovresti sfogare la tua rabbia su di essa.” Disse Chu Feng.


“Umpf, naturalmente la formazione del fiore dell’imperfezione che ho creato è molto potente. Non c’è bisogno che me lo dica.”

“Per quanto riguarda la mia formazione, umpf, non c’è nulla di perfetto al mondo. La mia formazione Spirit aveva solo un difetto. Questo è già sufficiente a dimostrare la qualità della mia formazione Spirit.” Disse l’Immortale Yin Yang.

“Davvero?” Chiese Chu Feng con derisione.


“Dato che fai parte della generazione più giovane, non ti renderò le cose difficili."

“Se anche la tua formazione avrà solo un difetto e il fiore dell’imperfezione emetterà lo stesso bagliore, la considererò una tua vittoria.” Disse l’Immortale Yin Yang.

“Molto bene, valuta la mia formazione allora.” Disse Chu Feng stendendo la mano e spingendo la formazione che aveva creato verso l’Immortale Yin Yang.


Il vecchio fece un cenno e lanciò il fiore dell’imperfezione sulla formazione di Chu Feng.


I suoi movimenti furono bruschi, era evidente che provasse molto risentimento nei confronti del loto.


“Buzz!”


Non appena il fiore dell’imperfezione toccò la formazione Spirit di Chu Feng, cominciò a brillare. Era una luce così abbagliante che sembrava fosse nato un sole, illuminava tutto.


Inoltre non solo erano apparsi un cielo blu e nuvole bianche, ma anche un arcobaleno. Aveva rivelato altri fenomeni rispetto a prima.

“Questo…”


L’Immortale Yin Yang strabuzzò gli occhi, profondamente scioccato.


In effetti era senza parole. Il motivo per cui il fiore dell’imperfezione si era illuminato di più era perché la formazione di Chu Feng era superiore alla sua. Inoltre aveva manifestato un arcobaleno. Questo significava che la qualità della formazione era superiore.


Anche se era così, drizzò comunque le orecchie e fissò la formazione di Chu Feng. Aspettava di vedere come il loto avrebbe trovato un difetto e l’avrebbe distrutta.


Tuttavia il risultato lo deluse. Il suo fiore dell’imperfezione si separò dalla formazione di Chu Feng senza essere riuscito a trovare un difetto. Questo significava che la formazione di Chu Feng era priva di difetti.


O che, se non altro, il suo fiore dell’imperfezione non era capace di farlo.


“Maledizione!”


Lo sguardo dell’Immortale Yin Yang cambiò di nuovo e gridò con tale rabbia da fare tremare il cielo e la terra. In effetti molti alberi attorno furono divisi in due. Era evidente quanto fosse infuriato il vecchio.


Pefino Chu Feng era rimasto sbalordito. Questo perché, dopo che il fiore dell’imperfezione si era allontanato dalla sua formazione, aveva cercato di volare verso Chu Feng e non era tornato dall’Immortale Yin Yang.


Inoltre, dopo essersi avvicinato, saltellò sul corpo di Chu Feng con fare molto intimo.


Chu Feng si sentì in imbarazzo.


Visto che Chu Feng possedeva tecniche Spirit superbe, il fiore dell’imperfezione aveva tradito l’Immortale Yin Yang e aveva scelto il giovane come suo nuovo padrone.

“Bastardo!”


Gridò con rabbia l’Immortale Yin Yang. Poi stese la mano e fece gesto di stringere qualcosa. Afferrò il fiore dell’imperfezione con il suo potere e poi lo fece a pezzi stritolandolo.


Aveva ucciso la sua stessa formazione Spirit fiore dell’imperfezione.


Chu Feng si accigliò e mostrò uno sguardo freddo. Disse: “Era comunque una forma di vita, c’è bisogno di essere così spietati?”


“È mia. Se la voglio uccidere, allora morirà. Chi mi mostra slealtà morirà.” Disse freddamente l’Immortale Yin Yang. Non provava il minimo senso di colpa per aver ucciso il fiore dell’imperfezione.

“In tal caso, non hai intenzione di rispettare la tua promessa, vero?” Chiese con tono gelido Chu Feng. Aveva già capito che l’Immortale Yin Yang non avrebbe onorato la sua promessa.


Anche se l’Immortale Yin Yang era stato sconfitto, non aveva intenzione di lasciare scappare Chu Feng.

“Ahahahah…” In effetti scoppiò subito a ridere con fare freddo; l’atmosfera dell’intera regione divenne gelida e le piante attorno furono ricoperte da uno strato di brina.

“Chu Feng, hai talento. Dal punto di vista della Sala Oscura, non dovrei ucciderti, ma dovrei fare di tutto per invitarti ad unirti alla nostra Sala Oscura.”

“Tuttavia, prendendola dal mio punto di vista, non posso permettere assolutamente che qualcuno come te si unisca alla Sala Oscura, non ci sarebbe assolutamente nessun vantaggio per me.”

“Così devi morire. Tuttavia… se mi consegnerai quell’insetto, posso lasciare intatto il tuo cadavere.” Disse l’Immortale Yin Yang.


“Come pensavo, sei venuto per Rossa. Se non mi sbaglio, mi hai trovato rintracciando l’aura di Rossa, non è vero?” Disse Chu Feng.


“Esatto. Sono rimaste le aure della gente della mia Sala Oscura su quella piccoletta. Ma solo io sono capace di individuare quell’aura, mentre tu non puoi.” Disse l’Immortale Yin Yang.

“È vero. Non posso individuare quell’aura di cui parli. Ma…” mentre parlava, Chu Feng accarezzò Rossa con una mano. Alzò la testa e aggiunse: “Nemmeno tu potrai individuarla ora.” Dopo aver finito di parlare, Chu Feng nascose rossa nella sua manica.


Gli occhi iniettati di sangue dell’Immortale Yin Yang divennero ancora più assassini. Questo perché l’aura di Rossa era scomparsa. Chu Feng l’aveva cancellata.

Anche se Chu Feng non poteva individuare l’aura che era stata lasciata sul corpo di Rossa, poteva rimuoverla completamente usando un qualche tipo di tecnica.

“Sembra che tu non abbia intenzione di morire con dignità.” Disse freddamente l’Immortale Yin Yang.

“Dipende se riuscirai ad uccidermi o no.” Chu Feng sorrise lievemente. Poi il suo sguardo brillò con freddezza. “Boom!” La sua formazione Spirit a diversi metri di distanza dall’Immortale Yin Yang esplose all’improvviso.


Allo stesso tempo, una pressione opprimente cominciò ad avvolgere l’Immortale Yin Yang, costringendolo perfino ad arretrare ripetutamente.





