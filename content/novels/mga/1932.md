---
weight: 1932
title: Capitolo 1932 - Spada Nefasta
pubDate: 2024-08-11T02:13:16.567Z
tags:
    - mga
---


“Ho detto che diventerai un’enorme minaccia per la nostra Sala Oscura se continuassi a vivere. Ma ti dirò questo: non potresti comunque competere con la Sala Oscura. Vuoi sapere chi è il capo della Sala Oscura? È meglio che tu non lo sappia mai, perché il giorno in cui lo saprai sarà il giorno della tua morte. Ahahahahah!!!”


Dopo aver finito di dire questo, l’Immortale Yin Yang scoppiò a ridere in modo frenetico e anormale.

“Puchi!!”


Chu Feng infilzò il suo dantian con la spada del Dio Malvagio.

“Tu!!!” Colpito all’improvviso, non solo l’Immortale Yin Yang smise di ridere, ma guardò Chu Feng con sorpresa. Non si aspettava che sarebbe intervenuto così presto.

“So che vuoi suicidarti, ma non sta a te decidere come morire. Morirai per mano mia.” Mentre parlava, la spada del Dio Malvagio iniziò a tremare. Un’ondata di energia opprimente entrò nel suo corpo e distrusse i suoi organi interni.


Anche se il cadavere dell’Immortale Yin Yang sembrava illeso in superficie, in realtà non poteva essere più morto di così.

“Ovetto, cosa ne pensi del sapore di questo Martial Emperor di sesto livello?” Chiese Chu Feng allo spirito.


Il motivo per cui doveva uccidere personalmente l’Immortale Yin Yang era per Ovetto.

Lo spirito avrebbe potuto assorbire tutta l’Energia Primaria di chi uccideva, non avrebbe potuto farlo con chi si fosse suicidato, come quei dieci esperti della Sala Oscura.


Come poteva sprecare l’Energia Primaria di un Martial Emperor di sesto livello? Così doveva ucciderlo personalmente.


“L’energia primaria di un Martial Emperor di sesto livello non è affatto male. Sfortunatamente la mia coltivazione ancora non è riuscita a fare grandi progressi.” Disse Ovetto arricciando le labbra.

“Non ci sono stati ancora progressi?” Chu Feng sussultò sentendo queste parole. Da quando Ovetto si era risvegliata, Chu Feng aveva ucciso molti esperti, tra cui c’erano diversi Martial Emperor.


Ovetto avrebbe potuto assorbire e raffinare l’Energia Primaria di chi veniva ucciso da lui, indipendentemente se lasciasse un cadavere intatto o no.


Tuttavia la coltivazione di Ovetto non aveva ancora fatto progressi.


Prima, Chu Feng aveva pensato che la quantità di Energia Primaria di cui Ovetto aveva bisogno fosse enorme. Questo perché lo spirito era come lui. La quantità di Energia Primaria di cui aveva bisogno per avanzare di livello era enorme.


Tuttavia Chu Feng pensava che l’Energia Primaria di un Martial Emperor di sesto livello avrebbe dovuto aiutarla. Dopotutto aveva già raffinato l’Energia Primaria di così tanti esperti, sarebbe già dovuta arrivare ad un buon punto e con l’energia dell’Immortale Yin Yang, sarebbe dovuta avanzare di livello ormai.


Eppure era stato completamente inutile. Ci doveva essere un altro problema.


“Sembra che sia inutile. Il sigillo di tua madre è troppo forte. Temo che abbia limitato la mia coltivazione. Senso che non è il mio corpo il motivo per cui ho bisogno di più Energia Primaria rispetto agli altri. Dev’essere quel sigillo. È la formazione Spirit che mi ha sigillato che sottrae la maggior parte dell’energia.” Disse impotente Ovetto.

“Come può essere?” Chu Feng ne fu scioccato. Non si sarebbe mai aspettato che il sigillo potesse assimilare Energia Primaria.


“Temo che sia perché tua madre non si fidava di me. Per questo ha usato deliberatamente quel sigillo per limitare la mia crescita.” Ovetto sorrise dolcemente. Poi aggiunse con un’espressione indifferente: “Ma non importa più. La velocità con cui cresci è estremamente elevata. Anche se la mia coltivazione progredisse, non potrei più aiutarti.”


“Non hai più bisogno della mia protezione. D’ora in avanti sarai tu a proteggermi.” Ovetto sorrise così dolcemente che avrebbe fatto sciogliere il cuore di chi la guardava.


Tuttavia Chu Feng provò amarezza. Anche se sua madre aveva sigillato Ovetto per proteggerlo, aveva la sensazione di averla delusa enormemente.

“Ovetto, non preoccuparti. Prima o poi rimuoverò quel sigillo. Mi sto già preparando a farlo, ci riuscirò sicuramente.”


Disse Chu Feng dal profondo del cuore. Non lo aveva detto ad alta voce, perché il sigillo dello spirito era davvero troppo potente. Dopotutto era una tecnica di sua madre. Chu Feng non sapeva a che livello fosse.

Così Chu Feng non aveva molte certezze di poter sciogliere il sigillo. Anche se si stava già preparando a farlo, sapeva che ci sarebbe voluto molto tempo.


Se non altro, i materiali che aveva radunato finora non bastavano. Doveva trovarne ancora di più.

Xian Miaomiao radunò tutti gli oggetti dell’Immortale Yin Yang. Poi si avvicinò a Chu Feng e chiese: “Perché hai lasciato intatto il suo cadavere? Avresti dovuto ridurlo in mille pezzi, se lo meritava.”


“Se non puoi farlo, posso aiutarti.”


“Userò la sua morte per avvertire la gente della Sala Oscura.” Disse Chu Feng.


“Allora è così, ora capisco.” Xian Miaomiao era molto intelligente, aveva capito le sue intenzioni. Poi aprì la mano e consegnò diversi Sacchetti Cosmo a Chu Feng. “Tieni, sono tutti dell’Immortale Yin Yang. Questo tipo ha ottenuto molti tesori. Visto che sei uno Sciamano, queste cose dovrebbero essere utili per te.”

“Sono riuscito ad ucciderlo solo grazie a te. Mi imbarazzerebbe accettarli. Che ne dici di fare a metà?” Chu Feng non prese i Sacchetti Cosmo.


“A metà? A metà la tua testa.”

“Sono per lo più tesori per Sciamani. Come mi sarebbero utili? Inoltre sono comunque la principessina del regno degli elfi. Credi che mi manchino queste cose?”


“Ciò che mi manca di più sono Fiori Immortali dell’Antica Era. Tuttavia, grazie al tuo aiuto, li ho già trovati. Con le cose che porterò indietro a raffinare, potrei perfino avanzare di livello un’altra volta. Non sarebbe irrealistico per me diventare una Martial Emperor di sesto livello.” Xian Miaomiao batté il Sacchetto Cosmo rosa che aveva appeso alla vita con un sorriso. Lì dentro c’erano solo Fiori Immortali dell’Antica Era.

“In tal caso li accetterò allora.” Chu Feng mise via i Sacchetti Cosmo. L’Immortale Yin Yang aveva ancora più tesori perfino dell’Immortale Avaro. Sarebbe stato molto utile per Chu Feng.


“Tuttavia, cambiando argomento, mentre gli oggetti degli Sciamani potrebbero essere inutili per te, questo dovrebbe esserlo, no?” Chu Feng raccolse la Lama Tagliente dell’Antico Alligatore, aveva intenzione di passarla a Xian Miaomiao.

“No, no, no. Ho il mio Armamento Imperiale, mentre tu non ce l’hai.”


“L’Immortale Yin Yang ora è morto. Così la Lama Tagliente dell’Antico Alligatore non ha padrone. Sarebbe perfetta per te.” Xian Miaomiao rifiutò. Per impedire che Chu Feng le passasse la spada, spinse via Chu Feng con un briciolo di potere marziale, impedendogli di avvicinarsi.


Durante la spinta, la spada del Dio Malvagio nella mano destra di Chu Feng entrò in contatto con la Lama Tagliente dell’Antico Alligatore.


“Buzz!!”


Nel momento in cui entrarono in contatto, apparì un enorme potere risucchiante spaventoso nella Lama Tagliente dell’Antico Alligatore.


Era così intenso che sembrava volesse risucchiare l’anima di Chu Feng. Colto dal panico, il giovane lasciò la presa sulla Lama Tagliente dell’Antico Alligatore.


“Chu Feng, quella spada, quella spada!!”


Xian Miaomiao gridò con stupore. Era così scioccata che non riusciva a parlare con chiarezza.


Anche Chu Feng rimase scioccato. La Lama Tagliente dell’Antico Alligatore sarebbe dovuta essere indistruttibile, ma in quel momento si stava dissolvendo in fango per poi venire assimilata dalla spada del Dio Malvagio.

A quanto pareva il risucchio non era stato emesso dalla Lama Tagliente dell'Antico Alligatore, ma dalla spada del Dio Malvagio. La stava divorando.


Inoltre fu estremamente veloce, la assimilò completamente in poco tempo.


L’aspetto della spada del Dio Malvagio rimase lo stesso, mentre la Lama Tagliente dell’Antico Alligatore era scomparsa. Era stata raffinata.





