---
weight: 1939
title: Capitolo 1939 - Tormento
pubDate: 2024-08-11T09:13:16.568Z
tags:
    - mga
---


“Un genio eccezionale, un genio di un’era, ahah…”


L’Immortale Devastatore del Mondo guardò Chu Feng con un sorriso raggiante. Il suo sguardo era pieno di derisione.


“Chu Feng, non solo sei un pezzo di me**a di cane agli occhi del Maestro della Sala, sei un pezzo di me**a di cane anche ai miei occhi.” Disse l’Immortale Devastatore del Mondo mentre guardava Chu Feng.


“Devastatore del Mondo, cos’hai intenzione di fare esattamente?” Gridò il vecchio biondo. La potenza del Devastatore del Mondo li aveva avvolti. La sua potenza opprimente li aveva resi estremamente inquieti.

“Cos’ho intenzione di fare? Vi ucciderò tutti.” Il Devastatore del Mondo sorrise in modo strano. Poi si girò verso lo spazio vuoto accanto a lui e fece gesto di afferrare qualcosa. All’istante il potere marziale nello spazio entrò immediatamente nel suo palmo.


Poi lo stese e lo spinse lievemente avanti verso lo spazio di fronte a lui. Mentre il potere marziale si disperdeva, si formarono nove pugnali dorati che iniziarono a fluttuare a mezz’aria.

“Woosh!!”


All’improvviso l’Immortale Devastatore del Mondo indicò verso il basso e uno dei nove pugnali volò sotto. Puntava verso il dantian di un elfo dell’Antica Era.


Il pugnale sembrava molto lento. Sembrava ancora più lento di un oggetto che cadeva, Chu Feng e gli altri sarebbero dovuti riuscire a schivarlo facilmente.

Tuttavia la potenza opprimente del Devastatore del Mondo non solo li aveva avvolti, ma aveva bloccato i loro movimenti. Così poterono solo rimanere a guardare mentre il pugnale cadeva dall’alto.


“Putt!”


Alla fine la lama infilzò il dantian dell’elfo dell’Antica Era. Mentre perdeva sangue, l’elfo strinse i denti con forza e non emise nemmeno un grido di dolore.

“Che resistenza che hai. Vedremo per quanto tempo potrai sopportarlo.”


L’Immortale Devastatore del Mondo sorrise freddamente. Poi girò lievemente il dito e il pugnale iniziò a fare lo stesso mentre infilzava ancora il dantian dell’elfo dell’Antica Era.

“Ahh!!”


Tormentato in questo modo, l’elfo dell’Antica Era non riuscì più a sopportarlo e cominciò ad urlare con fare straziante.


La sofferenza che stava provando non era dovuta solo al pugnale, altrimenti le sue vene non avrebbero iniziato a sporgere per il dolore e non sarebbe impallidito mortalmente.

“Meglio. Voglio proprio che urli. Solo dopo aver urlato potrai morire.” Il Devastatore del Mondo sorrise con soddisfazione. Poi piegò il suo dito e “bang”, l’elfo esplose.


“Noo!!”

Xian Miaomiao e gli altri elfi dell’Antica Era gridarono tutti istericamente. Le loro voci erano piene di rabbia e amarezza.


Erano figure al picco della Terra Sacra delle Arti Marziali, eppure adesso erano alla completa mercè del nemico. Non potevano fare nulla anche se uno dei loro compagni veniva torturato e ucciso di fronte ai loro occhi. Per loro era un tormento intollerabile.

“Vieni da me se osi farlo. Avanti, uccidimi. Non fare loro del male. Vieni ad uccidere me!” Gridò con rabbia Chu Feng.


Tuttavia l’Immortale Devastatore del Mondo lo ignorò completamente. Invece radunò il Sacchetto Cosmo e i tesori dell’elfo morto. Poi si girò con un sorriso verso Chu Feng e disse: “No, no, se morissi, diventerà noioso. Lo sto facendo precisamente perché voglio che provi così tanto dolore da desiderare di morire.”

“Woosh!”


Subito dopo aver detto questo, lanciò un altro pugnale. Stavolta aveva mirato verso il vecchio biondo.

“Zio!!!!” In quel momento Xian Miaomiao stava già singhiozzando. Stava piangendo così tanto che il suo corpo minuto stava fremendo.


Tuttavia il suo piano non cambiò nulla. Mentre il sangue schizzava come una pioggia, il vecchio biondo fu ucciso di fronte ai suoi occhi.


Dopodiché l’Immortale Devastatore del Mondo continuò ad attaccare. Sei pugnali sfrecciarono in successione, ad ogni colpo, moriva un elfo.


Ora rimaneva solo una lama e solo una persona accanto a Chu Feng. Era la principessina degli elfi… Xian Miaomiao.


“Ohoh, principessa Miaomiao, ho un po’ di difficoltà ad uccidere una ragazza splendida come te.”

“Ma devo ubbidire all’ordine del maestro della Sala. Così non biasimarmi se sarò spietato, Miaomiao.” Disse il Devastatore del Mondo.


“No, nooooooooo!”


“Non farlo!” Chu Feng si inquietò molto.


“Non farlo! Uccidi me! Uccidi me invece! Non uccidere lei!”

“Farò tutto quello che vuoi! Non ucciderla, non ucciderla!”


In quel momento Chu Feng stava provando così tanto dolore da desiderare di essere morto. I suoi occhi erano iniettati di sangue. Anche se traboccava di rabbia, poteva solo dire parole imploranti. Non voleva che altre persone morissero a causa sua, specialmente non Xian Miaomiao.

“Davvero? Farai qualunque cosa voglia?” Una luce spregevole brillò negli occhi dell’Immortale Devastatore del Mondo.

“No Chu Feng, non lasciare che si prenda gioco di te. Non mi risparmierà. Non devi gettare via la dignità per me.” Disse frettolosamente Xian Miaomiao.


“Miaomiao, non temi davvero la morte? Sai, lo zietto potrebbe risparmiarti la vita con riluttanza.” Disse l’Immortale Devastatore del Mondo.

“Pah! Chiaramente sei più vecchio di mio padre, e hai il coraggio di definirti uno zio. Maledetta femminuccia. Non continuare a disgustarmi.” Lo insultò con rabbia Xian Miaomiao.

“Che ca**o hai appena detto? Dillo un’altra volta!” L’espressione dell’Immortale Devastatore del Mondo cambiò immediatamente.


“Ho detto che sei una femminuccia. Maledetto eunuco. Sei un pervertito che non è un uomo, né una donna. Sei semplicemente un travestito.” Xian Miaomiao continuò ad insultarlo.


“Ti… ti ucciderò ca**o!” L’Immortale si infuriò e l’ultimo pugnale iniziò a volare verso il basso, infilzando direttamente il dantian della giovane.

“Bang!!!” Il corpo di Xian Miaomiao esplose.

Accadde tutto troppo velocemente. Gli altri erano stati tormentati lentamente e poi uccisi. Solo Xian Miaomiao era morta all’istante.

In effetti l’attacco era stato così forte che non rimasero nemmeno il Sacchetto Cosmo o i tesori di Xian Miaomiao, erano scoppiati insieme al pugnale.


“Ti ucciderò, ti ucciderò!!!!!!!!!!!!!”


Chu Feng stava urlando come una bestia selvaggia. I suoi ruggiti facevano tremare il terreno, quasi facendolo crepare.

Allo stesso tempo, i fulmini nel suo sangue cominciarono a saettare dal suo corpo.


Presto coprirono tutto il suo corpo. Come artigli affilati, stavano cercando di liberarsi.


A causa della loro potenza, il clima in questa regione cominciò a cambiare.


L’espressione dell’Immortale Devastatore del Mondo cambiò lievemente e mostrò un po’ di paura dal suo sguardo arrogante.


Tuttavia il timore durò solo per un istante, non sembrava davvero spaventato. Presto rivelò un sorriso spudorato e disse: “Ahah, stai cercando di spaventarmi?”

“Hai visto con i tuoi occhi come sono stati uccisi uno per uno, ma non sei riuscito a fare nulla. E ora hai il coraggio di mostrare la tua potenza qui?”

“Ammetto che il potere della tua stirpe è estremamente forte. Sfortunatamente sei troppo debole, non sei degno della tua stirpe. Se possedessi una stirpe come la tua, tsk tsk…”

“Chu Feng, non sei altro che spazzatura. Dalla testa ai piedi, spazzatura. Se volessi ucciderti, non dovrei nemmeno usare le mie mani.” Dopo aver detto questo, mostrò uno sguardo gelido.


In un istante, Chu Feng sentì ribollire il sangue e la sua aura. Poi vomitò una boccata di sangue.





