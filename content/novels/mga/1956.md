---
weight: 1956
title: Capitolo 1956 - Divario di Forza
pubDate: 2024-08-12T02:13:16.570Z
tags:
    - mga
---




“Xian Yuyin, hai proprio le palle.”


All’improvviso arrivò una persona dal nulla, era a mezz’aria e guardava dall’alto Xian Yuyin.


“Chu Feng! Presto, guardate, è Chu Feng! È arrivato Chu Feng!!!”


“Chi aveva detto che Chu Feng non avrebbe osato presentarsi? Chi l’ha detto esattamente?”


“Vedremo chi oserà dirlo ancora. Se qualcuno lo farà, lo riempirò di schiaffi fino alla morte.”


L’arrivo di Chu Feng aveva causato trambusto tra la folla, in particolare tra gli individui che avevano avuto fiducia in lui, stavano urlando incessantemente.


Questionati in questo modo, le persone che pensavano che Chu Feng non sarebbe venuto rimasero ammutolite. Ora avevano capito la differenza tra vederlo una volta e sentirne parlare cento volte. Non si sarebbero mai aspettati che Chu Feng sarebbe stato così coraggioso.


Aveva osato perfino accettare la sfida di Xian Yuyin.


Bisognava sapere che l’elfo era al terzo livello del Martial Emperor.


“E Chu Feng?”


Si diceva che fosse solo al nono livello del Semi Martial Emperor. Anche se avesse usato le sue tecniche per aumentare temporaneamente la sua coltivazione, sarebbe arrivato solo al secondo livello del Martial Emperor.


Avrebbe potuto sconfiggere Xian Yuyin?


La folla aveva questa domanda in mente, allo stesso tempo era piena di anticipazione.

“Chu Feng, dovrei essere io a dirlo, no?” Xian Yuyin alzò lentamente la testa. Il suo sguardo era pieno di intento omicida.

Xian Yuyin… detestava proprio Chu Feng. Da come la vedeva, all’inizio aveva un futuro brillante, sarebbe diventato il futuro re degli elfi.


Eppure adesso tutto era rovinato a causa di Chu Feng.

“Cosa ti fa pensare di essere degno di dirmi queste parole?” Chu Feng sorrise lievemente mentre guardava con sdegno Xian Yuyin.


Una coltivazione al terzo livello del Martial Emperor e un vero Armamento Imperiale.


Era davvero potente. Pochissimi tra la giovane generazione sarebbero riusciti a contendere con Xian Yuyin. Non era assurdo il fatto che Zhang Tianyi fosse stato sconfitto da lui.


Tuttavia Xian Yuyin non poteva competere affatto con Chu Feng, che manco l’avrebbe considerato.


Lo sdegno di Chu Feng fece infuriare ancora di più l’elfo. Ma non mostrò rabbia, invece sorrise lievemente e disse: “Quel Zhang Tianyi ha detto parole simili prima di combattere contro di me. Tuttavia sai cosa gli è successo?”

“Alla fine è stato solo schiacciato da me e ha lasciato che la mia spada lo infilzasse ripetutamente. L’ho riempito di buchi.”


“Inoltre gli ho detto che il motivo per cui ha dovuto soffrire è stato a causa del suo fratello Chu Feng.”


L’espressione di Chu Feng rimase impassibile, ma il suo sguardo si incupì.


Sapeva che Xian Yuyin molto probabilmente aveva detto la verità. Pensando a come Zhang Tianyi era stato tormentato a causa sua, Chu Feng provò un enorme dolore.

“Cosa? C’è davvero una tale animosità tra Xian Yuyin e Chu Feng? Ha sfidato Zhang Tianyi a causa di Chu Feng?”


“I conflitti non dovrebbero coinvolgere parenti e amici dell’altra parte. Non è un po’ troppo eccessivo?”


La folla attorno intuì che ci doveva essere stato un conflitto tra Xian Yuyin e Chu Feng. Tuttavia la maggior parte della gente disapprovò.

“Chu Feng, sai una cosa? Ho detto a Zhang Tianyi che finché fosse stato disposto a troncare ogni rapporto con te, l’avrei risparmiato.”


“Tuttavia è stato piuttosto testardo. Non solo non si è arreso, mi ha anche insultato. Così alla fine non ho avuto altra scelta che tagliargli la lingua.” Mentre parlava, Xian Yuyin tirò fuori un oggetto dal suo Sacchetto Cosmo.


Chu Feng cambiò espressione e strinse i pugni così forte che risuonarono crepitii.


Si sentì ribollire il sangue e fu sul punto di esplodere. Quasi non riusciva a contenersi.


Questo perché Xian Yuyin stava tenendo in mano una lingua.


Aveva davvero tagliato la lingua a Zhang Tianyi.


“Stai cercando di farti uccidere da me, vero?” Chiese con tono freddo Chu Feng. Il suo tono era cambiato completamente, era estremamente tetro, ma potente. Il suo intento omicida era evidente.

“Ahahahahah…”


Xian Yuyin scoppiò a ridere, poi la sua espressione diventò fredda. Disse: “Ancora una volta, questo è ciò che dovrei dire a te.”


“Boom!!”


Subito dopo, Xian Yuyin brandì il suo Armamento Imperiale e lanciò un attacco.


Una potenza opprimente avvolse l’area attorno. Molti degli astanti vicini furono scaraventati via da questa forza. Chi era stato colpito vomitò sangue, altri morirono sul posto.


“Quanto è spietato.”


Vedendo l’attacco feroce di Xian Yuyin che non aveva badato agli spettatori e che aveva massacrato innocenti, l’odio nello sguardo di Chu Feng si intensificò.


Ci sarebbe sempre stata feccia in ogni luogo e Xian Yuyin faceva sicuramente parte della categoria.


“Zzzzz!!”


Saette brillarono negli occhi di Chu Feng, poi apparì la sua armatura e le sue ali del fulmine.


In quel momento, la coltivazione del giovane passò dal primo al terzo livello, lo stesso di Xian Yuyin.


Anche se erano allo stesso grado, il loro potere combattivo era completamente diverso. Anche se Xian Yuyin aveva un Armamento Imperiale, Chu Feng non aveva affatto paura di lui.


Chu Feng evitò il fendente dell’elfo. Poi, con un colpo fulmineo, discese dal cielo. “Bang”, arrivò di fronte a Xian Yuyin.


Il potente impatto fece schizzare via rocce e squarciò la terra.


“Tu!!!” L’espressione di Xian Yuyin cambiò drasticamente. In quel momento si era reso conto del divario tra lui e Chu Feng.


Un potere combattivo sconvolgente capace di sormontare cinque livelli di coltivazione.

“Maledetta feccia. Oggi ti farò diventare un invalido.” Chu Feng non diede l’opportunità di reagire all’elfo. Formò una lama con la mano e poi trafisse il dantian di Xian Yuyin.

“Ahhhh!!!”


Xian Yuyin emise un urlo straziante e fece cadere l’Armamento Imperiale.

“Cielo!!!”


Gli spettatori rivelarono espressioni scioccate.


Xian Yuyin non era riuscito ad opporsi minimamente.


Chu Feng l’aveva sconfitto in un solo attacco. La sua forza aveva davvero ampliato gli orizzonti della gente, che adesso era proprio incredula.


Chu Feng non era un Semi Martial Emperor di nono livello? Anche se avesse usato tecniche speciali per aumentare la sua coltivazione, non sarebbe dovuto arrivare al secondo grado del martial Emperor?

Perché era arrivato al terzo livello all’improvviso? Inoltre come aveva sconfitto Xian Yuyin in un solo colpo?


Bisognava ricordare che Chu Feng era disarmato, mentre Xian Yuyin aveva un Armamento Imperiale.


Il divario tra di loro era davvero così enorme?!!

