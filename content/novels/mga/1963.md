---
weight: 19630
title: Capitolo 1963 - Scusarsi mangiando merda
pubDate: 2024-08-12T09:13:16.571Z
tags:
    - mga
---




“Chu Feng?” La folla si entusiasmò immediatamente vedendolo. Molti tra di loro cominciarono ad acclamarlo. Alcuni si eccitarono così tanto da commuoversi, altri tremavano.


Al momento Chu Feng era la persona più famosa nella Terra Sacra delle Arti Marziali.


Dopo aver assistito o sentito parlare delle sue imprese, molti pensavano che fosse la persona con più possibilità di diventare il signore di quest’era.


Così Chu Feng era diventato molto popolare.


La gente dei quattro grandi clan imperiali rivelarono espressioni scontente, ma in quanto a scontentezza, era stata superata dai membri del palazzo della Legge Celeste. In quanto una delle organizzazioni umane più potenti, detestavano che qualcuno rubasse loro le luci della ribalta.


“V-v-vecchio fratello C-chu Feng, c-c-come mi sei m-m-mancato.” Wang Qiang si precipitò da lui per dargli un abbraccio da orso.


Chu Feng non lo evitò, perché anche a lui era mancato.


Wang Qiang era un fratello per lui, era solo naturale riabbracciare un fratello ora che si erano rivisti dopo così tanto tempo.

“A-a-avanti dammi un b-b-bacino.” Tuttavia Wang Qiang era proprio disgustoso. Protese le sue grosse labbra da asino verso la guancia di Chu Feng.

“Smamma!” Sorridendo, Chu Feng gli diede uno schiaffo e lo respinse.


“Caro fratello Chu Feng, pe-pe-perché m-mi tratti c-c-così?” Wang Qiang si coprì la guancia con un’espressione avvilita. Ma non era arrabbiato, sembrava un po’ timido. Questo inquietò Chu Feng.


“Chi è stato a dire di avermi sconfitto all’Antico Villaggio del Sigillo?” Disse Chu Feng sorridendo.


Quel tipo si era vantato molto, aveva ribaltato i fatti e aveva detto di aver sconfitto Chu Feng quando invece era successo il contrario.

“Eheh…”


“M-m-mi sei mancato. Pe-per questo ho-ho scherzato. C-così da farti u-uscire allo scoperto.” Disse con una risata maliziosa Wang Qiang.


La folla non poté contenersi e cominciò ad insultarlo. Come previsto, le parole di Wang Qiang erano solo vanterie.


Anche se sapevano già che era così, Wang Qiang lo aveva ammesso con tale indifferenza. Così la folla non aveva più potuto tollerare la sua faccia tosta e la sua spudoratezza. Se non lo avessero insultato si sarebbero sentiti a disagio.


Tuttavia sembrava che Chu Feng e Wang Qiang si conoscessero davvero. Erano pure amici? Perché Chu Feng avrebbe avuto un amico come lui?

La folla era confusa. Si stavano tutti chiedendo perché Chu Feng era diventato amico di una persona del genere.


Wang Qiang ignorò gli insulti. Arrivò di nuovo di fronte a Chu Feng e chiese a bassa voce: “F-f-fratello, s-s-sei certo di po-poter distruggere que-quella formazione s-spirit?”


“Al novanta per cento sicuro.” Disse Chu Feng.


“Be-be-bene!” Wang Qiang si riempì di gioia, poi guardò l’Anziano Yue Ling e disse ad alta voce: “Ve-ve-vecchia s-scarpa, pri-prima hai o-o-osato d-dire spudoratamente che il mio fr-fratello Chu-Chu Feng non sarebbe r-r-riuscito a distruggere quella fo-formazione spirit.”


“Tu-tuttavia, se può di-distruggerla, co-cosa farai? Non do-dovresti s-s-s-scusarti?”


La folla iniziò ad accigliarsi. L’Anziano Yue Ling dopotutto era una figura rinomata nella Terra Sacra delle Arti Marziali. Eppure questo tipo sconosciuto osava parlargli in questo modo? Che volesse suicidarsi?


“Bada a come parli! Vuoi morire?!” In effetti la folla del palazzo della Legge Celeste brandì le armi. Sembrava sul punto di attaccare Wang Qiang.


Tuttavia l’Anziano Yue Ling li fermò. Con un sorriso chiese a Chu Feng: “Quel piccolo bastardo ignorante è davvero il tuo amico?”


Le sue intenzioni erano chiare. Se Wang Qiang fosse stato un amico di Chu Feng, gli avrebbe fatto il favore di non litigare con Wang Qiang. Ma se non lo fosse stato, gli avrebbe dato una lezione.


Comunque sarebbe stato molto riluttante nel primo caso, le parole “piccolo bastardo" lo avevano già tradito.


“Fra-fratello Chu Feng, n-non ho paura di quella ve-vecchia scarpa. No-no-non importa, s-sono il successore dell’I-imperatore Chi.”


“Ma ri-rimarrai sempre mio fr-fratello per me Chu-chu Feng. Mi chi.chiedo co-come mi consideri. Puoi di-dirmi la ve-verità.”


Anche se aveva detto di non temere l’Anziano Yue Ling, mostrò un’espressione miserabile mentre parlava. Inoltre gli erano venute le lacrime agli occhi, sembrava sul punto di piangere.

Era evidente che volesse che Chu Feng ammettesse che era suo amico.


Vedendolo comportarsi così, Chu Feng scosse la testa con un sorriso. Anche se non lo aveva visto per un bel po’ di tempo, Wang Qiang era rimasto lo stesso. Così disse all’Anziano Yue Ling: “È vero, Wang Qiang è mio amico.”


“In tal caso non mi metterò a litigare per com’è stato scortese con me. Tuttavia, dato che sei suo amico, dovresti insegnarli un po’ di buone maniere. Se continua a comportarsi così, prima o poi la pagherà cara.”


“Dopotutto non tutti sono ampi di vedute come me, che ho scelto di non litigare con un piccolo bastardo come lui.” Disse l’Anziano Yue Ling.


“È vero che Wang Qiang è mio amico, ma la sua condotta riguarda solo lui. Non lo controllerò, né ho la possibilità di farlo.” Disse Chu Feng.


Anche se l’Anziano Yue Ling stava facendo finta di essere dalla parte del giusto, in effetti prima aveva parlato male di lui. Chu Feng detestava profondamente persone come questo vecchio.


“Ben detto fratello Chu Feng, sei stato eloquente.” Un Anziano del palazzo degli inferi dai capelli biondi iniziò ad applaudire.


Anche se il suo aspetto era molto feroce e duro, era molto forte. Come l’Anziano Yue Ling, era anche lui un Martial Emperor di sesto livello. Chu Feng intuì che doveva essere uno degli Anziani della gestione del palazzo degli Inferi.


Dal rumore delle discussioni tra la folla, Chu Feng scoprì che il nome del vecchio era Huang Guan. Inoltre era davvero uno degli Anziani della gestione del palazzo degli Inferi, ma aveva un soprannome: Demone Biondo.

“Umpf.” Vedendo che l’Anziano Huang Guan aveva iniziato ad applaudire, Yue Ling sbuffò freddamente. Rivelò un’espressione estremamente scontenta.


Wang Qiang chiese di nuovo: “Ve-vecchia s-scarpa! T-ti sto fa-facendo una domanda! Se mio fr-fratello Chu Feng po-potrà distruggere quella f-f-formazione Spirit, sarai d-disposto a ma-mangiare merda per scu-scusarti?”


“Ti sei stancato di vivere?” L’Anziano Yue Ling si infuriò.


“Yue Ling, anche se le parole dell’amico Wang Qiang possono essere un po’ volgari, non credo che siano ingiustificate.”


“Prima hai dichiarato davvero che l’amico Chu Feng non sarebbe riuscito a rimuovere la formazione Spirit. Tutti l’hanno sentito, vero?” Disse l’Anziano Huang Guan.


“Giusto!” La folla del palazzo degli Inferi fu la prima a rispondere. A parte la gente del palazzo degli Inferi, molti altri mostrarono il loro assenso.


Al momento la reputazione di Chu Feng era superba. Si poteva dire che fosse estremamente popolare tra le masse, così chi era impavido naturalmente si sarebbe fatto avanti e l’avrebbe difeso.

