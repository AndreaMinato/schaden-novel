---
weight: 19710
title: Capitolo 1971 - Usare gli Altri per Uccidere
pubDate: 2024-08-12T17:13:16.572Z
tags:
    - mga
---




Nel momento in cui una porta si aprì all’improvviso e si precipitarono dentro diversi milioni di persone, Zhao Yu si rallegrò.


La gente che stava entrando non apparteneva solo al primo gruppo, ma anche al secondo e al terzo. Erano arrivati tutti.


Anche se non sapeva perché sarebbero entrati tutti in quest’area allo stesso tempo, una cosa era certa; gli esperti di massimo livello dei Tre Palazzi, dei Quattro Clan, delle Nove Organizzazioni e delle molte Bestie Mostruose erano radunati qui.


In effetti, la coltivazione complessiva di questi diversi milioni di persone era superiore perfino a quella del primo gruppo. Non c’erano più Martial Lord, i più deboli erano Martial King.


Per quanto riguardava il motivo per cui Zhao Yu era così contento, era perché i membri del palazzo della Legge Celeste erano di fronte al gruppo.


“Salvatemi! Presto, salvatemi! Quel piccolo bastardo di Chu Feng vuole uccidermi!”


Cercò di gridare Zhao Yu, ma la sua voce non raggiunse il gruppo perché non poteva emettere alcun suolo. Solo quando vide le espressioni sbalordite della gente che Zhao Yu si rese conto di quanto era grave la situazione.


Non poteva più controllare il suo corpo.


Inoltre sembrava completamente illeso al momento, mentre Chu Feng sembrava la vittima gravemente ferita.

Non solo, Chu Feng aveva raccolto tutte le Pesche dell’Immortalità. La sola rimasta al momento era nelle mani di Zhao Yu.


Anche se sapeva la verità, la folla che era appena arrivata sarebbe giunta ad una conclusione ben diversa…


…che era stato lui a legare Chu Feng.


…che era stato lui a raccogliere tutte le Pesche dell’Immortalità.


Chu Feng aveva addossato ogni colpa su di lui.


Aspetto più importante, anche se voleva difendersi, non poteva farlo. Questo perché non poteva parlare.


In quel momento, Zhao Yu sentì un brivido. Finalmente si era reso conto delle trame di Chu Feng.


Il piano di Chu Feng era di spingere gli altri ad ucciderlo.

“Cosa sta succedendo? Non sono l’Anziano Zhao Yu e l’amico Chu Feng?”


“Perché l’amico Chu Feng è legato? Perché è gravemente ferito? È stato l’Anziano Zhao Yu?”


“Guardate! Cosa c’è nella mano dell’Anziano Zhao Yu? Quella pesca! Quel pesco dietro di lui!”


“Cielo! È il leggendario Pesco dell’Immortalità che può aumentare la durata della vita di cento anni! È ottimo! Esiste davvero! Siamo ricchi! Siamo ricchi!”


“No, c’è qualcosa di strano. Perché solo la pesca nelle mani dell’Anziano Zhao Yu è grossa? Perché è l’unica che sembra così deliziosa?”

“Dicono che solo le pesche dell’Immortalità mature possono essere mangiate. Che Zhao Yu abbia raccolto tutte le pesche dell’immortalità mature?”


In effetti, dopo un breve momento di sorpresa, scoppiò trambusto tra la folla.


L’Anziano della direzione del palazzo della Legge Celeste, il famoso Anziano Zhao Yu, aveva legato Chu Feng. Non solo, lo aveva ridotto in condizioni miserabili.


Non aveva detto che voleva accompagnarlo nel settimo percorso per proteggerlo? Perché lo aveva legato e lo aveva ridotto in quello stato?

Che il gentile e caritatevole Anziano Zhao Yu che conoscevano fosse solo una finzione? Che l’Anziano Zhao Yu avesse seguito Chu Feng con delle intenzioni malvagie? Che fosse un ipocrita?!


Inoltre perché non c’erano frutti tra le foglie del Pesco dell’Immortalità di fronte a loro? Che Zhao Yu li avesse raccolti tutti? Dev’essere così! Dopotutto era stato il primo ad arrivare qui. Inoltre la Pesca dell’Immortalità che stava tenendo in mano era matura. Era una prova evidente!


Prima che Zhao Yu potesse dire una sola parola, era già riuscito a destare l’odio di molte persone e a diventare loro nemici.

“Anziano Zhao Yu, cosa sta facendo?” Il primo a parlare fu l’Anziano Yue Ling del palazzo della Legge Celeste.


Visto che non era uno sciocco, naturalmente l’Anziano Yue Ling sapeva quanto era grave la situazione, non capiva proprio perché l’Anziano Zhao Yu avrebbe fatto una sciocchezza del genere.

Anche se avesse avuto intenzione di uccidere Chu Feng, avrebbe dovuto farlo di nascosto. Perché lasciare che tutti lo vedessero?

Anche se aveva raccolto tutte le Pesche dell’Immortalità, avrebbe dovuto tenerlo segreto. Perché aveva deciso di rimanere qui con una pesca in mano? Sembrava che volesse vantarsi e provocarli.


Generalmente, l’Anziano Zhao Yu era un uomo relativamente intelligente. Così perché avrebbe commesso una sciocchezza del genere oggi? Aveva perso il senno? Perché sarebbe stato così stupido?

“Ahahahah!!!”


Proprio in quel momento, Zhao Yu rise fragorosamente. Era una risata folle e selvaggia.


In realtà Zhao Yu al momento era pieno di rimpianto ed era stato Chu Feng a controllarlo in modo da farlo ridere. Era solo una sua marionetta adesso. Poteva solo lasciare che il giovane si prendesse gioco di lui.


Inoltre Zhao Yu si era reso conto che Chu Feng aveva intenzione di spingere gli altri ad ucciderlo. Non si aspettava proprio che questo moccioso fosse così sinistro.


A quanto pareva quel Chu Feng non aveva mai avuto intenzione di ucciderlo, voleva spingere gli altri a farlo. Di questo passo, prima o poi sarebbe morto.


“Zhao Yu, perché stai ridendo? Libera subito l’amico Chu Feng!” Gridò con rabbia l’Anziano Huang Guang del Palazzo degli Inferi.


“Esatto, libera subito Chu Feng!!!” Anche il resto della folla cominciò a gridare.

“Ahah, un branco di sciocchi ignoranti vuole che liberi questo piccolo bastardo? Cosa vi rende degni di parlarmi in questo modo?” Disse con tono freddo Zhao Yu.


“Cosa? Tu… cos’hai detto?” La gente non si aspettava che avrebbe ribattuto così. Non solo aveva ammesso di aver imprigionato Chu Feng, ma aveva insultato tutti i presenti.

“Ma-ma-maledetta ve-vecchia scarpa. Li-li-libera Chu Feng i-immediatamente. A-a-altrimenti ti ucciderò.” Wang Qiang si fece avanti. Anche se stava balbettando, stava mostrando un’espressione piena di rabbia.


Era davvero infuriato, perfino Chu Feng poteva percepire la sua intensa rabbia. Evidentemente anche lui era stato ingannato dalla messinscena, ma non perché fosse sciocco. Era perché Chu Feng stava recitando fin troppo bene.

“Un altro piccolo bastardo. Anche tu vuoi morire?” Disse freddamente Zhao Yu. Tutte queste parole provenivano da Chu Feng, mentre il vero Zhao Yu non poteva dire una sola lettera.


“Anziano Zhao Yu, cosa sta facendo? Presto, liberi l’amico Chu Feng.” Disse l’Anziano Yue Ling.

Anche se anche lui detestava Chu Feng e voleva ucciderlo, sapeva che avrebbe dovuto farlo di nascosto.


Al momento, se l’Anziano Zhao Yu avesse continuato a comportarsi in modo così ostinato, non solo la sua reputazione sarebbe stata rovinata completamente, sarebbe stato anche preso di mira dalla folla. Sarebbe stato ucciso sicuramente. Inoltre anche il loro palazzo della Legge Celeste sarebbe rimasto coinvolto, dopotutto era un Anziano della direzione del loro Sect.

“Yue Ling, vecchio sciocco. Da quando potresti darmi ordini? Anche se siamo entrambi Anziani della direzione del palazzo della Legge Celeste, non sei altro che un cane ai miei occhi, un cane di cui posso prendermi gioco quanto voglio.” Consigliò l’Anziano Zhao Yu.

“Cos’hai detto? Ripetilo!” Yue Ling non si aspettava che Zhao Yu avrebbe risposto con degli insulti.

