---
weight: 19720
title: Capitolo 1972 - Usato per divertirsi fino alla morte
pubDate: 2024-08-12T18:13:16.572Z
tags:
    - mga
---




“Ho detto che non sei nient’altro che un cane.” Ripeté Zhao Yu.

“Tu… tu…!!!” L’Anziano Yue Ling ne fu sbalordito. Indicò Zhao Yu con un dito tremante, era così infuriato da non riuscire a parlare.

“Non importa. Alla fine siamo entrambi Anziani del palazzo della Legge Celeste. Ti prenderò in considerazione e risparmierò questo piccolo bastardo.” Zhao Yu si alzò di scatto, afferrò Chu Feng e lo lanciò a Wang Qiang.


Dopo che Wang Qiang prese al volo Chu Feng, lo slegò immediatamente e rimosse il tessuto che gli copriva la bocca. In effetti tirò fuori anche una pillola medicinale preziosa così da aiutarlo a guarire le sue ferite.


Chu Feng non si sarebbe mai aspettato che Wang Qiang sarebbe stato affidabile durante momenti cruciali.


In effetti, non era solo Wang Qiang ad aver tirato fuori una pillola per curare Chu Feng. L’Anziano Huang Guan, molti altri Anziani del palazzo degli Inferi, i Sommi Anziani dei quattro Grandi Clan Imperiali, molti Anziani delle Nove Organizzazioni e i vari Anziani delle razze delle bestie mostruose, compresi molti esperti sconosciuti, tirarono fuori medicinali.


Era evidente che Chu Feng fosse abbastanza popolare. Anche se parte dei presenti lo stava facendo in modo pretenzioso, rimaneva il fatto che molti di loro, come l’Anziano Guan e i Sommi Anziani del clan imperiale Nangong, insieme ad esperti delle Nove Organizzazioni, erano davvero preoccupati per il suo benessere.


“Non c’è bisogno. Le mie ferite non sono così gravi. Non devo prendere medicine curative.” Anche se Chu Feng aveva parlato con coraggio, sangue stava scorrendo dalla sua bocca. Stava continuando deliberatamente il suo spettacolo.


“G-g-g-guardati come sei r-ridotto. S-s-smettila di v-vantarti.” Wang Qiang forzò Chu Feng ad inghiottire la sua preziosa pillola medicinale.


“Amico Chu Feng, le tue ferite sono estremamente gravi. Questo può aiutarti, mangiala velocemente.” Anche l’Anziano Huang Guan e gli altri cominciarono a spingere le loro pillole nelle mani del giovane.


Dopo aver ricevuto i medicinali dalla folla, Chu Feng rivelò un’espressione grata. Poi si girò verso l’Anziano Zhao Yu, che stava ancora sotto il Pesco dell’Immortalità e gridò con rabbia: “Zhao Yu, ti ho considerato un mio Senior, eppure non mi sarei mai immaginato che saresti stato così spregevole. Hai avvelenato l’acqua. Non hai nemmeno il coraggio di affrontarmi direttamente?”

“Ahahahahah!!” Zhao Yu rise fragorosamente e con disapprovazione. Poi disse: “Un grande uomo dev’essere spietato come il veleno. Sei ancora troppo inesperto Chu Feng, dovresti imparare da me.”

La folla rimase sbalordita da queste parole. Poi rivelò sguardi arrabbiati verso l’Anziano Zhao Yu. Nessuno di loro si aspettava che non solo aveva attaccato Chu Feng, ma aveva anche usato un metodo spregevole per avere la meglio.


In quel momento l’impressione che avevano del vecchio era cambiata completamente. Questo perché la folla odiava sopratutto persone spregevoli come Zhao Yu.


Tuttavia… non sapevano che non era stato davvero lui a dire queste parole, ogni suo movimento, parola, era tutto manipolato da Chu Feng.

La folla si girò a chiedere con curiosità: “Amico Chu Feng, cos’è successo esattamente?”


“Perché Zhao Yu ti ha attaccato? Come siete riusciti a raggiungere questo posto? Cos’è successo alle Pesche dell’Immortalità mature?” Volevano tutti sapere cos’era accaduto.


Chu Feng iniziò a riferire cos’era successo. L’Anziano Zhao Yu e lui erano entrati insieme nel settimo percorso. L’Anziano zhao Yu aveva chiesto che lui facesse strada, così Chu Feng aveva finito con il camminare di fronte. Sorprendentemente avevano scoperto una mappa del tesoro che conduceva direttamente al Pesco dell’Immortalità.


All’inizio Chu Feng si era riempito di gioia. Aveva accettato di condividere le Pesche dell’Immortalità insieme all’Anziano Zhao Yu. Tuttavia, sorprendentemente l’Anziano Zhao Yu era stato estremamente avido e aveva avvelenato l’acqua di Chu Feng lungo la strada. Approfittandosi del suo stordimento per via del veleno, aveva preso la sua mappa del tesoro, lo aveva legato e lo aveva anche picchiato.


Dopodiché l’Anziano Zhao Yu era arrivato qui e aveva scoperto che c’erano oltre mille Pesche dell’Immortalità qui. Per fare arrabbiare Chu Feng, non lo aveva ucciso, ma aveva raccolto tutte le pesche di fronte ai suoi occhi. Poi aveva iniziato a mangiarle.

“Cosa? Stai dicendo che Zhao Yu ha mangiato tutte le Pesche dell’Immortalità mature?”


Alcuni vecchi mostri che stavano raggiungendo il termine della loro vita rivelarono subito sguardi furiosi. Erano così arrabbiati che pareva che potessero sparare fuoco dagli occhi.


Non erano venuti qui per i tesori, il loro obiettivo era solo di prolungare la durata della loro vita; il loro scopo era ottenere le leggendarie Pesche dell’Immortalità.


Con loro enorme piacevole sorpresa, erano riusciti a scoprire il Pesco dell’Immortalità. Tuttavia, tutti i frutti maturi che potevano essere usati per prolungare le loro vite erano stati mangiati da Zhao Yu. Cosa potevano farci?!


“Esatto. Zhao Yu ha mangiato tutte le pesche dell’immortalità.” Chu Feng annuì.


Sentendo quelle parole, il vero Zhao Yu era sul punto di piangere. Era stato il giovane a raccoglierle tutte e lui non aveva potuto darci nemmeno un morso.

Eppure Chu Feng lo stava accusando così, era pieno di amarezza.


Anche se si sentiva così, non poteva esprimerlo nelle sue attuali condizioni. Al momento il suo corpo stava rivelando un sorriso compiaciuto, che fece arrabbiare la folla.


“Ma non hanno detto che condurrà alla morte mangiare più di dieci Pesche dell’Immortalità?” Chiese all’improvviso qualcuno. Esisteva davvero una leggenda del genere riguardo alle pesche dell’immortalità.

“La mappa che abbiamo ottenuto nel secondo percorso non solo conduce in questo posto, ma dice anche che si possono mangiare quante pesche dell’immortalità si vogliono dissolvendo la mappa nell’acqua e bevendola. Così si può aumentare la durata della propria vita e non morire avvelenati a causa delle troppe pesche.”

“Tuttavia è chiaro che mangiarne troppo causa comunque effetti collaterali. Guardate quanto è esagitato Zhao Yu al momento. Dovrebbe essere la conseguenza dell’aver mangiato oltre mille Pesche dell’Immortalità.” Disse Chu Feng.

“Wahahahah, un branco di formiche osa guardare la mia pesca dell’immortalità?” Zhao Yu stava ridendo fragorosamente e diede un morso al frutto che aveva in mano.

“Quella pesca è mia!!!!” Vedendo questa scena, un vecchio mostro rivelò la sua aura e volò verso Zhao Yu. Aveva intenzione di rubargliela. Era un Martial Emperor di quinto livello.


“La Pesca dell’Immortalità è mia!!!!” In seguito, tutti gli esperti presenti si precipitarono in avanti. Alcuni si diressero verso l’albero con l’intenzione di raccogliere le pesche non ancora mature. Altri puntarono verso Zhao Yu.


“Un gruppo di formiche osa tentare di rubare la mia pesca dell’immortalità? Guardate come vi distruggerò.” Zhao Yu non sembrava affatto impaurito e fece perfino dei gesti provocatori.


Tuttavia era completamente impotente, non aveva nemmeno la forza di legare una gallina. Al momento era pieno di rimpianto, sapeva che sarebbe stato ucciso oggi, Chu Feng si era preso gioco di lui fino alla morte.

“Zhao Yu, hai osato mangiare più di mille Pesche dell’Immortalità da solo. I tuoi crimini sono irrimediabili. Vomitale tutte per me!”

“Esatto, picchiate quel Zhao Yu. Sicuramente ha nascosto altre Pesche dell’Immortalità. Perquisitelo.”


Quando la folla scoprì che era impossibile raccogliere le pesche immature, si girarono verso Zhao Yu. Il vecchio non dovette nemmeno provocare la gente, si stavano già precipitando tutti su di lui.

“Uno sciame di formiche osa azzuffarsi per la mia pesca dell’immortalità? Guardate come vi soffocherò a morte con le mie scoregge.” Zhao Yu insultò la folla.


Naturalmente era tutto spinto dalle manipolazioni di Chu Feng e all’improvviso scoprì di non poter controllare più Zhao Yu.


Tuttavia in quel momento non era affatto nervoso, invece rivelò un sorriso freddo. Non era successo perché la formazione Spirit si fosse guastata, ma perché Zhao Yu era stato ucciso dalla folla.

