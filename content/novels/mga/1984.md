---
weight: 1984
title: Capitolo 1984 - Ribaltamento della Situazione
pubDate: 2024-08-13T06:13:16.573Z
tags:
    - mga
---




“Woosh, woosh, woosh!!”


Proprio quando Lord Luokong fu sul punto di disperarsi, risuonò un forte vento da lontano. Emersero nuvole nere dalla potenza maestosa che si stavano avvicinando rapidamente.


Praticamente tutti sentirono questa forza opprimente e, quando volsero gli sguardi verso la direzione da cui proveniva, le loro espressioni cambiarono rapidamente. Erano tutti sbalorditi.


La nuvola nera era composta da oltre mille Martial Emperor.


Figuriamoci di primo, secondo, terzo e quarto livello, c’erano perfino rari Martial Emperor di quinto e sesto livello.


In effetti Lord Luokong conosceva alcuni di loro. Erano figure importanti e famose nella Terra Sacra delle Arti Marziali, erano vecchi mostri che si erano isolati da tempo dal resto del mondo.


Aspetto più scioccante era il fatto che la persona davanti a quel gruppo era un giovane. Tutti lo riconobbero, era Chu Feng.


Sia gli elfi dell’Antica Era che la gente della Sala Oscura rimasero scioccati.


“Chu Feng? Perché sarebbe qui? Inoltre ha portato così tanti Martial Emperor con sé? Quei vecchi mostri non erano entrati nel labirinto della Luce Lunare prima? Come sono venuti tutti qui? Cosa sta succedendo esattamente?”


“Alla fine non siamo riusciti ad attivare la formazione offensiva? No, non dovrebbe essere così, chiaramente l’abbiamo attivata.”


Dopo un momento di shock, l’Immortale Devastatore del Mondo rivolse lo sguardo in lontananza. Vedendo cosa si stava avvicinando, la sua espressione cambiò e iniziò a digrignare i denti per la rabbia. Poi gridò: “La formazione offensiva è stata distrutta?! Chi l’ha fatto?!”


Sentendo queste parole, tutti guardarono il nucleo della formazione. Solo allora scoprirono che c’erano stati dei cambiamenti. Al momento sembrava solo una pozza d’acqua stagnante e questo fenomeno poteva significare solo una cosa: che la formazione assassina fosse stata distrutta e che per questo il nucleo aveva già perso la sua efficacia.


“Ahahahah, r-r-rifiuti de-della Sala Oscura, tr-tremate di paura. La vo-vostra formazione o-offensiva è stata d-distrutta da me, pu***nelle.” Wang Qiang che era accanto a Chu Feng si fece avanti.


“Cosa? È stato lui a farlo? Chi è quel giovane? Perché non riesco a vedere il suo livelllo?” Tutti si girarono verso Wang Qiang.


“Coff, coff…” In quel momento sia il Demone Folle della Lama delle Nevi che l’Anziano Huang Guan tossirono e diedero delle occhiatacce a Wang Qiang.


All’improvviso qualcuno tra la folla disse a gran voce: “È stato l’amico Chu Feng a distruggere la formazione e a salvarci la vita. Sala Oscura, siete davvero spietati. Volevate davvero massacrarci. Se non fosse stato per l’amico Chu Feng saremmo finiti tutti nell’oltretomba.”


“Esatto. Sala Oscura, siete proprio privi di coscienza, inferiori ai maiali e ai cani!” Praticamente tutti iniziarono ad insultare la Sala Oscura.


Queste parole riempirono di gioia Lord Luokong, l’Immortale Raffinatore e gli altri. In effetti non si erano sbagliati su Chu Feng, ci era riuscito.


Inoltre aveva ottenuto risultati ancora migliori rispetto al previsto. Non solo aveva salvato la folla, era anche riuscito a portare quegli esperti qui ad aiutarli. Era davvero troppo sbalorditivo. Perfino Lord Luokong non sarebbe stato capace di radunare così tanti sostenitori.


“Moccioso, sei stato tu ad interferire?” L’Immortale Devastatore del mondo sorrise gelidamente.


“Sono venuto qui proprio per vendicarmi per l’ultima volta.” Disse con molta calma Chu Feng.

“Vendetta?” L’Immortale Devastatore del Mondo sorrise con sdegno, poi guardò il Demone Folle della Lama delle Nevi e gli altri: “Dato che siete riusciti a scappare, vi darò una possibilità. Finché sceglierete di unirvi alla Sala Oscura, vi garantirò gloria e splend…”


“Pah! Maledetto effemminato. Hai provato ad ucciderci prima, eppure ora cerchi di corromperci? Pensi che siamo scemi?” Il Demone Folle della Lama delle Nevi lo interruppe con un insulto.


Visto che era un membro della vecchia generazione, naturalmente conosceva l’Immortale Devastatore del Mondo, ma allo stesso tempo non lo temeva.


“Così anche tu sei un membro della Sala Oscura. Il tuo titolo di Immortale si è rivelato inutile. Ci hai proprio deluso.”


“Esatto. Dopo aver lasciato questo posto, ne parlerò in giro e rovinerò completamente la tua reputazione. Sarai ricordato per la tua infamia.” Sempre più persone cominciarono ad insultare l’Immortale Devastatore del Mondo.


“Branco di rifiuti! Volete morire!”


“Credete davvero che un branco di rifiuti potrebbe competere con me?”

“Posso distruggervi tutti con una sola mano.” L’Immortale Devastatore del Mondo divenne verde di rabbia, poi alzò la mano e l’Armamento Imperiale che brandiva iniziò a traboccare di luce dorata. Menò un fendente e attaccò Chu Feng e gli altri.


Tutti iniziarono ad accigliarsi e a cambiare espressione. Perfino Chu Feng reagì in questo modo.


L’Immortale Devastatore del Mondo era un Martial Emperor di ottavo livello e in effetti era formidabile.


Anche se Chu Feng poteva uccidere un Martial Emperor di sesto livello, non poteva competere con un guerriero al settimo livello del Martial Emperor, figuriamoci all’ottavo.


“Woosh!”


“Rumble!!”


Tuttavia arrivò un altro fendente che riuscì a bloccare l’attacco dell’Immortale.


Era Lord Luokong, aveva intercettato il colpo.


“Ora non è il momento di distrarsi.”


Lord Luokong sorrise freddamente. Non solo era riuscito ad intercettare il fendente, aveva anche colto l’occasione per lanciare diversi attacchi feroci contro il nemico. Ogni suo colpo era fatale.


In questa situazione, l’Immortale Devastatore del Mondo cominciò ad accigliarsi. Non osò essere imprudente. Brandì frettolosamente l’Armamento Imperiale e affrontò con tutta la sua forza l’assalto di Lord Luokong. Non poteva occuparsi di Chu Feng e degli altri.


Ora l’Immortale Devastatore del Mondo voleva liberarsi il prima possibile di Lord Luokong, così stava usando tutta la sua forza. Sapeva che la comparsa di Chu Feng e degli altri non era un buon segno per loro.


Dopotutto il gruppo di Chu Feng comprendeva diversi Martial Emperor di sesto livello e altri guerrieri ancora di grado inferiore. Erano tutti vecchi mostri. Erano persone isolate dal resto della Terra Sacra delle Arti Marziali e che erano state attirate nel labirinto solo a causa delle Pesche dell’Immortalità. Non avrebbe potuto sottovalutarli.


La Sala Oscura finì con il sentire un’enorme pressione a causa di questi vecchi mostri. Anche se avevano l’aiuto di diverse centinaia di bestie feroci dell’Antica Era, non sarebbero stati necessariamente in vantaggio contro i rinforzi di Chu Feng.

Tuttavia, quando Lord Luokong e gli altri avevano visto arrivare i più di mille Martial Emperor, il loro morale era aumentato enormemente. In questa situazione, la forza di Lord Luokong era aumentata. Così era diventato impossibile per l’Immortale Devastatore del Mondo sconfiggerlo in breve tempo.


Proprio in quel momento, Chu Feng gridò: “Non c’è bisogno che lo dica, uccidete tutti i membri della Sala Oscura!”


“Uccidere!!!!”


Una volta che Chu Feng gridò queste parole, i più di mille Martial Emperor dietro di lui scatenarono il loro intento omicida e caricarono verso la gente della Sala Oscura e le bestie feroci dell’Antica Era.


Questo gruppo era tutto molto intelligente. Non solo era potente, ma aveva molta esperienza in battaglia. Così sapevano come combattere nel caos.


Anche se stavano lottando insieme, non attaccarono ciecamente. Invece cercarono combattenti di livello simile, solo così avrebbero ridotto la pressione sugli elfi dell’Antica Era e su loro stessi nel modo più efficiente.

In effetti ci riuscirono alla perfezione.

