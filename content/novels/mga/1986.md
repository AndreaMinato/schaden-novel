---
weight: 1986
title: Capitolo 1986 - Morire Insieme
pubDate: 2024-08-13T08:13:16.574Z
tags:
    - mga
---




“Senior, Luan Jie molto probabilmente è andato a trovare il Demone Lunare.” Disse Chu Feng.


“Trovare il Demone Lunare? Che abbiano davvero un modo per controllarlo?” L’Immortale Raffinatore rivelò un’espressione incredula.


“Anche se sembra assurdo, temo che sia così. Posso percepire lievemente la posizione del Demone Lunare e ho notato che Luan Jie sta puntando nella stessa direzione.”


“Non dimenticare che sono riusciti perfino a controllare le bestie feroci dell’Antica Era che sono prive di intelligenza.” Disse Chu Feng.

“Giusto. La Sala Oscura conosce molti segreti della Terra Sacra delle Arti Marziali. Le loro conoscenze sono superiori a quelle degli elfi dell’Antica Era.”


“Inoltre Luan Jie è uno Sciamano dal Marchio del Drago come suo padre. È anche uno dei geni più eccezionali della Terra Sacra delle Arti Marziali.”


“È solo perché suo padre l’ha nascosto che nessuno sa quanto è diventato potente ormai.”


“Oggi è riapparso e può già contendere con noi due. Temo che le sue tecniche Spirit abbiano già superato le mie.” Disse l’Immortale Raffinatore.

“Amico Chu Feng, temo che dovrai guidarci. Non possiamo permettere che Luan Jie faccia quello che vuole.” Disse il Protettore degli elfi.


Chu Feng scorse il campo di battaglia con lo sguardo. Dopo aver scoperto che gli elfi dell’Antica Era non erano più in svantaggio, Chu Feng provò sollievo.


Così iniziò a volare verso la direzione che aveva preso Luan Jie.


In risposta, l’Immortale Raffinatore e quel protettore degli elfi lo seguirono.


“Ahhhh!!!!!!!!!!!!!!!!!!!”


In quel momento stavano risuonando le grida selvagge del Demone Lunare. Sembrava che fosse uno spirito malvagio presente in ogni angolo del labirinto. Tuttavia Chu Feng poteva determinare con accuratezza la sua posizione.

Anche se sembrava che solo tre persone stessero inseguendo Luan Jie, in realtà erano cinque. Questo perché Su Rou e Su Mei erano rimaste dietro l’Immortale Raffinatore per tutto questo tempo. Erano protette da una barriera difensiva creata con molti tesori.


La barriera difensiva era molto potente. Anche se l’Immortale Raffinatore era ferito, la barriera difensiva era ancora intatta. Da questo si poteva capire quanto fosse preoccupato della sicurezza delle due giovani.

“Wuuuu!!”


All’improvviso Su Rou e Su Mei rivelarono espressioni di dolore.

“Piccola Rou, piccola Mei, cos’è successo?”


Chu Feng si girò subito e arrivò a fianco delle due giovani.

“Chu Feng, s-stiamo bene.” Disse Su Rou mentre resisteva al dolore. Tuttavia chiaramente aveva sudato freddo per il dolore ed era impallidita.


In quel momento Chu Feng vide una luce blu e una rossa brillare dai corpi di Su Rou e di Su Mei. Erano le perle del fuoco e del ghiaccio a causare il loro dolore.


“Come potete stare bene in questo stato?” Chu Feng si rese conto che le perle del fuoco e del ghiaccio stavano tormentando Su Rou e Su Mei. Stavano iniziando a perdere il controllo sulle perle.


“Me**a! Le perle del fuoco e del ghiaccio appartengono al Demone Lunare. Sicuramente la sua comparsa ha destabilizzato le perle. Amico Chu Feng, dobbiamo estrarle immediatamente. Altrimenti temo che Su Rou e Su Mei rischieranno la vita.” Disse con molta preoccupazione l’Immortale Raffinatore.


Mentre parlava, liberò Su Rou e Su Mei dalla barriera difensiva.

“Senior, la posizione del demone lunare è ancora la stessa. Se continuate dritti, dovreste trovarlo.” Chu Feng indicò più avanti.


“Amico Chu Feng, hai intenzione di rimanere indietro?” Chiese sorpreso l’Immortale Raffinatore.

“È una questione estremamente urgente. Non possiamo ignorare Luan Jie, sicuramente è venuto preparato.”

“Hanno controllato le bestie feroci dell’Antica Era. Se controllassero anche il demone lunare, gli elfi dell’Antica Era non potrebbero più competere con la Sala Oscura. Non possiamo lasciare che facciano quello che vogliono.” Disse Chu Feng.


“Molto bene. Amico Chu Feng, in tal caso lasceremo questa questione a te.” Il protettore sapeva quanto era grave la situazione, così non esitò e andò ad inseguire immediatamente Luan Jie.


“Amico Chu Feng, questi oggetti ti aiuteranno.” L’Immortale Raffinatore consegnò un Sacchetto Cosmo al giovane. Dentro c’era ogni sorta di materiale prezioso e tesoro per le tecniche Spirit.


Inoltre, prima di andarsene, l’Immortale Raffinatore inviò una trasmissione della voce: “Amico Chu Feng, la forza delle perle del fuoco e del ghiaccio è sconfinata. Su Rou e Su Mei non sono riuscite a scatenare la loro vera forza per tutto questo tempo.”

“Sotto l’influenza del demone lunare, hanno già perso il controllo sulle perle. Così estrarle non sarà facile e potresti finire in pericolo anche tu.”

“Anche se non dovrei dirlo, considerando la situazione, spero che penserai alla tua incolumità durante un momento critico.”

“Questo perché la Terra Sacra delle Arti Marziali ha bisogno di te adesso.” Quando Chu Feng sentì queste ultime parole, l’Immortale Raffinatore era già scomparso.


La sua intenzione era molto chiara. Le perle del fuoco e del ghiaccio potevano perdere il controllo da un momento all’altro. Allora avrebbero scatenato il loro vero potere devastante. Figuriamoci Su Rou e Su Mei, perfino Chu Feng sarebbe stato ucciso dai loro poteri.


Tuttavia, visto che Chu Feng era uno Sciamano dal Marchio del Drago formidabile, poteva capire lo stato delle perle. Per questo l’Immortale Raffinatore aveva suggerito che avrebbe dovuto abbandonare Su Rou e Su Mei nel caso le perle fossero andate fuori controllo.


Ma come poteva abbandonare le sue amate? Anche se l’Immortale Raffinatore gli aveva detto quelle parole spinto da buone intenzioni, decise di ignorarlo completamente.


“Chu Feng, posso percepire che la mia perla è estremamente instabile. Sta emergendo un potere incontrollabile. Non potremo più controllare le perle. Presto, scappa. Non preoccuparti per noi.” Disse con molta riluttanza Su Rou mentre afferrava Chu Feng per mano.

“Fratellone Chu Feng, ascolta mia sorella. Presto, lasciaci qui.” Sollecitò anche Su Mei. Mentre lo diceva, non riuscì a controllarsi e i suoi occhi si velarono di lacrime.


Evidentemente queste due ragazze potevano capire che le perle stavano andando fuori controllo, così volevano che Chu Feng scappasse.

“Non dite sciocchezze del genere. Non sono riuscito a proteggervi quando le perle sono apparse. Spero di poterlo fare stavolta.” Chu Feng sorrise lievemente e ignorò le loro parole.


Ora voleva fare solo una cosa, creare una formazione Spirit che avrebbe potuto estrarre le perle senza danneggiarle.


In realtà sarebbe stato molto semplice per lui rimuovere le perle del fuoco e del ghiaccio, ma visto che erano sul punto di perdere il controllo, Chu Feng non osò mostrare la minima imprudenza.


“Buzz!!”


Tuttavia, anche così, le perle cominciarono ad emettere dei bagliori improvvisi e un’aura fatale.


Chu Feng aveva già capito che le due perle erano sul punto di esplodere. Una volta che fosse accaduto, tutti nel raggio di mille miglia, inclusi i Martial Emperor, probabilmente sarebbero stati uccisi. Chi era nel raggio di diecimila miglia sarebbe rimasto ferito.


Data la sua velocità, Chu Feng poteva scappare da questo raggio di influenza, ma come avrebbe potuto abbandonare le sue amate?

