---
weight: 1987
title: Capitolo 1987 - Pensieri Virtuosi, Pensieri Malvagi
pubDate: 2024-08-13T09:13:16.574Z
tags:
    - mga
---



“Ovetto, mi dispiace. Morirai con me a causa della mia testardaggine.”


“Ma non posso proprio abbandonare le piccole Rou e Mei.” Chu Feng non fuggì e invece le abbracciò strette.


Anche Su Rou e Su Mei percepivano i cambiamenti nelle perle del fuoco e del ghiaccio. Vedendo che Chu Feng non se ne stava andando, smisero di persuaderlo e ricambiarono l’abbraccio. Mentre versavano lacrime in silenzio, affondarono i loro piccoli visi nel petto di Chu Feng.


Se fossero morte così, non avrebbero avuto rimpianti.


Valeva lo stesso per Chu Feng. Era disposto a morire insieme alle sue amate.


Chu Feng comunque era pieno di emozioni contrastanti. Aveva la sensazione di aver deluso qualcuno e non aver corrisposto alle sue aspettative.


Dopotutto non era solo, nel suo spazio del mondo degli spiriti c’era Ovetto. Aveva dei metodi per liberarla.


Tuttavia, visto che Ovetto stava dormendo profondamente, anche se l’avesse liberata non sarebbe riuscita a fuggire. Così era destinata a morire con loro. Questo era il motivo per cui Chu Feng si sentiva in colpa e si vergognava.


“Buzz!”


Proprio in quel momento, Chu Feng sentì la mente offuscarsi. Quando si guardò attorno, fu scioccato dallo scoprire che, anche se era rimasto dov’era, Su Rou e Su Mei erano scomparse. Inoltre era circondato da una vasta nebbia che bloccava la sua visuale, non poteva vedere oltre ad un raggio di dieci metri.


“Non temi la morte?” La voce di una donna risuonò dalla foschia densa.


Quando si girò verso la fonte della voce, Chu Feng vide una donna camminare lentamente verso di lui. Indossava un abito bianco come la neve ed era molto bella. Inoltre emanava un’aura straordinaria. Chu Feng ebbe la sensazione che la donna di fronte a lei fosse proprio una fata celeste.

“Sei l’Immortale della Luna?” Chiese Chu Feng. Aveva la sensazione che fosse proprio il leggendario Demone Lunare.

“Rispondi alla mia domanda. Non temi la morte?” Chiese la donna. Anche se sembrava una fata celeste, il suo tono era estremamente gelido e privo d’emozione.


“Lo sono. Chi non temerebbe la morte? Ho ancora molte questioni in sospeso e naturalmente non voglio morire.” Disse con un sorriso Chu Feng. Aveva detto la verità.


Sentendo queste parole, le lunghe sopracciglia fini della donna si aggrottarono lievemente. Dal suo sguardo trasparì un briciolo di dubbio. Chiese: “Dato che temi la morte, perché non sei scappato?”

“Anche se temo la morte, non posso abbandonare le mie amate. Dato che non posso proteggerle, posso solo accompagnarle nell’aldilà.” Chu Feng non smise di sorridere, ma quando disse queste parole rivelò un’espressione sollevata.


Anche se voleva vivere, era contento di poter morire con le sue amate.


Le sue parole fecero irrigidire lievemente l’espressione della donna. Poi sollevò gentilmente le sue maniche bianche come la neve.

“Rumble!!”


In un istante, la terra cominciò a tremare violentemente e una porta cremisi emerse dal terreno. Il portale era apparso di fronte a Chu Feng.


Era un portale alto cento metri. Dopo che si aprì, emanò un bagliore cremisi. Risuonavano gemiti di dolore incessanti dal suo interno. Si potevano scorgere innumerevoli figure tormentate nel portale. Era uno spettacolo terrificante.


“Dato che apprezzi così tanto le tue amate, ti darò un’occasione. Finché entrerai in quel portale, la tua anima sarà tormentata. Morirai dopo che la tua anima sarà raffinata completamente da me. Tuttavia il processo ti porterà così tanto dolore che desidererai morire.”


“Ma le tue amate potranno continuare a vivere grazie al tuo sacrificio.” La donna indicò il purgatorio.

“Dice sul serio?” Chiese Chu Feng.


“Non hai altra scelta se non fidarti delle mie parole.” Disse la donna.


“In tal caso, la ringrazio senior.”


“Perché ringraziarmi?” La donna fu confusa dalla sua reazione.

“Prima eravamo destinati a morire tutti, ma è disposta a risparmiare la vita alle mie amate. Naturalmente devo ringraziarla.” Disse con un sorriso Chu Feng. poi iniziò a camminare e presto balzò in avanti. Era saltato dentro il portale del purgatorio.


Aveva scelto una via di non ritorno senza la minima esitazione per le sue amate.


“Buzz!!”


Ma dopo essere entrato in quel portale, Chu Feng rimase sorpreso nello scoprire di essere tornato nel mondo reale. Su Rou e Su Mei erano ancora tra le sue braccia. Anche la vasta nebbia che lo circondava e bloccava la sua visuale era scomparsa.


Tuttavia, in confronto a prima, la situazione era cambiata lievemente. Le perle del fuoco e del ghiaccio sul punto di scoppiare si erano calmate.


Vedendo questo, Chu Feng continuò a preparare la sua formazione Spirit. Voleva cogliere questa opportunità per rimuovere le perle del fuoco e del ghiaccio da Su Rou e da Su Mei. Erano bombe ad orologeria, non poteva permettere che rimanessero nei corpi delle sue amate.


“Fratellone Chu Feng, aspetta un momento.” Proprio quando Chu Feng fu sul punto di rimuovere le due perle, Su Mei lo fermò e lo afferrò per un braccio.

“Piccola Mei, non temere. Garantisco che non ti farà male.” Disse con un sorriso Chu Feng.

“No, non estrarla.” Dissero all’unisono Su Rou e Su Mei.


“Perché?” Chu Feng ne fu sorpreso.

“Anche tu sorella?”


Su Rou e Su Mei si scambiarono un’occhiata.


Chu Feng capì che doveva essere accaduto qualcosa. Così chiese: “Cos’è successo esattamente?”

“Sembra che l’abbia detto anche a te. In tal caso, lascia che ti spieghi.” Su Rou sorrise: “Una voce è risuonata dalle perle del fuoco e del ghiaccio, pare che provenisse dalla loro vera proprietaria, il Demone Lunare.”

“Il Demone Lunare?” Chu Feng sussultò. L’aveva già incontrata prima, così credette completamente alle parole di Su Rou.

“Il Demone Lunare ha detto che i suoi pensieri virtuosi sono rimasti nelle perle del fuoco e del ghiaccio per tutto questo tempo, mentre i suoi pensieri malvagi sono rimasti nel labirinto della Luce Lunare.”

“Finché potrai domare i suoi pensieri malvagi, è disposta a donare il suo potere a noi sorelle.” Spiegò Su Rou.


“Ora capisco.” Chu Feng si alzò, poi creò una potentissima formazione Spirit che coprì Su Rou e Su Mei. Dopodiché si diresse verso il Demone Lunare portandole con sé.


Aveva capito. A quanto pareva la cosiddetta Immortale della Luna e il Demone Lunare erano solo i pensieri virtuosi e i pensieri malvagi della stessa persona. I pensieri virtuosi erano la parte immortale, mentre quelli malvagi rappresentavano la parte demoniaca.


Al momento i pensieri virtuosi erano dentro le perle del fuoco e del ghiaccio. Era la fata che Chu Feng aveva incontrato prima.


Per quanto riguardava i pensieri malvagi, erano incarnati dal demone lunare che al momento stava emettendo ringhi spaventosi.


All’inizio Chu Feng non aveva idea di come contenere il demone lunare. Voleva solo evitare che la sala oscura lo controllasse.


Tuttavia la situazione era cambiata. Con l’aiuto dei pensieri virtuosi, Chu Feng capì che doveva esserci un modo per contenere il demone lunare.


Dopotutto Qing Xuantian aveva detto che le perle del fuoco e del ghiaccio erano capaci di trasformare il demone lunare in un’immortale. E ora finalmente si era reso conto del perché avessero una funzione del genere.


Aspetto più importante, se i pensieri virtuosi avessero potuto onorare la loro promessa, Su Rou e Su Mei avrebbero fatto progressi senza precedenti.

Forse avrebbero perfino potuto superarlo e passare ad un nuovo stadio di coltivazione. Non solo sarebbe stata una benedizione per Su Rou e Su Mei, ma per l’intera Terra Sacra delle Arti Marziali. Finché avessero ottenuto il potere dell’Immortale Lunare, perfino la Sala Oscura avrebbe dovuto temerle.


Inoltre, anche se i pensieri virtuosi non avessero mantenuto la loro promessa, finché Chu Feng li avesse aiutati, si sarebbero trasformati nell’Immortale Lunare. Sarebbe stata disposta ad aiutarlo in segno di gratitudine. In breve… avrebbe solo portato benefici e nessun danno intervenire.

