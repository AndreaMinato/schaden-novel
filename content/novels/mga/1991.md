---
weight: 1991
title: Capitolo 1991 - Uccidere tuo figlio
pubDate: 2024-08-13T13:13:16.574Z
tags:
    - mga
---




Comunque la folla aveva già determinato che Wang Qiang era il successore dell’Imperatore Chi.


Non c’era bisogno che tirasse fuori delle prove, solo la sua forza era sufficiente a farglielo credere.


Dopo che Chu Feng se n’era andato, Wang Qiang aveva ucciso almeno la metà delle bestie feroci dell’Antica Era. I membri della Sala Oscura morti per mano sua erano semplicemente troppi da contare.


Wang Qiang aveva aiutato moltissimo gli elfi ad entrare in vantaggio.

“V-vecchio pervertito D-Devastatore d-del Mondo, a-a-aspetta e vedrai. U-una volta che pa-padroneggerò attacchi d-divini, ti r-ridurrò in un pa-panino di carne.”


“M-ma non preoccuparti, n-non ti mangerò. Ti d-darò in pasto ai c-cani.” Non solo Wang Qiang stava uccidendo soldati dell’esercito della Sala Oscura, ma stava anche insultando pubblicamente il loro capo.

“Maledetto moccioso balbettante, ti farò stare zitto!” L’Immortale Devastatore del Mondo si era infuriato. Wang Qiang l’aveva insultato in continuazione da quando Chu Feng se n’era andato. Era distratto completamente dalle sue provocazioni. Dopotutto Wang Qiang eccelleva proprio negli insulti.


““V-vecchio pervertito D-Devastatore d-del Mondo, s-sai perché n-on ti mangerei? È perché sono un m-macho e non mangio gli e-eunuchi. Eheh.” Come se non potesse sentire le minacce del nemico, Wang Qiang continuò ad insultarlo.


Le provocazioni fecero arrossare per la rabbia l’Immortale Devastatore del Mondo. Strinse i denti, voleva mordere Wang Qiang, quel balbettatore, fino alla morte.

“Devastatore del Mondo, anche il successore dell’Imperatore Chi è venuto ad aiutarci. Sembra che la tua sconfitta sia inevitabile.” Disse con un sorriso Lord Luokong.

“Ridicolo. Luokong, hai perso colpi? Non ti sei dimenticato del vero scopo per cui siamo venuti qui. È quel Demone Lunare.”


“Finché quel Demone Lunare sarà nostro, come potrete avere speranza di vincere?” Controbatté l’Immortale Devastatore del Mondo. Anche se era in netto svantaggio e i membri della Sala Oscura venivano uccisi incessantemente, l’Immortale era ancora sicuro di sé.

“Non dimenticarti che l’amico Chu Feng e l’Immortale Raffinatore sono andati ad inseguire Luan Jie. Sei certo che tuo figlio potrà controllare il Demone Lunare?” Chiese Lord Luokong.

“Cosa? Chu Feng? Hai detto Chu Feng? Ahahahah!!!” L’Immortale Devastatore del Mondo scoppiò a ridere fragorosamente e freneticamente.


Aveva già una voce eccentrica, così tutti notarono la sua risata. Anche se stava ancora combattendo, la gente rivolse parte della sua attenzione verso l’Immortale.


L’Immortale Devastatore del Mondo continuò a ridere per un po’ di tempo. Poi disse: “Quel rifiuto di Chu Feng? So esattamente quanto è forte. Può solo essere schiacciato da me. Lui contro mio figlio? Anche lui può schiacciare Chu Feng.”

“Per quanto riguarda l’Immortale Raffinatore e il tuo Protettore degli Elfi, sono solo alla pari con Chu Feng. Anche se unissero le forze, non potrebbero competere lontanamente con mio figlio.”


“Davvero?” Subito dopo risuonò una voce da lontano.

Era Chu Feng. Quando apparì, tutti rivolsero gli sguardi verso di lui. Vedendolo, la folla rivelò espressioni sbalordite.

Chu Feng, l’Immortale Raffinatore e il Protettore degli Elfi ne erano tutti usciti completamente illesi.


Non solo, c’era un’enorme rete nelle mani di Chu Feng e al suo interno c’era un corpo spirituale; il figlio dell’Immortale Devastatore del Mondo.


Quando vide suo padre, Luan Jie sembrò aver visto il suo salvatore. Gridò subito: “Padre, aiuto!!!”


“!!!” L’Immortale Devastatore del Mondo si illividì. In effetti… era così sbalordito da rimanere senza parole.


Ironico. Quanto era ironico. Prima si era vantato di quanto era incredibile suo figlio e come Chu Feng, l’Immortale Raffinatore e il Protettore degli Elfi non potessero competere con lui.


Eppura adesso suo figlio era rimasto imprigionato. Inoltre il suo corpo era stato perfino distrutto, lasciando solo uno spirito.


Era stato catturato come un animale da Chu Feng e tenuto in una rete.


“Maledizione!!!!!!” L’Immortale Devastatore del Mondo era sia scioccato che infuriato. Era scioccato del fatto che suo figlio fosse stato sconfitto e infuriato per come era stato umiliato dopo aver perso.

Tuttavia, anche così, Luan Jie rimaneva il suo figlio adorato. Per crescerlo gli aveva dedicato una grande quantità di cure meticolose. Non avrebbe permesso che morisse così.


L’Immortale Devastatore del Mondo indicò Chu Feng e gridò: “Libera mio figlio! Altrimenti ti ridurrò in mille pezzi!”


L’Immortale Devastatore del Mondo era maestoso, secondo tra i dieci Immortali nella Terra Sacra delle Arti Marziali. Chiunque avesse sentito parole del genere provenire dalla sua bocca si sarebbe spaventato, alcuni sarebbero morti di paura.


Tuttavia Chu Feng iniziò a ridere. Poi chiese: “Cosa ti fa pensare di essere degno di dirmi parole del genere?”

“Basta con le tue assurdità! Ho detto libera mio figlio! Sei sordo o cosa?!” Gridò di nuovo l’Immortale.


In quel momento era davvero furioso. Iniziò a scatenare il suo potere terrificante per aggirare Lord Luokong e salvare suo figlio.


Tuttavia Lord Luokong si rifiutò di dargli questa opportunità, frustrandolo.


“Devastatore del Mondo, ti ricordi ancora come hai trattato quel giorno?” Disse con un sorriso Chu Feng.


“Chu Feng, cos’hai intenzione di fare?” L’Immortale Devastatore del Mondo si tese. Naturalmente non si sarebbe dimenticato dell’umiliazione che aveva inflitto a Chu Feng quel giorno.


Era proprio per questo che era spaventato. Dopotutto suo figlio era nelle mani di Chu Feng.


Il giovane non rispose immediatamente, invece afferrò Luan Jie per il collo come se fosse una gallina, estraendolo dalla rete.


Poi, con un sorriso raggiante, disse: “Il solo motivo per cui l’ho tenuto vivo finora è stato perché tu potessi vedere personalmente come morirà.”


Dopo aver detto questo, un lampo spietato brillò negli occhi stretti di Chu Feng, poi strinse la presa. “Bang!” L’anima di Luan Jie fu distrutta di fronte alla folla.


“Noooo!!!!”


Vedendo suo figlio venire ucciso davanti a lui, l’Immortale emise un ruggito di dolore.


Tuttavia Chu Feng non provò la minima compassione per lui.

Ciò che non poteva tollerare era soprattutto venire umiliato. L’Immortale Devastatore del Mondo si era approfittato della sua forza e del fatto che aveva coltivato per molto tempo per umiliarlo. Così come poteva Chu Feng sopportarlo? Dopotutto un guerriero poteva essere ucciso, ma non umiliato.

Così, da quando Chu Feng era sopravvissuto, aveva giurato che avrebbe restituito quell’affronto con gli interessi.


Il figlio dell’Immortale Devastatore del Mondo era come suo padre. Aveva contato sulla sua coltivazione più forte per denigrarlo.


Tuttavia queste erano state le conseguenze delle sue azioni e così era morto per mano di Chu Feng.


Inoltre lo aveva ucciso proprio di fronte a suo padre.


Luan Jie era diventato un mezzo per effettuare la sua vendetta.

