---
weight: 2008
title: Capitolo 2008 - Mettere in difficoltà deliberatamente
pubDate: 2024-08-14T06:13:16.576Z
tags:
    - mga
---




“Stai suggerendo che mentre la gente del palazzo del Re Mortale è innocente, i nostri membri della montagna del Legno Turchese non lo sono? Che le loro vite sono preziose, mentre le nostre non hanno valore? Che potete ucciderci come volete?”

“Se non fosse stato per gli elfi dell’Antica Era, per il palazzo degli inferi, per la razza dei re dei draghi mostruosi e dei quattro grandi clan, saremmo stati rasi al suolo da voi. Saremmo stati uccisi tutti.”


“Allora, chi avrebbe provato compassione per noi?” Chiese in successione Chu Feng. Sembrava pieno d’emozione. Se avesse potuto, avrebbe proprio voluto uccidere il capo del palazzo del Re Mortale, questo vecchio bastardo spudorato.


“L’amico Chu Feng ha ragione. Da come la vedo, non c’è bisogno di un compenso. Dovremmo eliminarlo direttamente.” Disse ad alta voce l’Anziano Huan Guan.


“Esatto, non abbiamo bisogno di una compensazione. Non importa quanto ci compenserete, non riporterete in vita i nostri fratelli morti per mano vostra. Che utilità ci sarebbe? Vogliamo che i due palazzi paghino questo debito con il sangue.”


I membri del palazzo degli inferi, della razza dei re dei draghi mostruosi, dei quattro grandi clan e della montagna del Legno Turchese cominciarono a gridare.


Le loro voci risuonarono come tuoni e il loro intento omicida era intenso. Non stavano scherzando. Volevano proprio distruggere i palazzi della Legge Celeste e del Re Mortale.


In questa situazione, le espressioni dei membri dei due palazzi divennero inquiete, molti stavano tremando di paura. Avevano proprio paura di morire.


“...” Questa situazione lasciò senza parole il maestro del palazzo del Re Mortale. Non si aspettava che Chu Feng sarebbe stato così carismatico. Non si aspettava che avrebbe potuto incitare la folla ancora più abilmente rispetto a lui.


Al momento, anche se Chu Feng avesse ordinato il totale annientamento dei due palazzi, nessuno lo avrebbe biasimato.


Così il capo del palazzo del Re Mortale strinse i denti. Provando un enorme dolore e riluttanza, disse: “Va bene. Accetto la richiesta dell’amico Chu Feng. Li compenserò.”


Chu Feng sorrise freddamente. Aveva già capito la natura del maestro del palazzo del Re Mortale e sapeva che era un codardo che temeva la morte. Così era certo che avrebbe risposto così. Non si preoccupò troppo di lui, invece si girò direttamente verso il maestro del palazzo della Legge Celeste e chiese: “E voi?”


“Anche il nostro palazzo della Legge Celeste accetta la richiesta dell’amico Chu Feng.” Visto com’era andata, naturalmente il capo del palazzo non avrebbe osato rifiutare.


La storia era dettata dal vincitore. E ora poteva solo ammettere la sconfitta e subirne le conseguenze.


“Dato che non ci sono obiezioni, potete rispettare la vostra promessa ora.” Disse Chu Feng.


“Ora?” Le espressioni dei due capi dei palazzi si irrigidirono di nuovo.


“Avete qualche lamentela?”

“I nostri Armamenti hanno tutti un proprietario. Se li consegnassimo adesso, anche se li otteneste, non riuscireste ad usarli.” Dissero all’unisono i due capi.


“Non sapete come troncare la connessione? Non importa. Vi posso aiutare. Potrei però essere un po’ duro e finire con l’uccidere qualcuno mentre tronco la loro connessione.” Disse Chu Feng.

“Snap!!”


I due maestri dei palazzi strinsero i pugni.


Minacce. Chu Feng li stava minacciando apertamente. Tuttavia non avevano altra scelta se non ubbidire.


“Molto bene, faremo come ha detto l’amico Chu Feng.”


Così gli esperti dei due palazzi iniziarono a troncare le connessioni con le loro armi in pubblico. Questo fu un disastro sopratutto per il capo del palazzo del Re Mortale. Visto che la sua organizzazione possedeva solo sei Armamenti Imperiali, dovette cederli tutti. Perfino il loro capo dovette troncare la connessione con la sua arma. Provò un’enorme amarezza quando fu costretto a consegnare il suo Armamento Imperiale.


Mentre i membri del palazzo degli Inferi mantennero la calma, la razza dei re dei draghi mostruosi e i quattro grandi clan imperiali ricevettero due Armamenti Imperiali e quaranta Armamenti Imperiali Incompleti ciascuno e provarono un grande entusiasmo.


Gli Armamenti Imperiali del palazzo della Legge Celeste erano tutti di grandissima qualità. Erano armi di massimo livello.


Avrebbero voluto consegnare quelli di qualità inferiore, ma era stato Chu Feng a rifiutarli.


Gli Armamenti Imperiali erano incredibilmente preziosi per i quattro grandi clan imperiali e la razza dei re dei draghi mostruosi. Erano davvero pieni di gioia.


Solo questo compenso aveva fatto sì che fosse valsa la pena di aiutare la montagna del Legno Turchese.


Mentre le sei organizzazioni stavano provando gioia, molti dei palazzi della Legge Celeste e del Re Mortale stavano piangendo. Sì, stavano davvero piangendo.

Consegnando le loro armi, avevano distrutto le loro fondamenta. Probabilmente non sarebbero più tornati al livello di prima.

Proprio in quel momento, Chu Feng disse: “Ora dovrebbe essere il momento di compensare la nostra montagna del Legno Turchese.”

<em>’Cosa? Altre compensazioni? Non hai detto che sarebbe bastato compensare le sei organizzazioni? Che la montagna del Legno Turchese non aveva bisogno di una compensazione? Perché ora lo stai chiedendo?’</em>


I due capi dei palazzi provarono terrore, ma non dissero ad alta voce ciò che stavano pensando e si limitarono a sorridere con amarezza.

“Cosa c’è? Non volete compensarci? State suggerendo di ignorare le perdite subìte dalla nostra montagna del Legno Turchese?” Chiese con tono severo Chu Feng.

“No, non è affatto nostra intenzione. Amico Chu Feng, che compensazione desideri?” Chiesero i due capi con sorrisi pieni di amarezza. Se non avessero dovuto difendere la loro reputazione, avrebbero già iniziato a piangere.

“È molto semplice, date la stessa compensazione che avete dato alle sei organizzazioni.” Disse Chu Feng.

“Cosa? Amico Chu Feng, ci… stai mettendo in difficoltà. Abbiamo già consegnato tutto ciò che potevamo come compensazione.”

“Vuoi lo stesso tipo di compensazione? Non solo non possiamo, non potremo farlo nemmeno in futuro.”

“Dopotutto, ciò che abbiamo consegnato come compensazione prima è stato tutto ciò che abbiamo accumulato per diverse decine di migliaia di anni.” Disse il capo del palazzo del Re Mortale.

“Non potete farlo? Va bene, potete farlo lentamente.”

“Tuttavia dovete firmare un certificato di indebitamento.” Mentre parlava, Chu Feng tirò fuori due tavolette di bambù. Scrisse qualcosa e poi disse: “Fatto. Potete firmare adesso.”


I due capi dei palazzi rimasero senza parole. Chu Feng aveva fatto tutto in modo naturale, evidentemente li aveva già preparati in anticipo.

In quel momento rimpiansero proprio le loro decisioni. Se avessero saputo che il giovane li avrebbe messi in difficoltà in questo modo, avrebbero scelto di morire.


Naturalmente lo stavano solo pensando. Avrebbero fatto di tutto per sopravvivere. Così, di fronte agli occhi di innumerevoli persone, firmarono i certificati di indebitamento con le loro impronte digitali.


“È strano.” Disse Chu Feng.


“Cosa c’è di strano? Abbiamo già firmato il certificato secondo le tue richieste. Che altro desideri da noi?” Dissero in tono irritato i due capi palazzo.

“Avete scritto i vostri nomi e non quelli dei palazzi. Se moriste senza pagare i vostri debiti, a chi chiederei la compensazione?” Chiese Chu Feng.


I due capi dei palazzi si arrabbiarono così tanto da sbiancare. Non si aspettavano che Chu Feng sarebbe stato così cauto. Li stava semplicemente mettendo in difficoltà deliberatamente.

