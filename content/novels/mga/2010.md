---
weight: 20100
title: Capitolo 2010 - Liberare le Tigri, Estrarre Denti
pubDate: 2024-08-14T08:13:16.577Z
tags:
    - mga
---




Dopo che Chu Feng sigillò le tue tecniche supreme con formazioni Spirit, si rivolse ai due capi dei palazzi con un sorriso: “Sembra che abbiate rispettato le vostre promesse.”


Tuttavia i due vecchi non avevano il cuore di rispondere, stavano ancora provando un enorme dolore, specialmente dopo aver visto il sorriso di Chu Feng.


“Oh, giusto. Ho qualcos’altro da dirvi.” Aggiunse Chu Feng.


“Cosa?” Chiesero i due capi dei palazzi.

“Non avevo un modo per determinare se avevate davvero tecniche segrete con voi. Così, se vi foste rifiutati, non avrei potuto farci nulla.” Disse sorridendo il giovane.


I due vecchi strabuzzarono gli occhi, avevano la sensazione che i loro organi stessero per esplodere dalla rabbia.


“Andiamo.” Gridarono con rabbia al cielo. Poi condussero via i loro rispettivi eserciti.


Quando erano arrivati, erano stati incredibilmente imponenti, ma dopo essersene andati, erano rimasti completamente privi di spirito.


Non molto tempo dopo che i palazzi della Legge Celeste e del Re Mortale se ne andarono, non molto lontano, Chu Feng disse ad alta voce: “Il sipario è calato su questa battaglia, ma non c’è bisogno di andarsene urgentemente.”


“La nostra montagna del Legno Turchese desidera invitare tutti ad un banchetto.”


“Molto bene!!!!” La folla si riempì di gioia e iniziò ad esultare freneticamente.


Aveva avuto proprio un’ottima esperienza. Non solo avevano scoperto che Chu Feng era formidabile, ma che aveva anche il supporto degli elfi dell’Antica Era.


Così desideravano tutti farselo amico e ora li aveva invitati ad un banchetto. Naturalmente sarebbero stati felici.


Quando i membri dei palazzi della Legge Celeste e del palazzo del Re Mortale lo sentirono, fu dura per loro.


“Puu!!!” Il capo del palazzo della Legge Celeste sputò di nuovo una boccata di sangue.

Se prima aveva vomitato sangue per via della connessione con il suo Armamento Imperiale troncata, adesso era completamente a causa di Chu Feng.


“Umpf.” Chu Feng stava osservando i membri dei due palazzi con gli Occhi Celesti. Quando vide il maestro del palazzo della Legge Celeste sputare sangue, non mostrò la minima compassione, invece il suo sguardo divenne più freddo!


Si sarebbe ricordato per sempre dell’ostilità del maestro del palazzo della Legge Celeste.


Anche se aveva vinto oggi, rimaneva il fatto che la montagna del Legno Turchese, il palazzo degli Inferi, la razza dei re dei draghi mostruosi e i quattro grandi clan imperiali avevano subìto delle perdite.


Era una dura battaglia, ma non sarebbe dovuta nemmeno accadere.


Tuttavia, visto che si sentivano minacciati da Chu Feng, i due palazzi avevano deciso di creare ogni genere di difficoltà per lui, in effetti avevano anche trovato una scusa per ucciderlo.


Oggi, se non fosse stato per l’aiuto di varie organizzazioni, la montagna del Legno Turchese sarebbe stata rasa al suolo. Che fossero esperti che erano vissuti fino a diecimila anni o ragazzini che avevano appena iniziato a coltivare, questi compagni sarebbero stati uccisi dagli eserciti dei due palazzi.


Questa era la crudeltà della guerra. Era il vincitore a decretare la storia e il perdente non avrebbe ricevuto nessuna compassione.

In effetti, anche se non avesse annientato i due palazzi, Chu Feng avrebbe eliminato tutti i loro membri d’élite.


Il seme del risentimento era stato già piantato, era qualcosa che sarebbe stato molto difficile rimuoverlo. Se non avesse eliminato il problema dalla radice, si sarebbe ripresentato in futuro.


Era proprio come l’oppressione dei due palazzi da parte degli elfi dell’Antica Era. In superficie sembravano sottomessi e non osavano mancare loro di rispetto.


Tuttavia, avevano colto subito l’occasione per attaccare Lord Lianghua. Questa era la loro ambizione. Da questo si poteva vedere quanto non erano degni di fiducia.


Così, se gli elfi dell’Antica Era non avessero promesso a Qing Xuantian di non annientare organizzazioni umane esistite per decine di millenni, Chu Feng non li avrebbe risparmiati.


In effetti Chu Feng non era d’accordo con Qing Xuantian. Che importava se una vecchia organizzazione era esistita per decine di millenni? Se la sua esistenza avesse solo arrecato danni al mondo, perché lasciare che continuasse ad esistere?


Non si poteva andare lontano senza essere crudeli, questo valeva in particolare per il mondo della coltivazione marziale. Se uno non avesse provato ad uccidere gli altri, sarebbe diventato vittima a sua volta.


Tuttavia rimaneva il fatto che Qing Xuantian era un membro della generazione più vecchia. Se perfino gli elfi dell’Antica Era avevano deciso di rispettare quella promessa, anche Chu Feng avrebbe dovuto mostrargli rispetto.


Tuttavia, se avesse fatto andare via così i due palazzi, era sicuro che un giorno si sarebbero vendicati.

Per questo aveva preso i loro Armamenti Imperiali Incompleti e non. Inoltre, portando via le loro tecniche segrete, aveva inferto loro gravi danni da cui non si sarebbero ripresi per un certo periodo di tempo.


I due palazzi avrebbero avuto molta difficoltà a recuperare la forza perduta a meno che non avessero avuto l’aiuto di un qualche grande esperto.


Forse le azioni di Chu Feng potevano sembrare spregevoli agli occhi di alcune persone, ma doveva vendicarsi per chi era stato ucciso. Allo stesso tempo, doveva anche considerare chi era ancora vivo.


In quel momento Lord Lianghua si avvicinò: “Amico Chu Feng, il tuo talento mi ha già lasciato senza parole, ma la tua condotta oggi mi ha fatto provare un nuovo livello di rispetto per te.”

“Lord Lianghua, cosa intende dire?” Chiese Chu Feng.

“In passato, Duanmu Feiyu e Xun Fengyang mi hanno mostrato grande rispetto, questo mi ha fatto pensare che fossero sinceri e che rispettassero davvero noi elfi dell’Antica Era.”


“Tuttavia ciò che è successo oggi mi ha riportato bruscamente alla realtà.”


“A quanto pare avevano entrambi certe ambizioni e non erano disposti a venire soppressi per sempre dalla mia razza.”

“A dire la verità, temo proprio che uniscano le forze con la Sala Oscura. In effetti non so nemmeno se siano venuti qui per ordine della Sala Oscura.”


“Oggi abbiamo fatto qualcosa di estremamente spaventoso, abbiamo liberato due tigri feroci per la montagna, tigri che sognano di sbranarci.”


“Fortunatamente ti sei occupato in modo splendido della situazione. Hai tirato via loro i denti. Così, anche se cercassero di nuovo di attaccarci, non potrebbero infliggere molti danni.” Disse Lord Lianghua. Stava provando sincera ammirazione per Chu Feng.

“Ha ragione Lord Lianghua, hai gestito in modo splendido la situazione.” Anche Lord Luokong si avvicinò.


“In effetti, anche è stato detto che era solo una compensazione, sei riuscito a scuotere le loro fondamenta. Così, anche se ci attaccassero in futuro, non sarebbero feroci come oggi.” Anche il capo del palazzo degli Inferi annuì ripetutamente.

Anche se le azioni di Chu Feng potevano sembrare eccessive per alcune persone, chi era saggio lo approvava.


Oggi avevano dovuti lasciare andare i membri dei due palazzi anche se avevano ucciso molte persone innocenti.


Tuttavia Chu Feng non aveva permesso loro di farlo in tutta tranquillità, si era assicurato che avrebbero pagato le conseguenze delle loro azioni.


Due tecniche supreme, tredici Armamenti Imperiali e centoquaranta Armamenti Imperiali Incompleti.


Anche se questa compensazione sembrava enorme, era poco per loro.


Per alcune persone, gli Armamenti Imperiali erano inestimabili e sarebbero state disposte ad uccidere milioni di uomini per ottenerli. Era ciò che pensava la maggior parte della gente di questo mondo della coltivazione. Trattavano le vite degli esseri umani come erba da falciare.


Tuttavia, le vite dei propri cari erano la cosa più importante. Che importava possedere innumerevoli tesori quando moriva una persona amata?


Chu Feng aveva voluto tutti quegli Armamenti non perché fosse avido, in realtà non gli importava, ma come aveva detto Lord Lianghua, non voleva lasciarli andare al pieno delle loro forze. Aveva strappato i denti affilati delle tigri prima di liberarle nella montagna.

