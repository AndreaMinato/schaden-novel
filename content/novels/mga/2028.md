---
weight: 2028
title: Capitolo 2028 - Situazione Sfavorevole
pubDate: 2024-08-15T02:13:16.579Z
tags:
    - mga
---




Gli elfi dell’Antica Era possedevano territori per tutta la Terra Sacra delle Arti Marziali.


A parte il loro regno, occupavano un totale di ventuno aree importanti.


Al momento, gli elfi dell’Antica Era avevano mandato i loro migliori esperti per proteggere i ventuno territori.


Tuttavia, anche così, erano stati costretti ad essere estremamente passivi e impotenti di fronte agli attacchi occasionali della Sala Oscura.


Anche se l’esercito della montagna del Legno Turchese condotto dall’Immortale Raffinatore aveva alleviato molte delle loro pressioni, le bestie feroci che la Sala Oscura aveva schierato diventavano sempre più forti.


In effetti, molte delle bestie dell’Antica Era erano cambiate rispetto a quando erano uscite dal sigillo della Formazione Assassina Divoratrice del Sangue, si erano evolute. Non solo il loro aspetto era diventato ancora più feroci, ma anche più potenti.


Così gli elfi dell’Antica Era erano ancora in svantaggio.


In questa situazione, la principessina Xian Miaomiao non riuscì a rimanere con le mani in mano. Aveva chiesto di proteggere un territorio più vicino al regno degli elfi da sola.


All’inizio il sovrano non aveva accettato la sua richiesta, ma sua figlia aveva continuato ad insistere, e alla fine aveva ceduto.


Tuttavia, come se la Sala Oscura lo avesse saputo in anticipo, la Sala Oscura lanciò un attacco contro il territorio di Xian Miaomiao. Era uno degli attacchi più feroci della Sala Oscura.


“Maledizione! È chiaro che la Sala Oscura fosse preparata e che mira a sua altezza.”


In quel momento, il signore degli elfi di quel territorio era dentro una grande formazione sopra le mura della città. Guardò gli esperti della Sala Oscura e le bestie feroci che lo stavano attaccando. Aggrottò le sopracciglia e provò estrema inquietudine.


Avevano combattuto contro la Sala Oscura decine di volte dall’inizio della guerra. Anche se erano stati sconfitti diverse volte, avrebbero sempre affrontato il nemico direttamente.


Questo perché dovevano difendere il loro onore, dovevano confrontarsi con il nemico senza paura.


Tuttavia stavolta la Sala Oscura aveva mandato proprio un’enorme quantità di bestie feroci. C’erano perfino dieci Martial Emperor di settimo livello tra di loro.


Il più forte tra gli elfi invece era il Protettore degli Elfi che era stato mandato a proteggere Xian Miaomiao.


Tuttavia, anche quel protettore era solo al settimo livello. Era chiaro che non potesse contendere da solo con le dieci bestie feroci di settimo livello.


Per questo era un assalto davvero feroce. Era semplicemente impossibile per loro contendere con la Sala Oscura adesso. Potevano solo difendersi.


E la grande formazione era la linea difensiva finale degli elfi dell’Antica Era qui. Se fosse stata violata, sarebbero andati incontro ad un disastro.


Avrebbero potuto sopportare che l’area cadesse nelle mani del nemico, ma il signore degli elfi non poteva permettersi che Xian Miaomiao morisse.


Il signore degli elfi di questo territorio si inginocchiò di fronte al protettore accanto a lui. Con un’espressione davvero sincera, chiese: “Lord protettore, se la grande formazione venisse violata, non si preoccupi di noi e fugga con sua altezza.”


“Cosa stai…” Il protettore provò amarezza vedendolo inginocchiarsi, ma alla fine annuì. Questo perché sapeva quanto era importante Xian Miaomiao per la loro razza.


Tuttavia, proprio in quel momento, una voce dolce, ma molto potente risuonò: “Aprite l’entrata della grande formazione. Uscirò e andrò ad uccidere quel branco di animali!”

Quando volsero gli sguardi verso chi aveva parlato, gli elfi sulle mura rivelarono espressioni scioccate. La persona che era apparsa di fronte a loro era una splendida ragazza. I suoi occhi blu erano limpidi come l’acqua ed erano estremamente affascinanti.


Tuttavia quello sguardo era pieno di rabbia.


Questa persona era la piccola principessa degli elfi dell’Antica Era, Xian Miaomiao.


“Sua altezza, non può farlo.” Il signore degli elfi di questo territorio si spaventò così tanto da diventare verde. Impotente, rivolse gli occhi verso il protettore.

Anche se era il signore di questo territorio, c’era un enorme divario tra lui e Xian Miaomiao. Così non aveva i requisiti per parlarle. Solo il Lord protettore degli elfi aveva l’autorità per dare consigli alla principessa.


Il protettore capì con tatto. Nemmeno lui voleva che Xian Miaomiao uscisse, così sollecitò: “Miaomiao, non causare problemi adesso. Non è il momento di…”


Tuttavia lei lo interruppe: “Zio, perché siamo venuti qui? Per proteggere questo territorio! Ma cosa stiamo facendo adesso? Siamo sotto la protezione della formazione!”


“So che detesti la Sala Oscura. Anche io li detesto. Ma sua maestà ha ordinato di dare la priorità alla tua sicurezza. Non posso permetterti che ti accada qualcosa.” Disse il protettore.


“Lo ripeterò, lasciami uscire.”


“Altrimenti la grande formazione non potrà fermarmi.” Gli occhi di Xian Miaomiao brillarono. Immediatamente i suoi capelli biondi iniziarono ad agitarsi.

In quel momento, figuriamoci il signore degli elfi e i soldati qui, perfino il protettore di settimo livello fu respinto indietro.


Xian Miaomiao aveva scatenato la sua aura. Sesto livello del Martial Emperor. Anche se Xian Miaomiao era giovane, era al sesto livello del Martial Emperor realm.

“Miaomiao, sei avanzata di livello?”


Il protettore degli elfi sussultò.

“Zio, lasciami uscire fuori. Sono venuta qui per dare una lezione alla Sala Oscura. Non puoi farmi viaggiare fin qui solo per nascondermi dentro la grande formazione e rassegnarmi al mio fato.”


Vedendo quanto era determinata, il protettore degli elfi si sentì a disagio. Dopo aver esitato un po’, disse al signore degli elfi: “Apri la porta.”


“Apri la porta! Combatteremo contro la Sala Oscura!!!” Il signore degli elfi non osò esitare. Tuttavia non era disposto a lasciare andare da sola Xian Miaomiao.


Così, si preparò a condurre gli elfi dell’Antica Era per affrontare la Sala Oscura e le bestie feroci insieme alla principessa.


Dopo aver dato l’ordine, apparì un’apertura nella barriera.

Era una porta, il solo ingresso della grande formazione. Erano pronti ad affrontare le bestie feroci dell’Antica Era.


“Woosh!!”


Tuttavia, subito dopo che l’ingresso si aprì, una persona caricò fuori. Xian Miaomiao.


Non solo fu la prima a precipitarsi fuori, ma lanciò un raggio di luce dorata verso l’uscita.


“Sua altezza, no!!!”


Gli elfi dell’Antica Era rimasero scioccati e impauriti.


A quanto pareva il raggio dorato era un’enorme campana. La campana era estremamente grande e sigillò l’uscita, costringendo gli altri elfi a rimanere nella formazione.


Non importava quanto provassero ad attaccarla, gli elfi non riuscirono a danneggiarla. La campana dorata era ancora più robusta della formazione.


In quel momento, il signore degli elfi fu colto dal panico. Ora che l’uscita era bloccata, non potevano uscire, mentre Xian Miaomiao si era già precipitata fuori.

Come potevano permettere che combattesse contro così tanti esperti della Sala Oscura?

