---
weight: 20330
title: Capitolo 2033 - Iniziare il Contrattacco
pubDate: 2024-08-15T07:13:16.579Z
tags:
    - mga
---




“L’amico Chu Feng lo sta passando a te, accetta e basta. Non dimenticare che è tua responsabilità proteggere questo territorio.” Disse il sovrano degli elfi.

“Sì sua maestà. Grazie per l’enorme dono amico Chu Feng.” Il signore degli elfi accettò il distintivo con cautela. Il suo viso rugoso era illuminato da un sorriso.


Anche se non aveva osato accettarlo prima, lo desiderava perché gli avrebbe permesso di comandare l’esercito di pietra. Il loro potere combattivo sarebbe aumentato drasticamente così.

“Sua maestà, visto che la Sala Oscura sta attaccando così di frequente i suoi territori, devono esserci degli accampamenti dove staziona le sue truppe.”

“Siete riusciti a trovarli?” Chiese Chu Feng.


Era passato per più di una decina di territori prima di venire qui.


Sapeva che gli elfi erano stati costretti a rimanere sulla difensiva e non avevano contrattaccato. Questo perché non sapevano dov’era il loro quartier generale.

“La Sala Oscura è estremamente astuta. Inoltre ha brillanti tecniche Spirit. Figuriamoci sapere dove sono i loro accampamenti, scompaiono rapidamente dopo ogni attacco." Disse il re degli elfi.


“Esattamente. Mentre sua maestà può inseguirli, noi invece non possiamo raggiungerli.”

“Stavolta quella donna di nome Xue Ji ha deciso di abbandonare il loro esercito, altrimenti probabilmente ne sarebbero usciti illesi.” Disse il protettore.

“Allora è così.” Chu Feng rifletté per un momento e poi disse al sovrano: “Sua maestà, potrebbe aiutarmi a contattare l’Immortale Raffinatore, l’Immortale delle Nevi e senior Zhang Ming?”


Chu Feng sapeva che erano figure speciali tra i rinforzi venuti ad aiutare gli elfi. A parte essere forti, erano tutti Sciamani dal Marchio del Drago.


Così, dopo che si erano uniti allo scontro, non erano stati mandati a proteggere i territori degli elfi, ma avevano ricevuto il compito di scoprire la posizione della Sala Oscura.


“Sì, ma non posso lasciare il regno troppo a lungo. Sono venuto qui di nascosto. Probabilmente dovrò tornare indietro immediatamente.” Disse il sovrano.

“Va bene.” Chu Feng annuì.


Visto che non potevano tardare, decisero di tornare indietro immediatamente. Però prima di andarsene, Chu Feng si girò per guardare il campo di battaglia dietro di sé. Il suo sguardo era pieno di emozioni contrastanti.

“Xue Ji?”


Chu Feng iniziò a riflettere. Anche se Xue Ji era scappata subito, il giovane aveva la sensazione che quella donna fosse ancora più pericolosa dell’Immortale Devastatore del Mondo.


Questo perché, anche dopo che l’arrivo dell’esercito di pietra, Xue Ji non aveva rivelato la minima paura nello sguardo.

Inoltre Chu Feng aveva visto il capo della Sala Oscura in passato. Era estremamente potente ed era in grado di affrontare il sovrano degli elfi. Tuttavia non aveva percepito la sua aura in quelle bestie feroci.

Visto che era uno Sciamano dal Marchio del Drago, aveva intuito che potevano controllare quelle bestie dell’Antica Era grazie a quella donna di nome Xue Ji.


In breve, l’esistenza di quella persona lo riempiva di inquietudine.


Tuttavia, visto che quella donna era già scappata, Chu Feng doveva solo tornare nel regno degli elfi per ritrovarsi con l’Immortale Raffinatore e gli altri.


Dopo un po’ di tempo, l’Immortale Raffinatore, delle Nevi e Zhang Ming, arrivarono uno dopo l’altro nel regno degli elfi.


Erano tutti radunati insieme al sovrano.


Non sapevano ancora qual era il piano di Chu Feng. Anche se il giovane era stato il primo ad arrivare, era entrato in isolamento subito dopo.


Ormai ci era rimasto per qualche giorno.

Dopo una lunga attesa, il giovane uscì dal suo isolamento.

“Amico Chu Feng, hai davvero ampliato i nostri orizzonti.”

“Non mi sarei mai aspettato che i tesori delle tecniche segrete dei cinque elementi fossero quell’esercito di pietra. Si può dire che siano proprio un aiuto tempestivo data la nostra situazione.” L’Immortale Raffinatore era allegro. Aveva sentito cos’era successo dal sovrano degli elfi. Tuttavia, dopo aver guardato con attenzione Chu Feng, chiese: “Mh, dov’è l’Immortale Incommensurabile? Dov’è andato?”


“Senior, vi ho chiamato qui perché ho due cose da dirvi.” Disse Chu Feng.


Le espressioni della gente diventarono serie. Potevano intuire che il giovane stava per parlare di questioni importanti.

“Primo, l’Immortale Incommensurabile fa parte della Sala Oscura. Ha anche un’altra identità, il suo nome è Zhan Cangtian.”


“Si è rivelato completamente nella Terra del Dao Pietra delle Meraviglie. Ha ammesso tutto e ha anche cercato di uccidermi insieme all’Immortale Devastatore del Mondo. Fortunatamente mi ero preparato e per questo sono riuscito a sfuggire alla calamità,” Disse Chu Feng.


“Cosa? L’Immortale Incommensurabile è Zhan Cangtian?”


Non solo rimasero scioccati gli Sciamani dal Marchio del Drago, anche il re degli elfi si accigliò. Evidentemente nessuno di loro si aspettava che possedesse un’identità così pericolosa.

“Maledizione. Non c’è da meravigliarsi che nessuno l’abbia scoperto nonostante si sia fatto così tanti nemici. Così ha un’altra identità.”


“E lo conoscevo da così tanto tempo. È davvero disgustoso!” L’Immortale delle Nevi iniziò ad esprimere il suo rimpianto. Era evidente che anche lei detestava profondamente Zhan Cangtian.


“A dire la verità, sono riuscito ad ottenere le tecniche segrete dei cinque elementi solo grazie alle pianificazioni del capo della Sala Oscura. Il Palazzo della Legge Celeste e del Re Mortale si sono sottomessi alla Sala Oscura. Hanno attaccato deliberatamente la montagna del Legno Turchese su loro ordine.”


“Tutto affinché potessi ottenere le tecniche segrete dei cinque elementi e tentassi di assimilarle.” Disse Chu Feng.

“Davvero? E il Palazzo degli Inferi? Che anche loro si siano sottomessi alla Sala Oscura?” Chiese subito l’Immortale Raffinatore.

“Non si è sottomessa alla Sala Oscura. Dovrebbero avere intenzione di diventare nostri alleati. Allora avevo già ottenuto quattro delle cinque tecniche. Mi mancava solo quella del palazzo degli inferi. Così sarebbe stato ragionevole che mi dessero la tecnica segreta.”

“Credo che il capo della Sala Oscura abbia considerato anche questo.” Disse Chu Feng.


“La Sala Oscura è davvero infida.” La folla iniziò ad accigliarsi. I vari metodi del nemico avevano superato ogni loro immaginazione.


Stavolta Chu Feng si era preparato. Se anche lui fosse stato ingannato dall’Immortale Incommensurabile, allora la Sala Oscura l’avrebbe passata liscia.


Allora sarebbe stata la Sala Oscura a controllare l’esercito di pietra ed era un risultato che non osavano nemmeno immaginare.

“Dobbiamo annunciare l’identità dell’Immortale Incommensurabile. Non possiamo permettergli di sfruttare la sua identità per mettere in pericolo gli altri.” Disse Chu Feng.

“Mn.” Il sovrano degli elfi annuì. Poi chiese: “Amico Chu Feng, e l’altra questione?”


“L’altra questione è che non possiamo continuare a rimanere passivi.”

“Dobbiamo trovare ogni loro accampamento e annientarli. Dobbiamo iniziare il nostro contrattacco.” Disse in tono serio Chu Feng.

