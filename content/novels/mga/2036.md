---
weight: 2036
title: Capitolo 2036 - Diffondere informazioni false
pubDate: 2024-08-15T10:13:16.580Z
tags:
    - mga
---




Contando sulle maschere create da Chu Feng che potevano rintracciare i membri della Sala Oscura, gli elfi dell’Antica Era lanciarono un contrattacco totale.


Gli accampamenti della Sala Oscura radunati fuori dai territori degli elfi erano stati invasi. Chi era riuscito a difendersi sarebbe anche fuggito velocemente.


In quel momento i membri della Sala Oscura si erano nascosti.


Tuttavia gli elfi dell’Antica Era non interruppero il loro assalto. Dopo aver ribaltato la situazione, tornarono a rivolgere la loro attenzione sui palazzi della Legge Celeste e del Re Mortale.


Mentre era vero che avevano promesso a Qing Xuantian che non li avrebbero eliminati, i due palazzi avevano collaborato con la Sala Oscura. Anche se non li avessero annientati, potevano reprimerli più severamente.


Quando però raggiunsero i due palazzi, scoprirono che tutti i membri d’élite se n’erano andati.


Erano rimasti solo un gruppo di Anziani e discepoli che non conoscevano la verità.


I due palazzi erano diventati gusci vuoti. Gli elfi dell’Antica Era, naturalmente non avrebbero attaccato gli innocenti e così potevano solo lasciare perdere.


Tuttavia, per impedire che i loro alleati venissero attaccati, gli elfi dell’Antica Era iniziarono a mandare rinforzi ai quattro grandi clan imperiali e alla razza dei re dei draghi mostruosi. Solo il palazzo degli Inferi, che era abbastanza forte da difendersi da solo, non ricevette aiuto.


Sorprendentemente però la Sala Oscura rimase tranquilla. Dopo la sua enorme sconfitta, non reagì.


La gente pensò che fosse stata intimidita. Questo permise anche gli elfi di recuperare il loro senso di controllo e di superiorità.

Tuttavia Chu Feng non osò commettere imprudenze. Aveva la sensazione che la Sala Oscura non avesse scatenato tutta la sua forza. Erano riusciti ad eliminare solo gli accampamenti della Sala Oscura e uccidere alcune delle loro bestie feroci ed esperti. Dovevano ancora infliggere gravi perdite alle loro truppe.


In quel momento…


In un posto a diverse decine di milioni di miglia dal confine del regno degli elfi, una persona cadde debolmente a terra. Era un Martial Emperor di terzo livello.


Era gravemente ferito. Portava un mantello nero e una maschera. La sua divisa aveva rivelato la sua identità. Apparteneva alla Sala Oscura.


Accanto al Martial Emperor ferito c’erano altre due persone.


Una era seduta a terra, ad occhi chiusi.


L’altra era accovacciata di fronte al Martial Emperor della Sala Oscura e gli stava dicendo qualcosa.


Erano Chu Feng e l’Immortale delle Nevi.


Chu Feng era sicuro che il nemico non avrebbe dato loro tregua, così aveva iniziato a cercare dei membri della Sala Oscura. Oggi finalmente ne aveva trovato uno.


Tuttavia, dopo averlo catturato, non gli fece nulla. Invece lasciò che fosse l’Immortale delle Nevi ad occuparsene.


Chu Feng era seduto a gambe incrociate e si stava concentrando sul suo spazio degli spiriti.


Anche lì era seduto a gambe incrociate, di fronte ad Ovetto però.


“Mia regina, quando ti sveglierai? Anche se sembra che siamo in vantaggio contro la Sala Oscura, continuo ad avere il presentimento che non sarà così semplice.”


“Se fossi qui ora, sarebbe grandioso. Potresti analizzare la situazione con me e darmi suggerimenti.” Disse Chu Feng, non solo perché desiderava la sua compagnia, ma perché provava inquietudine.

Dovevano vincere questa battaglia. Se avessero perso, sarebbe stata sicuramente una calamità per la Terra Sacra delle Arti Marziali.


Inoltre il capo della Sala Oscura probabilmente proveniva dal suo stesso clan, così si sentiva responsabile. Così la pressione che sentiva era enorme al momento.


In effetti sentiva questo dovere ancora più intensamente rispetto al sovrano degli elfi.

“Maestro, ci sono riuscita. Presto, guarda. Sono riuscita a sciogliere il sigillo della sua maschera.”


Riecheggiò una voce contenta. Chu Feng tornò a proiettare la sua coscienza nel suo corpo. Fu allora che scoprì che l’Immortale delle Nevi lo stava guardando con un sorriso.


La donna che era sempre cupa, impassibile ed era ritenuta una strega dagli altri stava mostrando un sorriso da bambina. Lo aveva anche chiamato maestro.

“Senior Immortale delle Nevi, per favore non mi chiami così. Non sono degno di essere il suo maestro.” Chu Feng scosse la testa con un sorriso.


Da quando aveva visto le tecniche Spirit del giovane, l’Immortale delle Nevi che aveva cercato di farlo diventare la sua maestra adesso voleva diventare sua discepola.


Insisteva a seguirlo ovunque andasse. Oggi finalmente erano riusciti ad ottenere qualche risultato e a catturare un membro della Sala Oscura.


Al suo attuale livello, Chu Feng poteva sciogliere la formazione di detonazione contenuta nei corpi dei membri della Sala Oscura e rimuovere le loro maschere.

E questo… era proprio ciò che voleva imparare a fare l’Immortale delle Nevi. Chu Feng le aveva insegnato come procedere. E adesso… l’Immortale delle Nevi era riuscita a farlo con successo.

“Va bene, farò come dici. Dopotutto sei già un maestro per me. Indipendentemente se mi permetterai o no di chiamarti così, rimarrai comunque il mio maestro.” L’Immortale delle Nevi sorrise di nuovo e iniziò a rimuovere la maschera dall’esperto.

Vedendola comportarsi così, Chu Feng sospirò. Un tempo, lei lo aveva quasi tormentato a morte e lui l’aveva ritenuta una strega.


Eppure adesso, non solo lo stava chiamando maestro, stava anche seguendo ogni suo ordine come una ragazza ben educata. Era un contrasto davvero netto.

“È un membro del palazzo della Legge Celeste. Sì, il palazzo della Legge Celeste si è proprio unito alla Sala Oscura.” L’Immortale delle Nevi rivelò un’espressione disgustata. La persona con la maschera era uno degli Anziani del palazzo della Legge Celeste. Aveva una certa importanza nel suo Sect e così aveva incontrato l’Immortale in passato.


“Parla, perché sei venuto qui?” Chiese Chu Feng.

“Wuu!!” Il vecchio iniziò a scuotere la testa ripetutamente. Non osò dire nulla.

“Non preoccuparti, abbiamo già rimosso la formazione di detonazione che hai nel corpo. Puoi dire la verità adesso.” Disse Chu Feng.


“Se dirò la verità, mi risparmierai la vita?” Chiese il vecchio tremando di paura.

“Se cambierai vita sì. Se potrai aiutarci a sconfiggere la Sala Oscura in futuro, ti ricompenserò perfino.” Rispose Chu Feng.

“Amico Chu Feng, non mi importa di come finirò, vorrei solo che accettassi una mia condizione. Finché accetterai, ti dirò tutto quello che so.” Disse il vecchio.


“Parla.”


“Per favore, salva la mia famiglia dalla Sala Oscura.” Gli occhi del vecchio si inumidirono.

“Molto bene, accetterò. Se possibile, salverò sicuramente la tua famiglia.” Chu Feng annuì.


“In tal caso te lo dirò. Amico Chu Feng, ero destinato a morire fin dall’inizio perché il piano era di trasmetterti delle informazioni.” Disse l’uomo.


“Cioè?” Chiese Chu Feng.

“Sono qui per dirti che ti aspetta una trappola nel quartier generale della Sala Oscura. Non devi andarci.” Disse il vecchio.

“Che sorta di trappola?” Chiese Chu Feng.


“Non ne sono certo. La mia posizione è piuttosto bassa, non sono mai stato nel loro quartier generale. Anche il fatto che ci sia una trappola è qualcosa che ho solo sentito per caso dagli altri.”

“Sono venuto qui con l’intenzione di morire fin dall’inizio. Questo perché la mia famiglia è nelle mani del maestro del palazzo. Se non morirò, verranno sicuramente uccisi.”
“
Tuttavia, dato che l’amico Chu Feng mi ha salvato, sono disposto a cambiare vita e lavorare per te. Ma devi salvare la mia famiglia, per favore.” Mentre parlava, il vecchio stava già piangendo con amarezza. Non sembrava che stesse mentendo, era evidente che fosse davvero preoccupato per la sua famiglia.

