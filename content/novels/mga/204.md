---
weight: 2040
title: Capitolo 204 - Giorno di Grande Gioia
pubDate: 2024-05-31T02:13:16.360Z
tags:
    - mga
---
                
CAPITOLO SPONSORIZZATO</strong> ringraziamo Roberto
da editare
8 Capitoli in coda 0/3€
-Schadenfreude


Tre giorni dopo, nella città dell'Uccello Vermiglio. C'era un'atmosfera gioiosa e tutti i nobili, gli ufficiali di alto rango e le persone famose dotate di una certa influenza si erano recate nella città dell'Uccello Vermiglio.


Oggi era un giorno felice visto che il futuro capo della famiglia Shangguan, Shangguan Ya, avrebbe sposato Su Mei, la giovane figlia del Lord Su Hen.


Tuttavia, mentre i petardi scoppiavano e i gong risuonavano, nella stanza della residenza di Su Hen c'era un'atmosfera incredibilmente cupa.


Oggi Su Mei indossava un lungo abito rosso. Era meraviglioso e metteva in risalto il volto dolce e splendido della ragazza. La sua bellezza era davvero capace di devastare paesi e città.


Tuttavia, anche se la serva le stava applicando del trucco e la stava pettinando, nonostante le risate fuori, non c'era una sola traccia di felicità sul volto di Su Mei. Al contrario due strisce di lacrime le stavano rigando il viso.


Questo stava facendo prendere dal panico la serva che continuava ad asciugare le lacrime di Su Mei. Voleva sistemare il trucco, ma era inutile perché la ragazza continuava a piangere fino a rovinare completamente il lavoro della serva.


*bang*


"Muovetevi!"


All'improvviso risuonò un'esplosione dall'entrata e la porta robusta venne fatta a pezzi.
Le due guardie della residenza caddero a terra e persero coscienza.


"Ahhh!" Quel trambusto fece strillare le serve, ma quando scoprirono l'identità delle due persone che erano entrate, rimasero stordite sul posto.


Erano arrivati un uomo e una donna. La donna indossava un abito bianco ed era splendida.
Aveva un profilo attraente, un viso affascinante che poteva incantare l'anima e capace perfino di stupire le altre donne, era la sorella maggiore di Su Mei, Su Rou.


C'era un uomo alto e robusto accanto a lei. Aveva delle sopracciglia spesse, occhi grandi e una pelle scura. Era il fratello maggiore di Su Rou e Su Mei, il figlio maggiore di Su Hen, Su Long.


Su Long aveva 25 anni e aveva già un'ottima influenza. Era al secondo livello del Profound realm e, in quanto figlio maggiore della famiglia Su, di solito era fuori dalla città ad aiutare suo padre a stabilire rapporti con altre organizzazioni, per questo sarebbe tornato raramente alla città dell'Uccello Vermiglio.


Tuttavia, quando Su Long aveva ricevuto notizia che la sua sorellina avrebbe sposato Shangguan Ya e che era un matrimonio forzato, si era affrettato a tornare.


"Fratello, sorella, perché siete qui?" Su Mei fu colta dal panico e si asciugò velocemente le lacrime dal volto.


"Sorellina, seguimi. Andiamo." Su Long aveva visto le lacrime di Su Mei e non disse altro, afferrò la piccola mano di sua sorella e uscì. Su Rou lo seguì senza aggiungere una parola.


"Fratello, sorella, cosa state facendo? Lasciatemi andare." Su Mei fece del suo meglio per districarsi, ma non riuscì a fare nulla. Di fronte al suo fratello maggiore, la sua coltivazione allo Spirit realm non contava nulla.


"Idiota. Non ti piace nemmeno Shangguan Ya, come puoi sposarlo? In quanto tuo fratello maggiore, non rimarrò a guardare mentre precipiti in un inferno!" Su Long stava già trascinando Su Mei fuori dal palazzo. Tuttavia, quando arrivò all'entrata, rimase spiazzato e si fermò.


C'erano decine di persone di fronte a lui. Tutti loro erano esperti di massimo livello e la persona che li stava conducendo era il Lord della città dell'Uccello Vermiglio, il loro padre Su Hen.


"Cosa state facendo?" Le sopracciglia a forma di spada di Su Hen erano aggrottate.


"Padre, porterò via la piccola Mei. Non permetterò che sposi quel bastardo di Shangguan Ya!" Disse ad alta voce Su Long.


*bam*


Subito dopo Su Long ricevette uno schiaffo. La potenza aveva scaraventato a terra l'uomo robusto al secondo livello del Profound realm. C'era un marchio rosso sangue sul suo volto. Era stato suo padre ad averlo schiaffeggiato.


Su Hen puntò il dito verso Su Long e disse con asprezza:"Uscite da qui."


"Padre. Rimarrai davvero a guardare mentre la piccola Mei sposa una persona che non le piace?" Disse proprio in quel momento Su Rou che si era avvicinata a Su Mei.


"Guarda! Guarda bene. Guarda le lacrime sul volto di tua figlia. Non vedi la sua riluttanza? Non vedi la sua tristezza?"


"Tu, suo padre, vuoi davvero distruggere la felicità di tua figlia e lasciare che pianga per tutto il resto della sua vita?"


Il tono di Su Rou era acuto e anche pieno di dolore. Anche Su Hen non riuscì a ribattere subito. Dopo un po' fece un cenno verso la folla dietro di lui.


Erano gli aiutanti fidati di Su Hen ed era evidente quali fossero le intenzioni di Su Hen. Se ne andarono con discrezione, lasciando solo quattro persone nella sala, Su Hen, Su Long, Su Rou e Su Mei.


"Ah..." Il Lord della città sospirò, poi cambiò espressione e disse con gentilezza:"Long'er, piccola Rou, piccola Mei. Non ho davvero alcun diritto di decisione al riguardo."


"La famiglia Shangguan ha ottenuto l'approvazione della Tenuta del Principe Qilin e hanno il diritto di governare la città dell'Uccello Vermiglio. Recentemente Shangguan Yue è anche avanzato di grado arrivando al sesto livello del Profound realm. La sua coltivazione mi ha già superato e ora è la persona più potente nella città dell'Uccello Vermiglio."


"Se vuole lottare per il diritto di governo della città dell'Uccello Vermiglio, otterrà sicuramente la posizione di Lord. Otterrebbe anche la tenuta.
I risultati di così tanti anni di duro lavoro andrebbero tutti a vuoto."


"Tuttavia Shangguan Yue mi ha detto che è invecchiato e non gli importa di governare la città dell'Uccello Vermiglio. Al momento vuole solo sistemare i suoi due nipoti."


"Quindi, se la piccola Mei sposa Shangguan Ya, la sua famiglia non lotterà per il diritto di governo della città dell'Uccello Vermiglio."


"Padre, come puoi essere così stolto? Shangguan Yue è una vecchia volpe. Come puoi credere alle sue parole?" Ribatté Su Rou.


"Sì padre. Ti sta chiaramente minacciando di dare la piccola Mei a Shangguan Ya. Tuttavia, quando la piccola Mei si sposerà, forse cambierebbe idea e cercherà di assumere il controllo della città dell'Uccello Vermiglio." Disse Su Long.


"Cosa ne potete capire? Anche se Shangguan Yue cambiasse idea, finché la piccola Mei è sposata nella loro famiglia, non renderanno le cose troppo difficili per noi. Finché la mia famiglia manterrà il suo potere, la situazione potrebbe ribaltarsi. Prima o poi entrerò al sesto livello del Profound realm. Allora potrò riprendere tutto." Su Hen mostrò un'espressione seria.


"Padre, stai dicendo che il cosiddetto potere della famiglia Su è ancora più importante della felicità della piccola Mei? Per proteggere il potere della famiglia sei disposto ad usare la piccola Mei come pedina di scambio? Stai distruggendo personalmente la felicità di tua figlia!" Gli occhi di Su Rou si inumidirono.


"Esatto. Per me il potere della famiglia Su è più importante." Rispose Su Hen.


"Dato che siamo arrivati a questo punto, non c'è bisogno di dire altro. Oggi porterò via la piccola Mei." Su Rou prese Su Mei e scappò mostrando una tecnica misteriosa.


"Padre, per la gioia della piccola Mei, devo offenderti!"


Allo stesso tempo Su Long mostrò una tecnica marziale e attaccò suo padre. Voleva guadagnare un po' di tempo per Su Rou e Su Mei.                
                                        
                                        

