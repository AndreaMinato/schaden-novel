---
weight: 20440
title: Capitolo 2044 - Il Corso degli Eventi
pubDate: 2024-08-15T18:13:16.581Z
tags:
    - mga
---




“Senior, per lei, dovrei essere al picco del Martial King realm o al massimo un Semi Martial Emperor. È vero?” Chiese Chu Feng.


Il capoclan delle fenici delle nevi strinse gli occhi. Sembrava stesse ponderando su qualcosa e alla fine annuì.

“Se non erro, Tantai Xue deve averti parlato di me. In effetti, diversi anni fa la mia coltivazione non era nemmeno al Semi Martial Emperor realm.”


“Tuttavia sono proprio io. Inoltre credo che Tantai Xue non conosce altri Chu Feng.”


“Se dici di essere Chu Feng, allora dovresti conoscere molto bene Tantai Xue.” Disse il capoclan.


“Può chiedermi di Tantai Xue. Se posso rispondere, allora potrei provare la mia identità.” Disse Chu Feng.


Un membro della Sala Oscura intervenne frettolosamente: “Capoclan Bingxue, non perda tempo a parlargli. Quel ragazzo è estremamente astuto. Sta cercando di guadagnare tempo, deve stare tramando…”


<em>Nota traduzione: Bingxue (冰雪) significa ghiaccio e neve.</em>


“Sta zitto!!!”


Tuttavia, prima che quell’uomo potesse finire di parlare, il capoclan Bingxue gridò con rabbia. Il suo urlo conteneva la potenza dell’Imperatore, che scaraventò via il membro della Sala Oscura e lo fece cadere sul suo posteriore.


Il capoclan non prestò attenzione alle condizioni miserabili di quell’uomo, invece guardò Chu Feng con un sorriso e disse: “Allora ascolta con attenzione.”


Dopodiché iniziò a fare molte domande riguardo a Tantai Xue. Chiese anche delle difficoltà che Chu Feng e Tantai Xue avevano superato insieme. Il giovane riuscì a rispondere facilmente ad ogni domanda.


“Amico Chu Feng, sei davvero tu!!!”


Quando ottenne una risposta alla sua ultima domanda, il capoclan rivelò un’espressione molto contenta. Arrivò di fronte a Chu Feng e gli diede una pacca sulla spalla mentre sorrideva.


Gli elfi dell’Antica Era iniziarono ad accigliarsi vedendo che il vecchio era entrato nel loro accampamento, avevano intenzione di attaccare.


Tuttavia, l’attento sovrano degli elfi mandò loro una trasmissione della voce per fermarli. Sembrava aver intuito che il capoclan delle fenici delle nevi avesse un rapporto speciale con quella signorina di nome Tantai Xue. Inoltre, dopo aver verificato l’identità di Chu Feng, non aveva mostrato nessuna ostilità nei confronti del giovane.


In quel momento, il sovrano degli elfi aveva la sensazione che Chu Feng potesse occuparsi delle fenici delle nevi, questi avversari spinosi.

“Come nella storia in cui è stato inondato il tempio del Re Drago perché membri della famiglia non si sono riconosciuti.” Il capoclan sembrava estremamente entusiasta. Non solo stava guardando Chu Feng senza ostilità, ma pareva che stesse osservando un parente stretto. Sembrava estremamente amichevole nei suoi confronti.


<em>Nota traduzione: secondo una leggenda, esisteva un tempio del Re Drago nel mare orientale cinese. A diverse miglia dal tempio del Re Drago c’era un campo di vegetali. Il vecchio monaco nel tempio era un buon amico del vecchio che possedeva il campo.
Un giorno il vecchio disse al monaco che il suo campo veniva annaffiato senza che ci fosse bisogno del suo intervento.
Il monaco decise di verificarlo e vide un mostro simile ad un’oca annaffiare il campo ogni tre giorni. Così, al quarto giorno, il monaco decise di affrontare il mostro con la sua spada. Attaccò il mostro e lo fece arrabbiare, facendo inondare la regione e anche il tempo del Re Drago a diverse miglia di distanza. Il Re Drago si infuriò per l'inondazione e mandò le sue truppe ad attaccare il mostro.
L’oca lottò contro le truppe per tre giorni e per tre notti. Alla fine non riuscì a competere con loro e rivelò la sua vera forma. A quanto pareva era il terzo figlio del Re Drago, il terzo principe. Il terzo principe era stato cacciato via dal Mare Orientale perché aveva infranto la legge. La sua punizione sarebbe stata di tre anni. Così, per ottenere dei meriti, il terzo principe aveva deciso di compiere buone azioni per i mortali.
Tuttavia, dopo essere stato attaccato dal monaco, aveva finito con il causare un’inondazione. Inoltre non aveva osato rivelarsi mentre lottava contro le truppe del Re Drago. Per questo era nato il malinteso. Praticamente… i membri della famiglia lottavano tra di loro perché non erano riusciti a riconoscersi.</em>


“Senior, sembra che Tantai Xue sia da voi?” Anche Chu Feng sembrava molto felice.


Dal loro dialogo precedente, era certo che non solo Tantai Xue fosse passata di qui, ma che avesse un ottimo rapporto con le fenici delle nevi. Altrimenti non avrebbe riferito così tante vicende della sua vita a questo anziano.


“È qui. Hai intenzione di andarla a trovare?” Chiese il capoclan Bingxue.


“Naturalmente mi piacerebbe farlo.” Disse Chu Feng.


“Aspetta un momento.” Mentre parlava, il capoclan si tolse l’anello e lo passò ad un Martial Emperor d’ottavo livello accanto a lui. Poi, con un tono di voce basso, disse: “Se si muovono, uccidili.”


Dopo aver finito di dare l’ordine, guardò il giovane e disse: “Seguimi amico Chu Feng.” Poi si girò pronto a partire.

“Chu Feng.” L’Immortale Raffinatore e gli altri erano davvero preoccupati.


“Non temete, tornerò subito.” Chu Feng fece un gesto noncurante, poi seguì il vecchio senza voltarsi.


Guidato dal capoclan, Chu Feng arrivò nel territorio delle fenici delle nevi. Erano un gruppo di edifici localizzati su una montagna nevosa.


Per quanto riguardava il posto dove risiedeva Tantai Xue, era un castello splendido fatto di ghiaccio strettamente sorvegliato.

Chu Feng aveva intuito che Tantai Xue sarebbe stata nell’edificio migliore di questo territorio.


Tuttavia, dopo che entrò e vide Tantai Xue, iniziò ad accigliarsi.


Questo perché Tantai Xue giaceva su un letto fatto da ghiaccio e neve.


Il letto emanava un forte freddo, ma anche luce. Era evidente che fosse un tesoro.


Se una persona avesse dormito lì, non solo non sarebbe stato congelato, ma il suo corpo sarebbe stato temprato. Avrebbe rafforzato il fisico e anche la coltivazione.


Il motivo per cui Chu Feng era così preoccupato era perché Tantai Xue stava dormendo.

Chu Feng intuì con una sola occhiata che non era un semplice sonno, sembrava che fosse stava avvelenata.

“Cosa sta succedendo qui?” Chiese con tono molto serio Chu Feng.

“Amico Chu Feng, dato che sei un amico della nostra signora, non ti nasconderò cos’è successo.” Disse il capoclan.

“Signora?” Chu Feng fu scioccato nel sentire questo titolo.


Anche se aveva già ipotizzato che Tantai Xue avesse un buon rapporto con le fenici delle nevi, non si aspettava che avesse una posizione del genere tra i membri di questa razza.


Signora? Non significava che Tantai Xue era il capo di queste fenici delle nevi?”

“Esatto, Tantai Xue è la vera signora della nostra razza.” Confermò il capoclan, sembrava che avesse intuito cosa stava pensando il giovane.


“Ssss…”


Chu Feng non poté trattenersi dall’inspirare profondamente. Raramente provava così tanto stupore, ma la questione aveva superato ogni sua immaginazione.


Dopodiché il capoclan iniziò a spiegare cos’era successo. Così Chu Feng venne a sapere del passato delle fenici delle nevi.

A quanto pareva c’era un motivo speciale per cui questo gruppo di bestie mostruose era diventato così potente nella Terra Sacra delle Arti Marziali.


Come gli elfi dell’Antica Era, le fenici delle nevi erano esistite fin da tempi remoti. Erano prodotti dell’Antica Era.


Le note storiche avevano permesso loro di sapere che non erano una razza potente durante quell’epoca, al contrario, erano estremamente deboli e piccole. Sarebbero state maltrattate frequentemente da altre creature.


Un giorno, le fenici delle nevi avevano offeso una razza estremamente potente ed erano state quasi tutte distrutte.


Alla fine, era stato un esperto umano a salvarle. Non solo, quel maestro aveva anche assunto l’identità di una fenice delle nevi, era rimasto con loro e aveva iniziato a condurle alla gloria. Quella persona aveva permesso alle fenici delle nevi di giocare un ruolo importante nel corso dell’Antica Era.


Anche se quell’esperto era un umano, le fenici delle nevi lo avevano accettato come capo.


Tuttavia un giorno quel maestro partì all’improvviso e, prima di andarsene, aveva preso uno dei tesori delle fenici, il Pugnale della Neve Gelida.


Inoltre aveva dato un ultimo messaggio alle fenici delle nevi: “Se qualcuno viene qui con questo Pugnale Gelido delle Nevi e di cognome fa Tantai, quella persona sarà una mia discendente. Fenici delle nevi, dovete trattare bene i miei discendenti.”


Dopo che trascorsero molti anni, il capo umano non riapparì più e così nemmeno i suoi discendenti. Tuttavia le fenici delle nevi si erano ricordate del loro debito, tramandandolo nelle loro note storiche.


Secondo le parole dei loro antenati, era stato detto: “Indipendentemente dal livello della loro coltivazione, dalla condotta morale che potrebbero tenere, finché sono suoi discendenti, devono venirci a trovare con il Pugnale Neve Gelida, dove diventeranno nostri capi e dovremmo seguire ubbidientemente ogni loro ordine.”


In effetti, il motivo per cui le fenici delle nevi avevano protetto il loro dominio per tutto questo tempo era anche per via delle istruzioni dei loro antenati.

