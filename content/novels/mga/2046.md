---
weight: 20460
title: Capitolo 2046 - Traboccante Intento Omicida
pubDate: 2024-08-15T20:13:16.581Z
tags:
    - mga
---




Chu Feng iniziò a preparare una formazione Spirit per rimuovere il veleno di Tantai Xue sul posto.


Il veleno era davvero notevole e ben nascosto, era stato celato nel suo dantian.


Fortunatamente c’era Chu Feng. Qualunque altro Sciamano dal Marchio del Drago probabilmente non sarebbe stato in grado di scoprire il veleno.


Visto che il veleno era così ben nascosto, era molto difficile da rimuovere. Perfino Chu Feng impiegò un intero giorno a toglierlo.


“Questo è il veleno.”

Chu Feng mostrò una sostanza delle dimensioni di un granello di polvere al capoclan delle fenici delle nevi.

Il capoclan aveva una vista superba. Anche se era molto piccolo, capì subito che il granello era un tipo di veleno.

“Sala Oscura, oh Sala Oscura, davvero dei miserabili!” Dopo aver visto personalmente la sostanza, il capoclan rivelò un incredibile intento omicida dallo sguardo.


Chu Feng poteva capire la sua reazione. Se fosse stato solo ingannato, sarebbe stato un conto. Tuttavia questa trappola aveva anche arrecato danno alla persona che ritenevano più importante. Era qualcosa che il clan non sarebbe riuscito a tollerare.


“Wuu!” Proprio in quel momento risuonò la voce di una donna.


Chu Feng e il capoclan tremarono immediatamente. Sembrava che fossero stati colpiti da un fulmine.


Dopotutto la voce poteva solo appartenere a Tantai Xue.


Finalmente si era risvegliata.


I due la guardarono. Non solo si era risvegliata, si era anche tirata su a sedere e adesso si stava sfregando gli occhi.


Quando vide Chu Feng, rivelò un’espressione delusa.


Il giovane sussultò e fu confuso dalla sua espressione.


Il capoclan reagì allo stesso modo. Non capiva perché Tantai Xue stava reagendo così, sarebbe dovuta essere una piacevole sorpresa invece.


Proprio in quel momento, Tantai Xue abbassò la testa e mormorò: “Un altro sogno.”

Sogno. A quanto pareva Tantai Xue credeva di essere in un sogno, per questo era delusa.

“Sembra che tu abbia sognato molto.” Chu Feng si avvicinò al letto e la guardò con affetto. Disse: “Ma non è un sogno. Tantai Xue, sono io, Chu Feng. Sono venuto a trovarti.”


“Chu Feng?” Tantai Xue alzò subito la testa e gli afferrò la mano. Iniziò ad osservarlo con attenzione.


Dopo averlo esaminato, divenne certa della sua identità e che non stava sognando, il Chu Feng nei suoi sogni non sarebbe stato così realistico.

“Chu Feng!!!”


Gli occhi di Tantai Xue cominciarono a velarsi. Questa ragazza che era sempre stata forte stava iniziando a piangere.


Vedendola così, a Chu Feng gli dolse il cuore. Si rese conto che il veleno poteva averle dato allucinazioni. Così, anche se Tantai Xue aveva dormito nel frattempo, molto probabilmente aveva sofferto.


Tantai Xue aveva sognato costantemente. Era una persona molto intelligente e aveva capito che non doveva essere reale. Tuttavia non riusciva a svegliarsi. Probabilmente… era stata un’esperienza estremamente dolorosa per lei.


Pensando a questo, Chu Feng strinse Tantai Xue tra le braccia. Sapeva che ciò di cui aveva bisogno adesso era di un caloroso abbraccio.

Così Chu Feng, in quanto amico più stretto di Tantai Xue, avrebbe mostrato che poteva fidarsi di lui.


Tantai Xue non rifiutò l’abbraccio, sembrava una bambina perduta che finalmente era tornata a casa.


Inoltre stava stringendo l’abito di Chu Feng, sembrava che temesse che Chu Feng sparisse.

“Mi dispiace. Sono arrivato tardi. Se fossi arrivato prima, non avresti dormito così a lungo.” Disse Chu Feng con tono di scusa.


Vedendo questa scena, il capoclan delle fenici delle nevi mostrò un sorriso raggiante. Era estremamente contento del risveglio di Tantai Xue e voleva discutere di molte cose. Tuttavia non disse nulla al momento, uscì silenziosamente dalla stanza e chiuse la porta.


Si asciugò le lacrime. Erano lacrime di gioia. Era contentissimo di aver visto Tantai Xue risvegliarsi.


Poi i suoi occhi iniziarono a brillare, intento omicida era riapparso nel suo sguardo.


Mormorò a bassa voce: “Sala Oscura, te la farò pagare sicuramente.”


…..

Era trascorso un intero giorno dalla partenza di Chu Feng e ancora non c’erano notizie di lui.


Questo fece preoccupare gli elfi dell’Antica Era.

Anche se Chu Feng se n’era andato sorridendo, non si fidavano delle fenici delle nevi. Dopotutto erano alleate della Sala Oscura.

“Fatevi da parte o ridateci l’amico Chu Feng. Scegliete una delle opzioni!”

“Altrimenti ne subirete le conseguenze!”


Proprio in quel momento risuonò un grido arrabbiato che fece tremare la terra e bloccò i fiocchi di neve sul posto.


Era stato il sovrano degli elfi. Stava tentando di negoziare con le fenici delle nevi per tutto questo tempo. Tuttavia le fenici delle nevi si erano rifiutate di dargli una risposta precisa. Così, dato che era molto preoccupato per Chu Feng, alla fine li aveva minacciati.

“Sovrano degli elfi, credo che ti stia sbagliando. Credi davvero che avremmo paura di voi solo perché avete portato un gruppo così grande?”


“Vi dirò la stessa cosa di prima. Se volete combattere, fatevi pure avanti. Ma, come hai detto, ne subirete le conseguenze.” Disse con sicurezza la fenice delle nevi all’ottavo livello del Martial Emperor realm.


In confronto al capoclan, questa fenice delle nevi era ancora più impavida. Così, mentre parlava, guardò deliberatamente l’enorme fenice delle nevi di nono livello nel cielo.

“Roar!”


Come se stesse rispondendo alle sue parole, la creatura emise un ruggito assordante. Poi mosse le sue enormi ali e sollevò un forte vento.


Fiocchi di neve e gelo travolsero subito l’esercito degli elfi dell’Antica Era.


Fortunatamente il sovrano degli elfi usò la sua forza per bloccare le raffiche. Altrimenti solo questo vento sarebbe stato capace di sconfiggere il suo esercito.

“Hai intenzione di inizare una guerra qui?” Chiese con tono grave il re degli elfi. Vista la sfrontatezza delle fenici delle nevi, le avrebbe già attaccate se Chu Feng non fosse stato nelle loro mani. Dopotutto si era già preparato all’idea di affrontarle prima di venire qui.

“Pensala come vuoi.” La fenice delle nevi con l’anello stava ancora sorridendo con un’espressione sdegnosa.


“Eheheh…”

“Pensavamo che gli elfi dell’Antica Era fossero audaci. Ma a quanto pare non sono niente di che. Ahahah.” Vedendo che i nemici stavano ancora esitando ad attaccare, la gente della Sala Oscura iniziò a deriderli.

