---
weight: 2048
title: Capitolo 2048 - Tesoro Eccezionale
pubDate: 2024-08-15T22:13:16.581Z
tags:
    - mga
---




“Mi scuso con tutti quanti. Sono stato incompetente e sono stato sfruttato dal maestro della Sala Oscura.” Dopo che tutti si radunarono, il capoclan delle fenici delle nevi spiegò alla folla come i membri della Sala Oscura li avevano ingannati e cos’era successo.


La voce del capoclan era così tonante che non solo lo sentì tutta la sua gente, ma anche l’esercito degli elfi fuori dal loro territorio.


“È stato merito dell’amico Chu Feng.”


Dopo che le fenici delle nevi seppero la verità, si infuriarono. Tuttavia, gli elfi dell’Antica Era oltre ad arrabbiarsi, provarono anche grande ammirazione.


Naturalmente questo sentimento non era rivolto alle fenici delle nevi, né alla Sala Oscura, ma a Chu Feng.


Erano assolutamente certi che un cambiamento così drammatico fosse accaduto grazie a lui.


Chu Feng era riuscito a convertire nemici in amici durante un momento così cruciale, così il suo intervento era stato ancora più importante.


“Non mi sarei mai aspettato che l’amico Chu Feng non solo abbia molti amici, ma che le persone con cui è familiare siano così straordinarie.” Disse con un sorriso raggiante Zhang Ming.

“Vero.” Anche l’Immortale Raffinatore e gli altri annuirono per esprimere la loro approvazione. Come Zhang Ming, anche loro sorridevano.


Prima era successo con Du Wanwu, una persona spaventosa che aveva quasi annientato completamente l’esercito degli elfi dell’Antica Era. Eppure… era l’amico di Chu Feng.


E ora, era apparsa un’altra sua alleata. Questa persona sembrava ancora più eccezionale ed era il capo delle bestie mostruose più formidabili nella Terra Sacra delle Arti Marziali.


La folla provava ammirazione per come Chu Feng aveva così tanti amici eccezionali.


…..


Dopo che finì il suo annuncio, il capoclan iniziò ad organizzare l’esercito delle fenici delle nevi. Era determinato ad unire le forze con gli elfi dell’Antica Era per vendicarsi della Sala Oscura.


Dopodiché il capoclan arrivò nel castello in cui viveva Tantai Xue.


Una volta entrato nella stanza di Tantai Xue, scoprì che Chu Feng stava ancora chiacchierando con la giovane. Stavano sorridendo e parlando con grande gioia. Non c’era più traccia della tristezza che avevano rivelato prima.


Vedendo il capoclan, Chu Feng si fece avanti e disse: “Lord capoclan, partiamo subito.”


Anche se era qui, Chu Feng sapeva cos’era successo fuori. Sapeva… che si sarebbero dovuti occupare velocemente della Sala Oscura, non potevano permettere loro di prepararsi.

“Amico Chu Feng, in realtà volevo dirti di rimanere qui ad accompagnare la nostra signora. Puoi lasciare a noi la Sala Oscura.” Disse il capoclan.


Da come la vedeva, la forza di Chu Feng era limitata. Invece che seguirli in battaglia, sarebbe stato più sicuro rimanere qui per lui.


Tuttavia il giovane scosse la testa. Disse: “La questione mi preoccupa profondamente. Devo accompagnarvi ad ogni costo. Anche se la mia forza può essere limitata, devo vedere personalmente come morirà quel maestro della Sala Oscura.”


“Questo…” Il capoclan sembrò colto da un dilemma, ma alla fine sorrise e disse: “Molto bene allora.”


“Chu Feng, aspetta un momento.” Tuttavia, proprio quando i due furono sul punto di partire, Tantai Xue li interruppe. Poi disse: “Senior, avrei una cosa da chiedere. Spero che accetterà.”


“Signora, è il nostro capo. Può darmi qualunque ordine. Finché potrò farlo, ubbidirò. Anche se fosse impossibile, farò del mio meglio per riuscirci.” Disse il capoclan con molta serietà. Era evidente che fosse completamente devoto a Tantai Xue.


Sentendo queste parole, tantai Xue rivelò un’espressione rilassata. Poi tirò fuori una scatola raffinata dal suo Sacchetto Cosmo.

“Signora, non può essere…” L’espressione del capoclan cambiò.

“Senior, mi permetta di farlo.” Tantai Xue alzò il contenitore e si inginocchiò di fronte al capoclan.


Tuttavia, prima che Tantai Xue potesse toccare terra con le ginocchia, il capoclan la sorresse. In quel momento il vecchio mostrò un’espressione esasperata. Disse con un sorriso pieno di amarezza: “Questo appartiene a lei, indipendentemente da cosa desidera farci, non la fermerò.”

“La ringrazio Senior.” Tantai Xue sorrise radiosamente. Poi aprì la scatola e la passò a Chu Feng: “Dai un’occhiata. Puoi raffinarla?”


Chu Feng vide una perla delle dimensioni di una noce circondata da una nebbia gelida.


A prima vista pareva una perla di vetro, non sembrava nulla di speciale.


Tuttavia, vedendola più da vicino, l’espressione di Chu Feng cambiò enormemente e rivelò un grande shock dallo sguardo.


Aveva visto un mondo di ghiaccio e neve nella perla. All’interno c’erano innumerevoli fenici vorticanti.


Poi percepì un’Energia Naturale incredibilmente forte. Quell’energia naturale assalì direttamente il suo viso.


Era incredibilmente pura e non aveva una natura aggressiva. Figuriamoci Chu Feng, perfino le persone ordinarie avrebbero potuto assorbirla e raffinarla.


L’Energia Naturale era troppo densa, inimmaginabilmente densa. Si poteva dire che fosse la più compatta che Chu Feng avesse mai visto finora. Aspetto più importante, sembrava avere una natura tranquilla.


Era sicuramente un tesoro, un tesoro eccezionale e inestimabile. Perfino gli Armamenti Imperiali desiderati da tutti erano di gran lunga inferiori a questa perla.


“Cos’è questa?!!” Scioccato, Chu feng chiese delle origini della perla.


“Quello è il tesoro protettivo del clan delle fenici. È stato tramandato dall’Antica Era e tenuto al sicuro da generazioni di capiclan. È una risorsa di coltivazione che solo i nostri capiclan usano.” Disse il vecchio.


“È così prezioso?” A Chu Feng si strinse il cuore. Sapeva che avrebbe ottenuto un enorme potere se avesse raffinato quella perla. Inoltre, ciò di cui aveva bisogno ora era proprio di aumentare la sua coltivazione.


Dopo aver percepito l’Energia Naturale nella perla, Chu Feng aveva pensato subito a come la sua coltivazione sarebbe aumentata.


Ma dopo aver scoperto le origini del tesoro, Chu Feng iniziò ad esitare. Questo perché doveva essere un oggetto estremamente importante per le fenici delle nevi.


“Amico Chu Feng, ho sentito dalla signora che hai un metodo speciale che ti permette di raffinare grandi quantità di Energia Naturali. Inoltre sei in grado di assimilarla perfettamente.”


“Lo scopo di questa perla è di aumentare la coltivazione dei nostri capiclan. Tuttavia il metodo con cui lo fanno si basa sul potere della loro stirpe e si allenano per farlo.”

“Per noi, quella perla in realtà non è così efficace per la nostra coltivazione. Ormai non è nient’altro che un ricordo.”


“Sarebbe un bene se l’amico Chu Feng potesse davvero utilizzare la perla alla perfezione e raffinare completamente tutta l’Energia Naturale.”

“Inoltre la signora ha già deciso di dartela. Così non appartiene più alla nostra razza, ora è tua.”

“Non devi rifiutare. Se potrai raffinarla, fai pure.” Disse sorridendo il capoclan. Anche se era riluttante a separarsi dalla perla, rispettava comunque la decisione di Tantai Xue.

