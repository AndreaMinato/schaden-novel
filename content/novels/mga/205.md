---
weight: 205
title: Capitolo 205 - Scortare la Sposa
pubDate: 2024-05-31T03:13:16.360Z
tags:
    - mga
---
                
CAPITOLO SPONSORIZZATO</strong> ringraziamo Roberto
7 Capitoli in coda 0/3€
-Schadenfreude


"So che voi fratelli provate affetto l'uno per l'altro, ma bisogna tenere conto delle conseguenze. Prima o poi capirete i miei sforzi!"


Per Su Hen i loro attacchi erano insignificanti come insetti. Rilasciò la pressione del quinto livello del Profound realm e dissolse completamente l'attacco di Su Long.


Dopodiché una forte pressione avvolse tutte le persone in quell'area. Era così potente che legò Su Rou, figuriamoci continuare a scappare, le era difficile perfino camminare mentre cadeva a terra senza forze.


"Padre, lascia andare mio fratello e mia sorella! Ti prometto che sposerò Shangguan Ya! Lo sposerò!" Pregò Su Mei mentre osservava le espressioni doloranti di Su Long e Su Rou.


"Sigh... mi dispiace piccola Mei." Anche Su Hen aveva un'espressione addolorata ed era evidente che anche lui non fosse contento.


Tuttavia non lasciò andare subito Su Long e Su Rou. Usò dei metodi particolari per sigillare temporaneamente la forza dei due. Non potevano nemmeno parlare.


Ben presto, la scorta della famiglia Shangguan per la sposa arrivò di fronte alla residenza del Lord. Shangguan Ya cavalcava un grosso cavallo indossando degli abiti da sposo. Sorrideva perché finalmente poteva sposare la persona che desiderava perfino nei suoi sogni.


Nel gruppo che faceva da scorta, c'era anche Shangguan Tian, la persona che aveva costretto Chu Feng a saltare nel Fiume del Drago.


Al momento anche lui stava indossando dei vestiti da sposo. Aveva uno sguardo orgoglioso e un sorriso contento non inferiore a quello di Shangguan Ya.


"Cosa sta succedendo? Perché ci sono due sposi? Entrambi i fratelli hanno intenzione di sposare Su Mei?" Di fronte a quella strana scena, tutti iniziarono a discutere tra di loro con fare perplesso.


"Shangguan Tian. Shangguan Ya. Cosa sta succedendo?" Su Hen condusse gli esperti fuori dalla residenza. Vedendo le azioni della famiglia Shangguan divenne piuttosto scontento


"Mio signore, per quale altro motivo ci presenteremmo qui? Naturalmente è per sposare le sue figlie." Shangguan Ya ridacchiò, ma mentre parlava, non scese nemmeno da cavallo. Si stava rivolgendo a Su Hen con disprezzo.


Nota Traduzione: Le persone di posizione superiore (come un generale) rimangono a cavallo mentre le persone di posizione inferiore (come i soldati) rimangono a terra.


"Mio signore, non lo nasconderò, io, Shangguan Tian, mi sono innamorato di sua figlia Su Rou."


"Oggi è un giorno di grande felicità visto che mio fratello Shangguan Ya sta per sposare la sua figlia più giovane. Quindi perché non fare un doppio matrimonio sposando anche Su Rou? Potrò sicuramente trattarla bene." Anche Shangguan Tian non scese da cavallo mentre parlava.


Un vecchio che proveniva dalla residenza del Lord puntò il dito verso Shangguan Tian e rimproverò con rabbia:"Assurdità! Shangguan Ya sta sposando la signora della mia famiglia perché era un matrimonio prestabilito. Ma tu? Non sei nemmeno venuto a fare una proposta e sei venuto direttamente qui a sposarti? Ti stai semplicemente sposando con la forza!"


"Insolente! Sto parlando al Lord della città e la faccenda non ti riguarda." Shangguan Tian si infuriò sentendo le parole del vecchio. Alzò la frusta e sferrò un colpo.


"Umpf. Qualcuno ad un mero primo livello del Profound realm non dovrebbe osare comportarsi in questo modo di fronte a me!" Il vecchio non era minimamente intimorito di fronte alla frusta imbevuta di potere Profound e dotata della potenza di un drago. Alzò la mano e la afferrò. A quanto pareva il vecchio era al secondo livello del Profound realm.


"Moccioso irrispettoso, scendi da lì!" Il vecchio era infuriato e stava per tirare giù Shangguan Tian da cavallo.


*bam* Ma prima ancora che potesse attaccare, una mano gli afferrò il polso. Una forza represse istantaneamente l'aura del vecchio e lo bloccò.


"Mio signore!" Il vecchio guardò accanto a sé e rimase sbalordito perché l'uomo che l'aveva fermato era proprio il suo capo, Su Hen.


Su Hen prima scosse la testa verso il vecchio, indicandogli di non reagire imprudentemente, poi fece un respiro profondo e disse ai sottoposti dietro di lui:


"Andate. Portate fuori la seconda signora e la terza signora. Oggi la mia famiglia Su avrà un doppio matrimonio con la famiglia Shangguan!"


"Uuh!" Sentendo queste parole, la folla si agitò e tutti rimasero scioccati.


Se il matrimonio tra Shangguan Ya e Su Mei era normale, quello tra Shangguan Tian e Su Rou non lo era affatto. Era qualcosa che nemmeno le famiglie normali avrebbero permesso, figuriamoci il governatore della città dell'Uccello Vermiglio!


Comunque in quel momento, non solo Su Hen non aveva reagito, aveva perfino accettato. Questo lasciò senza parole la folla. Il Lord prima tirannico e potente aveva scelto di abbassare la testa di fronte a due giovani. Questo aveva spiazzato la gente.


"Cosa sta succedendo? Il Lord ha accettato delle richieste così scortesi?" Domandarono alcuni che non conoscevano tutta la verità.


"Probabilmente non lo sapete. Ho sentito che il capo della famiglia Shangguan, Shangguan Yue, è al sesto livello del Profound realm, ma il Lord della città è al quinto livello. Nonostante la famiglia Su governi la città, in realtà la sua forza è inferiore alla famiglia Shangguan."


Qualcuno confermò questa informazione segreta:"Credo anche io che il matrimonio di Shangguan Ya e Su Mei sia a causa di Shangguan Yue."


"Davvero?" Le espressioni di tutti cambiarono drasticamente. Significava che il vero governatore della città dell'Uccello Vermiglio non fosse la famiglia Su, ma la famiglia Shangguan. Questa era una notizia incredibile per gli abitanti della città dell'Uccello Vermiglio.


Nonostante la folla pensasse che fosse inimmaginabile, quando le figlie del Lord uscirono dalla residenza con dei bellissimi abiti da sposa, tutti capirono che la situazione nella città dell'Uccello Vermiglio era davvero cambiata.


Ma proprio in quel momento risuonò un grido pieno di panico che infranse immediatamente l'atmosfera gioiosa, tutti puntarono lo sguardo in direzione del suono.


"Oh no! Lord della città c'è una brutta situazione!"


Videro una guardia correre all'impazzata verso la residenza. Era cosparsa di sangue e ferite.


"Cosa sta succedendo? Cos'è successo?" Su Hen e gli altri accorsero velocemente.


"Lord della città, un nemico... c-c-ci sta invadendo!" Dopo aver parlato, la persona perse coscienza.


"Cosa? Un nemico ci sta invadendo?" Su Hen era completamente confuso e guardò Shangguan Ya e Shangguan Tian, tuttavia vide che nemmeno loro sapevano cosa stesse accadendo.


Questo confuse Su Hen. In realtà il suo più grande nemico era la famiglia Shangguan, ma se loro non stavano attaccando, chi altri avrebbero osato invadere la città dell'Uccello Vermiglio?


*thud thud thud*


*clang clang clang*


*thud clang, thud clang, thud clang thud...*


Proprio in quel momento, dalla direzione da cui le guardie erano scappate, risuonarono rumori di gong e tamburi. Tutti sussultarono e allo stesso tempo rimasero perplessi, sentirono una paura indescrivibile perché questi suoni provenivano chiaramente dalla scorta di una sposa.        
                                        

