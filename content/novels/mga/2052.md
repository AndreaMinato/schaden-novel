---
weight: 2052
title: Capitolo 2052 - Sistemare i Conti
pubDate: 2024-08-16T02:13:16.582Z
tags:
    - mga
---




“...”


I tre Martial Emperor di ottavo livello mostrarono espressioni stordite e provarono un improvviso gelo.


“Zzzz!!”


Proprio in quel momento, un lampo brillò negli occhi di Chu Feng.


L’Armatura e le Ali del Fulmine apparirono simultaneamente.


In quel momento rivelò la coltivazione di un Martial Emperor di sesto livello.


Stava emanando un’aura potente che assomigliava a quella di un supremo sovrano.

“Tu!!!”


Le espressioni dei tre cambiarono drasticamente. Furono colti dal panico senza sapere come reagire.


Sapevano bene quanto era potente Chu Feng. Quando era al secondo livello del Martial Emperor realm, era riuscito a ferire gravemente l’Immortale Incommensurabile, un Martial Emperor di settimo livello.


E adesso era arrivato al sesto livello, così non sarebbero stati più capaci di competere con Chu Feng.


“Tabù Celeste: Sigillo della Luce del Dao!!!”


Il capo del palazzo della Legge Celeste iniziò ad arretrare. Allo stesso tempo, il suo corpo iniziò a brillare di luce dorata, un sigillo quadrato apparì nel suo palmo.


Subito dopo averlo formato, lo lanciò verso il giovane.

“Boom!!!”


Una volta che lasciò la sua mano destra, il sigillo iniziò ad aumentare di dimensioni rapidamente. In un batter d’occhio, diventò grande quanto un palazzo e frantumò lo spazio stesso.


Chu Feng riconobbe la tecnica, in passato l’aveva usata Leng Yue, la discepola numero uno del palazzo della Legge Celeste. Tuttavia quello scatenato dal vecchio era molto più potente.


“Tabù Celeste: Fendente del Re Mortale!!!”


Allo stesso tempo anche il capo del palazzo del Re Mortale lanciò il suo attacco. Anche questo era un Tabù Celeste formidabile.


Due degli esperti più potenti dell’umanità si erano coalizzati. Inoltre avevano usato subito Tabù Celesti. Questo attirò l’attenzione di molte persone. Volevano tutti sapere come Chu Feng li avrebbe bloccati.

“Roar!!!”


Il grido di un uccello risuonò dal corpo di Chu Feng, era uno stridio speciale tipico delle fenici delle nevi.


Un freddo speciale si diffuse dal giovane e lo ricoprì.


“Bang!”

“Bang!”


I due Tabù Celesti atterrarono su Chu Feng ed esplosero. Tuttavia le onde d’urto delle loro esplosioni furono subito congelate dal gelo emanato da Chu Feng. Non poterono scatenare il loro vero potere, figuriamoci danneggiare il giovane.


Proprio in quel momento, Chu Feng gridò all’improvviso: “Tabù Celeste, Distruzione delle Fenici delle Nevi!!!”


Poi l’aura fredda emanata da Chu Feng iniziò a tremare violentemente.

“Roar!!!”


Risuonò di nuovo il grido d’uccello assordante. Stavolta però fu accompagnato da innumerevoli altre grida.


Raggi freddi si estesero in successione dal corpo di Chu Feng. Quando lasciarono il suo corpo, aumentarono rapidamente di dimensioni.


Erano… fenici delle nevi. Anche se erano solo immagini, erano tutte alte cento metri ed erano spaventosamente potenti. In quel momento, diverse migliaia di fenici stavano volando verso i due capi dei palazzi.


“Me**a!”


Vedendo questa scena, i due capi palazzo cambiarono drasticamente espressione. Mossero i palmi e brandirono entrambi i loro Armamenti Imperiali.


Era la prima volta che rivelavano questi tesori, ma emanavano un’aura davvero antica. Probabilmente dovevano averli appena ottenuti, forse li avevano ricevuti dal capo della Sala Oscura.


Una volta branditi i due Armamenti Imperiali, il potere combattivo dei due aumentò di netto. Tuttavia non lanciarono contrattacchi, cominciarono ad usare Tabù Celesti difensivi per bloccare l’assalto di Chu Feng.


I due Tabù Celesti coprirono completamente i due uomini come dei forti. Le loro difese erano estremamente forti.

Sembrava che i due si fossero resi conto che l’attacco di Chu Feng era troppo potente e che non sarebbero potuti scappare. Così potevano solo resistere con tutte le loro forze.


“Boom, boom, boom, boom!”


Quando le migliaia di fenici delle nevi si avventarono sulle barriere difensive, causarono rimbombi e onde d’energia appariscenti. Alla fine, la folla rimase scioccata nello scoprire che non solo le tecniche marziali dei due capi palazzi erano state distrutte, ma i due erano scomparsi.


Non era rimasto un solo briciolo dei loro corpi, perfino le loro aure erano svanite completamente.


Ma non non erano scappati, dovevano essere stati uccisi. Questo perché i loro Armamenti Imperiali stavano ancora fluttuando a mezz’aria, insieme ai loro Sacchetti Cosmo.

Morti. Sicuramente erano morti. E il motivo per cui i loro tesori erano rimasti illesi era perché Chu Feng li aveva lasciati deliberatamente intatti.


Con un solo attacco, aveva ucciso i due capi dei palazzi.

“Cielo! Cos’è successo prima?! Quelle erano fenici delle nevi!”


La folla era sbalordita. Tutti avevano capito che Chu Feng aveva usato un Tabù Celeste. Inoltre potevano intuire che il potere combattivo del giovane sarebbe dovuto essere pari a quello di un Martial Emperor di ottavo livello, proprio come i capi dei palazzi della Legge Celeste e del Re Mortale.

Tuttavia Chu Feng li aveva uccisi con il suo Tabù Celeste.


Aspetto più importante, la tecnica di Chu Feng evidentemente proveniva dalle fenici delle nevi. Era riuscito ad imparare il Tabù Celeste delle fenici delle nevi. Come poteva la folla non rimanere stupita?

“Era questo a cui si riferiva l’amico Chu Feng…?” Figuriamoci gli altri che non sapevano la verità, perfino il capo delle fenici delle nevi rivelò un’espressione scioccata.


Anche se il giovane gli aveva già menzionato che era riuscito ad apprendere un Tabù Celeste dalla perla, nemmeno lui si aspettava che Chu Feng avesse appreso una tecnica che nemmeno la sua razza conosceva.


Da come la vedeva, il Tabù Celeste usato da Chu Feng era più potente di ogni loro tecnica.


Aspetto più importante, sembrava che il Tabù Celeste fosse estremamente difficile da imparare.


Eppure Chu Feng era riuscito a padroneggiarlo in sole due ore. Questo gli fece provare un nuovo livello di rispetto.

Tuttavia, la persona che provava più emozioni contrastanti adesso era proprio l’Immortale Devastatore del Mondo.


L’Immortale Devastatore del Mondo si era reso conto di quanto era potente il giovane. Perfino i due capi dei palazzi erano stati uccisi con un solo attacco, come poteva avere la certezza di essere in grado di sconfiggere Chu Feng?

A dire la verità, non era affatto sicuro di sé. Tuttavia non poteva arrendersi così, doveva vendicare suo figlio. Se non lo avesse fatto ora, avrebbe avuto ancora molte meno possibilità di farlo in futuro.


Così l’Immortale Devastatore del Mondo radunò il coraggio e disse: “Chu Feng, sistemiamo i conti.” Usò una voce virile invece del solito tono femmineo che usava.


Chu Feng nel frattempo stava mettendo da parte i due Armamenti Imperiali e i Sacchetti Cosmo.


Poi si girò e guardò l’Immortale Devastatore del Mondo: “Sì, è il momento di sistemare i conti.” Dopo aver detto questo, intenso gelo e intento omicida brillarono negli occhi di Chu Feng.

“Tu!!!!”


L’espressione dell’Immortale Devastatore del Mondo cambiò drasticamente espressione. Impallidì, come se stesse provando un grande terrore.


Non era la prima volta che vedeva quello sguardo. Chu Feng aveva rivelato un’espressione del genere quando l’Immortale aveva ucciso diversi elfi dell’Antica Era e anche Xian Miaomiao di fronte a lui, tormentandolo e insultandolo.


Allora lo aveva ritenuto ridicolo.


Ora però stava tremando di paura sotto quello sguardo.


In quel momento si rese conto che non avrebbe potuto competere assolutamente con lui.





