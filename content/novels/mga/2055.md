---
weight: 20550
title: Capitolo 2055 - Sei tu
pubDate: 2024-08-16T05:13:16.582Z
tags:
    - mga
---




“Woosh!!”


All’improvviso l’Immortale Devastatore del Mondo sollevò l’Armamento Imperiale. Il suo viso mutilato rivelò uno sguardo malvagio. Sembrava un sorriso, ma non lo era. Guardò Chu Feng e gridò: “Alla fine hai comunque perso contro di me. Ti ucciderò per vendicare mio figlio!”

“Muori!!!”


L’Immortale Devastatore del Mondo menò un fendente verso il basso, aveva intenzione di tagliare in due Chu Feng.

“Puu!!”


Il sangue schizzò, macchiando il volto del giovane.


Sentendo il sangue caldo, Chu Feng rivelò un’espressione scioccata.


Questo perché era rimasto illeso, mentre le braccia dell’Immortale erano sparite. Erano cadute a terra non lontano, così come il suo Armamento Imperiale.


Il sangue non apparteneva a Chu Feng. Le braccia del Devastatore del Mondo erano state tagliate da qualcuno.


Non fu solo il giovane a rimanere scioccato, anche l’Immortale rivelò un’espressione sconvolta. Rimase pietrificato sul posto, come se si fosse dimenticato del dolore degli insetti che divoravano il suo corpo.


Stordito. L’Immortale Devastatore del Mondo era completamente stordito.


“Chu Feng non è qualcuno che puoi uccidere.”


Risuonò una voce dolce. Una splendida donna apparì tra l’Immortale Devastatore del Mondo e Chu Feng.

“Sei tu?!”


La donna era estremamente bella, ma fu proprio lei a fare spalancare ancora di più gli occhi a Chu Feng.


Questo perché la donna che indossava l’abito nero era una degli aiutanti fidati del maestro della Sala Oscura, Xue Ji.

“Xue Ji, perché lo stai aiutando?”

“Tu!!!!”


Lo shock nello sguardo dell’Immortale aumentò ulteriormente, allo stesso tempo provò anche una furia incredibile.


Evidentemente non se lo era aspettato.


“Non sei degno di farmi quella domanda.” Tuttavia Xue Ji si limitò a sorridere freddamente. Poi il suo sguardo brillò freddamente e mosse una manica. Evocò fiamme nere dall’aspetto nebuloso.


Dopo che le fiamme nere apparirono, si trasformarono in una falce che divise in due l’Immortale.


Quando il corpo del Devastatore del Mondo cadde a terra, non emanava più nessuna aura. Era morto. Xue Ji aveva eliminato in un solo colpo un Martial Emperor di ottavo livello.


Gli occhi dell’Immortale erano rimasti aperti, era proprio morto con rimpianto.


Chu Feng in quel momento si accigliò e strinse gli occhi. Quando Xue Ji aveva ucciso Devastatore del Mondo prima, finalmente aveva percepito la sua coltivazione. Era una Martial Emperor di quinto livello.


Nonostante lo svantaggio di tre livelli, era riuscita ad eliminarlo in un solo colpo.


Questo significava che aveva un potere combattivo ancora più spaventoso di quello di Chu Feng, poteva sormontare sette livelli di coltivazione.


I Martial Emperor ordinari potevano battere persone di tre livelli superiori al loro.


Chu Feng e Xian Miaomiao avevano solo un potere combattivo capace di sormontare cinque gradi.


Tuttavia questa donna misteriosa di nome Xue Ji poteva sconfiggere avversari di sette livelli in più. Era davvero terrificante.

“Chi sei esattamente?” Chiese con serietà Chu Feng fissandola. In quel momento ogni inquietudine che aveva provato era stata confermata. Questa donna non era una persona ordinaria.


“Oh cielo…”


“Ci conosciamo da anni, si può dire che ti abbia visto crescere. Come puoi non riconoscermi?”


Xue Ji poi si avvicinò con un sorriso brillante. Stese le sue mani bianche come gelsomini con fare provocante e sollevò il mento di Chu Feng.


Trovarsi di fronte ad una bellezza del genere così da vicino avrebbe fatto arrossire ed emozionare persone ordinarie, Chu Feng invece cambiò drasticamente espressione.

“Sei tu?!!!!”


A Chu Feng era venuta in mente un’idea e, dopo aver raggiunto quella conclusione, ne fu sconvolto.


La risposta era troppo sbalorditiva…


Xue Ji era l’altro spirito Asura.


In altre parole, era lo spirito malvagio che aveva liberato nel clan imperiale Nangong.


“Finalmente te lo sei ricordato? Ma mi hai riconosciuto solo dopo che ci siamo visti molte volte, mi hai proprio deluso.” Xue Ji lasciò Chu Feng e sospirò fingendo di essere avvilita.


Tuttavia il suo sospiro fece tremare Chu Feng. Xue Ji aveva confermato la sua ipotesi. Era davvero l’altro spirito Asura che aveva nel suo corpo.

“Sei riuscita ad assumere una forma umana?”

“Ma eri chiaramente uno spirito malvagio. Come sei riuscita ad imitare un essere umano in modo così perfetto?” Chu Feng era davvero perplesso.

Da come la vedeva, l’aspetto di Xue Ji era estremamente umano. Non emanava l’aura di uno spirito, figuriamoci quella di uno spirito malvagio.

“Credi davvero che quella serva di nome Ovetto sia più forte di me?”


“Ti sbagliavi. È evidente che sono quella più forte.”


“Così non confrontarmi con quella Ovetto. Inoltre non paragonarmi agli altri spiriti. Sono ad un livello completamente diverso rispetto a me.” Disse Xue Ji.

“Cosa vuoi esattamente?” Chiese Chu Feng accigliandosi. Anche se Xue Ji lo aveva salvato, sentiva ancora un’aura pericolosa provenire da lei.

“Cosa voglio? Ottima domanda.”

“Ma ora non dovresti preoccuparti di me, ma di quel tipo della Sala Oscura che ha la tua stessa stirpe.”

“Ora… si è fuso con le bestie feroci dell’Antica Era. Anche se deve ancora padroneggiare quel potere, è solo questione di tempo.”

“Temo che vi ucciderà tutti oggi. Ma se sei disposto ad implorarmi, sono disposta a salvarti la vita così che tu possa morire un po’ dopo.” Xue Ji rivelò uno sguardo strano.


Sentendo queste parole, Chu Feng aggrottò le sopracciglia. Quando Xue Ji era stata nel suo corpo, aveva percepito l’intenso intento omicida che provava nei suoi confronti.


Quando era stata liberata, aveva mostrato un enorme odio nei suoi confronti. In effetti, nel clan imperiale Nangong, voleva ucciderlo.


Eppure che sorta di situazione era questa? Chu Feng era proprio di fronte a Xue Ji, e non solo non aveva intenzione di ucciderlo, ma l’aveva salvato. Era davvero confuso.

“Morite tutti!!!”


Proprio in quel momento risuonò la voce spaventosa del capo della Sala Oscura. Un intento omicida sconfinato divampò attorno.


“Come ho detto, non dovresti preoccuparti di me, ma di quel tipo.” Disse con un sorriso raggiante Xue Ji.


Chu Feng tornò a rivolgere gli occhi verso il capo della Sala Oscura. L’uomo sembrava aver riottenuto il controllo sul suo potere.


Non solo la forza opprimente che bloccava l’esercito dell’alleanza si era intensificata, ma la sensazione soffocante era diventata sempre più forte. In effetti si poteva sentire chiaramente un’aura letale. Sembrava che sarebbero stati uccisi da un momento all’altro.

