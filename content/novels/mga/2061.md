---
weight: 2061
title: Capitolo 2061 - Fare Strada
pubDate: 2024-08-16T11:13:16.583Z
tags:
    - mga
---




Incapace di contenersi, Lord Lianghua chiese: “Sua Maestà, l’Immortale del Cielo ha davvero rifiutato?”

“Non sono riuscito a persuaderlo, è tutta colpa mia.” Il re degli elfi era pieno di sensi di colpa.


In quel momento, la principessa Lingyue si fece avanti: “Padre, non possiamo rimanere fermi ad aspettare la morte. Non potremmo radunare tutte le persone nelle navi spaziali e fare questa richiesta con noi? Mi rifiuto di credere che sarebbe così crudele da rifiutare.”

“Sua maestà, pensiamo che l’idea della principessa Lingyue sia possibile.” Disse Lord Lianghua.

“In effetti vale la pena di provare. Dopotutto non possiamo rassegnarci al fato.” Lord Luokong e gli altri Grandi Anziani e Protettori erano d’accordo.


In quel momento, il re degli elfi si guardò attorno. Osservò le centoventitre navi spaziali radunate qui, e quelle in arrivo in lontananza. Il suo sguardo iniziò a cambiare. Alla fine annuì.


Non aveva altri metodi a disposizione. Potevano fare solo così. Speravano di poter addolcire il cuore dell’Immortale del Cielo usando le persone radunate qui.


Così Chu Feng, l’Immortale Raffinatore e gli altri Sciamani crearono una maestosa formazione isolante a diecimila miglia di distanza. Temevano che potessero esserci delle spie che avrebbero potuto segnalare questa posizione al capo della Sala Oscura. Dopotutto bisognava sempre essere in guardia.


Dopo aver finito di creare la formazione isolante, folle iniziarono ad uscire dalle navi spirituali. In quel momento questa vasta terra disabitata era piena di gente. Era davvero un mare di persone.


In quel momento, tutti erano confusi e cominciarono a camminare verso Chu Feng e gli altri.


I capi delle varie fazioni iniziarono perfino a porgere i propri saluti al sovrano degli elfi, all’Immortale Raffinatore e alle altre figure importanti presenti. Naturalmente molti fecero lo stesso con Chu Feng, tentando di attirare anche il suo favore.


Tuttavia il giovane non era dell’umore adatto per prestare loro attenzione. Al massimo ricambiò i saluti con un sorriso, senza avere intenzione di chiacchierare con loro.

Vedendo che sempre più persone stavano tentando di avvicinarsi, le guardie degli elfi formarono un blocco con un cordone attorno all’area. Solo alle figure importanti sarebbe stato permesso di entrare.


All’improvviso Chu Feng sentì una voce familiare: “Ehi, lasciaci entrare. Conosciamo Chu Feng.”


“Peperoncino, smettila di scherzare. Torniamo indietro. Nemmeno gli Anziani possono entrare, come potremmo entrare?”


Si girò verso la voce e scoprì tre volti familiari. Erano stati bloccati fuori dal cordone.


Erano i tre discepoli del palazzo degli Inferi che aveva incontrato nelle pianure Gong Ba. Erano i fratelli Grande Ravanello e Piccolo Ravanello, insieme ad una donna di nome Peperoncino.


In quel momento i tre erano stati bloccati dalle guardie.


Peperoncino gridava con un’espressione infuriata, mentre Grande Ravanello stava cercando di calmarla. Piccolo Ravanello si stava guardando attorno, sembrava che stesse cercando Chu Feng tra la folla.


In quel momento, anche se molti volevano incontrare Chu Feng, nessuno di loro osava causare trambusto. Specialmente di fronte agli esperti degli elfi dell’Antica Era, molti mantennero una distanza rispettosa. Così, in quel momento, Peperoncino e gli altri attirarono l’attenzione della gente.


“Che branco di bifolchi. Dovreste considerare la vostra posizione prima di dire di conoscere Chu Feng.”

“Chi è Chu Feng? È una persona importante che può stare a fianco del re degli elfi, del capo del palazzo degli Inferi e dell’Immortale Raffinatore. Come potrebbero conoscere Chu Feng?”

“Non dire così. Forse conoscono davvero Chu Feng, ma è Chu Feng a non conoscere loro.”

“È vero, ahahahahah!!!”


In quel momento, molti iniziarono a deridere Peperoncino e gli altri. Non solo Grande e Piccolo Ravanello rivelarono espressioni imbarazzate, perfino Peperoncino sembrava un po’ mortificata.


In effetti Chu Feng ora poteva essere considerato pari al capo del palazzo degli Inferi. Come potevano essere ancora amici?


“Smammate immediatamente. Altrimenti non biasimatemi se sarò scortese.” Vedendo che la folla stava rimproverando Peperoncino e gli altri, l’elfo dell’Antica Era di guardia si riempì di audacia e sicurezza. Mentre parlava, brandì il suo Armamento Imperiale Incompleto. Pareva che li avrebbe attaccati se non si fossero fatti da parte.


In quel momento, Peperoncino cominciò ad arretrare. Non temeva la guardia, ma aveva paura che Chu Feng si sarebbe rifiutato di riconoscerli.


Delusione. Tutti e tre rivelarono espressioni deluse.


Tuttavia, proprio in quel momento, risuonò un grido severo: “Chi osa toccare i miei amici?”


Sentendo quella voce, le espressioni della gente cambiarono. Rivelarono profonda venerazione quando videro la persona dietro la guardia, Chu Feng.


“Chu Feng!!!” Peperoncino si riempì di gioia. Si precipitò oltre il blocco e arrivò al suo fianco.


Subito dietro Grande e Piccolo Ravanello la seguirono. La guardia non osò più fermarli.

“Lord Chu Feng, n-non sapevo davvero che erano suoi amici.” Non solo non si azzardò a fermarli, ma l’elfo si spaventò al punto da iniziare a tremare di paura.


Ormai gli elfi dell’Antica Era si erano resi conto meglio di chiunque altro dell’importanza di Chu Feng.


Eppure aveva quasi attaccato i suoi amici. Sapeva di aver commesso un enorme errore.


“Sei stato inconsiderato, vattene via.” Gridò con rabbia Lord Lianghua. Se la situazione non fosse stata così instabile, l’avrebbe punito.


Così la guardia prima si scusò e poi si ritirò frettolosamente. Fu rimpiazzato da qualcun altro.

Vedendo questa scena, la folla rimase sbalordita. Non si aspettavano che delle nullità come Peperoncino e gli altri sarebbero stati davvero amici di Chu Feng.


Inoltre, sorprendentemente non solo Chu Feng aveva ammesso di conoscerli, ma sembrava anche entusiasta di vederli.


In quel momento, chi sentiva più calore al cuore erano senza dubbio Peperoncino e, Grande e Piccolo Ravanello. Erano estremamente contenti di essere amici di Chu Feng. Si sentiva onorati sotto gli innumerevoli sguardi pieni di invidia.


“È passato molto tempo da quando ci siamo incontrati. Grande Ravanello, Piccolo Ravanello, siete cresciuti. Anche Peperoncino, sei diventata ancora più bella.” Chu Feng sorrise.


In quel momento, c’erano moltissime persone radunate qui, ma per Chu Feng non c’era nulla di più gioioso che rivedere vecchi amici.


“Nessuno può competere con te. Ora sei una figura alla pari con il nostro capo del palazzo.” Peperoncino era più audace degli altri. Mentre parlava, guardò deliberatamente il maestro del palazzo degli Inferi.

“Hai sopravvalutato il tuo capo del palazzo. Al momento devo stare sotto la protezione dell’amico Chu Feng. Come potrei essere alla pari?” Disse con un sorriso il capo del palazzo degli Inferi.


Anche se non aveva parlato ad alta voce, il suo tono era vigoroso. Così praticamente tutti i presenti lo sentirono e la folla ne fu scioccata.


In risposta, il re degli elfi disse: “Quando abbiamo lottato contro la Sala Oscura, l’amico Chu Feng ha ribaltato la situazione diverse volte. Anche l’esercito di pietra è sotto il suo comando. I suoi meriti in questa guerra superano quelli di chiunque altro qui.”


Aveva parlato nello stesso modo del capo del palazzo degli Inferi. Anche se la sua voce non era tonante, tutti i presenti erano riusciti a sentirla.


Avevano le stesse intenzioni. Volevano rimarcare l’importanza di Chu Feng così che tutti provassero profondo rispetto nei suoi confronti. Volevano aiutarlo ad ottenere prestigio e a permettergli di diventare il Signore di un’Era.

