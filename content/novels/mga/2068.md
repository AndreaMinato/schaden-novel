---
weight: 2068
title: Capitolo 2068 - Desiderio di Tornare a Casa
pubDate: 2024-08-16T18:13:16.583Z
tags:
    - mga
---



“Chu Feng, questa fessura spaziale non è affatto sicura. Se entrassi, potresti tornare nella Regione del Mare Orientale, ma potresti anche morire.”


“Ma so che sceglierai di entrare, così non cercherò di dissuaderti. Tuttavia devo essere io a farti strada.” L’Immortale della Bussola si voltò, aveva intenzione di entrare nella fessura spaziale.

Così, se fosse successo qualche imprevisto, sarebbe stato lui a morire, dando la possibilità di scappare al giovane.

“Woosh!!”


Tuttavia, proprio quando l’Immortale della Bussola stava per entrare nella fessura spaziale, una figura volò nel varco prima di lui.


Era Chu Feng. Non solo era volato nella fessura spaziale, l’aveva anche richiusa con tecniche Spirit per impedire all’Immortale della Bussola di seguirlo.

L’Immortale della Bussola fece del suo meglio per avvicinarsi, gridando istericamente: “Fermati immediatamente!!!”


Tuttavia era troppo tardi. Chu Feng sembrava già pronto e aveva richiuso la fessura spaziale in un batter d’occhio. Quando l’Immortale della Bussola raggiunse la fessura spaziale, il passaggio era svanito completamente insieme a Chu Feng.


“Idiota, un completo idiota!”


“Ti stai danneggiando da solo!!!”

In quel momento, l’Immortale della Bussola gridò incessantemente. Il cambiamento nel suo umore influenzò perfino il tempo.


Comparirono nuvole nere e venti neri cominciarono a soffiare, rabbuiando completamente la regione.


Le fessure spaziali potevano essere benigne o maligne. Si poteva attraversare facilmente il primo tipo, mentre si rischiava la vita una volta entrati nei passaggi spaziali feroci.


Chu Feng si era praticamente bloccato ogni via di fuga da solo ed era una fessura spaziale feroce, così non avrebbe avuto modo di tornare vivo.


“Buzz!”


Tuttavia, proprio in quel momento, l’Immortale della Bussola notò una lieve luce brillare dietro di lui, era particolarmente appariscente nella regione buia.

L’Immortale della Bussola notò che la luce era una formazione Spirit e cominciò a formare sigilli con una mano. Solo allora osò toccarla.


“Buzz!!”


Una volta toccata, si disperse in ogni direzione e un’informazione entrò nella mente del vecchio.

“Senior della Bussola, questa chiave la condurrà alla Porta della Trasformazione e potrà entrare. Deve assolutamente procedere verso la Porta della Trasformazione, solo dopo che lo farà potrò sentirmi rassicurato. Per quanto riguarda me… tornerò sicuramente sano e salvo.”


L’Immortale della Bussola notò che c’era una chiave nella luce, era la stessa che l’Immortale del Cielo aveva consegnato a Chu Feng.


“Tu…” L’Immortale della Bussola sospirò mentre teneva la chiave, era senza parole perché era sopraffatto dall’emozione.


A quanto pareva Chu Feng aveva già pianificato tutto. Non aveva mai avuto intenzione di lasciare che esplorasse la fessura spaziale fin dall’inizio. La formazione della chiave e quella che aveva chiuso il passaggio non potevano essere create all’istante e questo significava che Chu Feng le aveva preparate in anticipo.


Anche se si sentiva molto a disagio, l’Immortale della Bussola non voleva ignorare le sue buone intenzioni, così afferrò la chiave ed entrò nel vuoto. Iniziò a cercare la Porta della Trasformazione guidato dalla chiave.


…..


Per quanto riguardava Chu Feng, al momento era circondato da buio pesto. Si trovava in una violenta tempesta.


I fulmini qui non erano ordinari, erano neri, assordanti e contenevano una potenza sconfinata. Sembrava che potessero distruggere qualsiasi ostacolo.


Nemmeno i venti erano normali, erano dorati e i loro soffi avrebbero squarciato lo spazio.


Chu Feng era un Martial Emperor di quarto livello e, dopo aver usato varie tecniche, aveva un fisico ancora più forte perfino di Martial Emperor di ottavo livello.


Tuttavia sarebbe stato annientato all’istante se fosse entrato in contatto con i fulmini neri o i venti dorati.


In quel momento, Chu Feng era certo che la fessura spaziale in cui era entrata Tantai Xue non fosse pericolosa come questa.


Perfino lui sarebbe dovuto stare estremamente attento ad evitare le saette e le correnti qui.


Sarebbe stato impossibile per coltivatori come Tantai Xue, Jiang Wisha e gli altri passare. In effetti, figuriamoci attraversare il passaggio, sarebbero morti all’istante dopo essere entrati.


Così Chu Feng capì di essere stato davvero sfortunato. Era una fessura spaziale estremamente feroce e, anche così, sarebbe dovuto avanzare con coraggio.


In quel momento il capo della Sala Oscura stava massacrando gli innocenti della Terra Sacra delle Arti Marziali. Così Chu Feng non aveva tempo di aspettare che comparisse una fessura spaziale relativamente più sicura.

Questa era l’unica opportunità che aveva a disposizione adesso.


Chu Feng non solo aveva attivato i suoi Occhi Celesti, ma stava mobilitando tutto il suo potere Spirit per osservare i dintorni.


Era incredibilmente vigile e non osò rilassarsi minimamente. Questo perché sarebbe stato ucciso se fosse stato colpito dai fulmini neri o dai venti dorati. Dopotutto, la fessura spaziale in cui era entrato era feroce.


In questa situazione, Chu Feng si dimenticò del tempo, dei suoi cari, di tutto il resto. Cercò solo di avanzare mentre schivava pericoli da ogni direzione.


Non sapeva quanto tempo fosse passato o quanti giorni avesse trascorso a viaggiare, ma vide apparire una luce in lontananza. Era un’uscita.

Vedendola, Chu Feng sentì ribollire il sangue, in effetti ebbe l’impulso di gridare.


Tuttavia non lo fece, sapeva che più si fosse trovato in un momento cruciale e più sarebbe dovuto rimanere in allerta. Non poteva rovinare tutto abbassando la guardia nell’attimo più importante.

Così, con fare estremamente cauto, uscì finalmente dalla fessura spaziale. Quando rivide la luce, si sentì completamente liberato.

Chu Feng chiuse gli occhi contento, si sentiva proprio come se fosse uscito dalle porte dell’inferno.


Dopo essersi calmato per diverso tempo, gradualmente riaprì gli occhi. Guardò il cielo blu e le nuvole bianche familiari. Osservò le onde dell’oceano e sentì la brezza marina che agitava i suoi lunghi capelli e il suo abito. In quel momento provò una sola sensazione: conforto. Sembrava tutto così confortevole.


All’improvviso rivelò un sorriso che non aveva mostrato da molto tempo, era il sorriso pieno di gioia di una persona che tornava a casa.

“Regione del Mare Orientale, sono tornato.”


“Miei parenti e amici, sono tornato.”


“Finalmente sono tornato. Come state?”


Anche se non proveniva dalla Regione del Mare Orientale, era comunque la sua casa insieme al continente delle Nove Province.


Dopo essere stato via per così tanti anni, finalmente poteva tornare a casa. Era una sorta di entusiasmo che non poteva contenere.


“Woosh!”


All’improvviso si girò e creò una formazione per nascondere la fessura spaziale.


Sarebbe passato molto tempo prima che si riaprisse la Strada Celeste, così quel passaggio sarebbe stato l’unico modo per tornare indietro.


Secondo, la fessura spaziale era troppo pericolosa. Se l’avesse lasciata lì, inevitabilmente qualcuno di curioso avrebbe tentato di entrarci. Tuttavia, visto il livello della coltivazione della gente nella Regione del Mare Orientale, sarebbe stato un suicidio per loro.


Così doveva sigillarla.


Per quanto riguardava come aveva chiuso il passaggio, era stato un trucco per ingannare l’Immortale della Bussola.


Aveva pianificato tutto fin dall’inizio.

“State bene? Aspettate un momento, verrò subito a cercarvi.”


Chu Feng fece un passo avanti e scomparì.


Al suo attuale livello, poteva raggiungere ogni angolo della regione del Mare Orientale.

Inoltre era estremamente veloce perché era impaziente…


…Impaziente di tornare a casa.

