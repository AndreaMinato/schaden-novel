---
weight: 2069
title: Capitolo 2069 - Il Ritorno di Chu Feng
pubDate: 2024-08-16T19:13:16.584Z
tags:
    - mga
---




Se uno avesse chiesto qual era il posto più sacro nella Regione del Mare Orientale, allora la gente avrebbe menzionato sicuramente il Picco Nebbioso.


Non solo il Picco nebbioso risaliva all’Antica Era, c’era stata una grande battaglia lì e la sua attuale maestra, Qiushui Fuyan, era formidabile.


La folla si ricordava ancora quel conflitto.


Questo perché non avevano combattuto solo gli esperti più potenti delle fazioni della regione, ma si diceva che fossero intervenuti maestri della Terra Sacra delle Arti Marziali.


La Terra Sacra delle Arti Marziali era considerata leggendaria, eppure diversi abitanti di quel luogo erano apparsi non molto tempo fa nella regione del Mare Orientale.


Anche se erano, secondo le dicerie, solo membri della giovane generazione, avevano dimostrato una potenza devastante. Fortunatamente il maestro del Sect della Distruzione dei Demoni della Notte li aveva uccisi con il suo potere sconvolgente. Altrimenti… il Picco Nebbioso sarebbe stato occupato dalla Terra Sacra delle Arti Marziali.


Aspetto più importante, si diceva che quei giovani fossero spietati e che se avessero vinto quella battaglia, tutti gli abitanti della regione del Mare Orientale avrebbero sofferto.


Con il passare del tempo, le voci si erano diffuse sempre di più in maniera distorta e molti avevano iniziato a pensare che i membri della giovane generazione della Terra Sacra delle Arti Marziali fossero dei malvagi inumani, che avessero intenzione di violare perfino le vecchiette e che fossero inferiori perfino alle bestie.


Anche se erano trascorsi molti anni, quella battaglia era rimasto l’argomento più controverso nella regione del Mare Orientale.


Così, la gente stava ancora discutendo con entusiasmo delle vicende di allora. Il Picco Nebbioso però era rimasto inaccessibile alle persone ordinarie.

Detto questo, molti volevano diventare discepoli del Picco Nebbioso, ogni giorno ci sarebbero state sempre folle radunate fuori dalla montagna, con la speranza di poter entrare.


“Fatevi da parte immediatamente o ne soffrirete le conseguenze.”


All’improvviso risuonò un grido severo. Quattro bellezze erano apparse all’entrata del Picco Nebbioso.


Vedendole, la folla tremò e rivelò espressioni più o meno allarmate.


Non solo erano splendide, ma anche molto famose. Era proprio la loro fama che aveva spaventato la gente.


Questo perché erano le discepole della precedente maestra del Picco Nebbioso: Chun Wu, Xia Yu, Qiu Zhu e Dong Xue.


<em>Nota traduzione: Chun Wu => Danza della primavera, Xia Yu => Pioggia d’estate, Qiu Zhu => Bambù d’Autunno, Dong Xue => Neve Invernale.</em>


Così, praticamente nessuno nella regione del Mare Orientale avrebbe osato provocarle, figuriamoci nel loro territorio.


Proprio in quel momento, risuonò una voce dal tono beffardo: “Sorelle, sono passati molti anni dall’ultima volta che ci siamo incontrati, il vostro temperamento è proprio migliorato.”

“Chi va là?! Chi osa essere così audace?! Sei stanco di vivere?!”


“Esatto! Chi osa importunare le nostre quattro dee?! Vuoi proprio morire!”


Gridò subito qualcuno tra la folla prima che le bellezze delle quattro stagioni potessero rispondere.


In effetti le quattro donne erano un po’ scontente e rivolsero sguardi arrabbiati verso la folla, sembrava che stessero cercando di trovare il colpevole.


Nessuno osò farsi avanti in questa situazione, la folla si spostò subito, lasciando solo una persona ferma sul posto.


Non solo non si stava muovendo, ma stava guardando le bellezze delle quattro stagioni con un sorriso. Sembrava quasi che stesse chiedendo di essere ucciso.

“Cielo! Quel tipo si è proprio fatto prendere dalla lussuria!”


La folla rimase sbalordita dall’atteggiamento di Chu Feng.


In quel momento alcuni provarono ammirazione per lui, stava rischiando la vita per guardarle.


La maggior parte di loro gongolò. Anche se si erano ritirati in disparte, non avevano intenzione di andarsene, volevano godersi lo spettacolo visto che qualcuno aveva osato provocare le bellezze delle quattro stagioni.


Dopotutto erano donne da non sottovalutare, specialmente quella Chun Wu, che era famosa per il suo temperamento violento. L’ultima volta una bestia mostruosa imprudente l’aveva provocata a parole e lei gli aveva strappato via il pene sul posto. Era assolutamente violenta.


E questo moccioso aveva osato importunarle tutte e quattro in una volta.


Proprio in quel momento, accadde una scena scioccante. Non solo le quattro donne non si arrabbiarono, ma sembrarono pietrificate e incredule.


Poi sorrisero in modo splendido. Nessuno dei presenti le aveva mai viste fare un’espressione del genere. Erano proprio incantevoli.

Chun Wu iniziò perfino a correre verso quell’uomo, poi si gettò direttamente tra le sue braccia ad abbracciarlo.

Anche le altre tre la seguirono. Nonostante non fossero state frenetiche come Chun Wu, erano accorse come animaletti ubbidienti e lo stavano guardando con adorazione.

“Ca**o! Cosa diavolo sta succedendo?!!!”


Era questo ciò che stavano pensando tutti i presenti, sia uomini che donne.


Chi erano le bellezze delle quattro stagioni? Erano praticamente delle dee nel Picco Nebbioso.


Innumerevoli uomini avrebbero cercato di corteggiarle costantemente, ma loro non li avrebbero nemmeno degnati di uno sguardo, come se fossero invisibili.


Eppure adesso sembravano ammaliate da quell’uomo, scioccando la folla.

“Chi è quel tipo?” Si chiesero tutti.


Chun Wu era così entusiasta che i suoi occhi diventarono rossi. Sfregandoseli, chiese: “Fratello minore Chu Feng, sei davvero tu? Cielo, sto sognando?” Non osava crederci.


“Nel tuo sogno ti pizzicherei la guancia così?” Chu Feng scherzò.


“Ahi, fa male.” Chu Wu ritirò la testa con dolore, ma presto sorrise in modo ancora più brillante.

“Sei davvero tu, maledetto. E io che pensavo che non saresti tornato.” Chun Wu si convinse che il Chu Feng di fronte a lei fosse lo stesso di un tempo, dopodiché lo abbracciò ancora più stretto.


“Chu Wu, basta. Il fratello minore Chu Feng sicuramente avrà dovuto superare grandi difficoltà per tornare. Dev’essere stato stancante per lui. Facciamolo riposare prima.” Suggerì Qiu Zhu.


“Mn, hai ragione. Presto, presto, seguimi dentro. La maestra e gli altri sicuramente saranno molto contenti di sapere che sei tornato.” Mentre parlava, Chu Wu trascinò Chu Feng verso il Picco Nebbioso. La sua natura allegra e animata era proprio uguale a quella di un tempo. Non era cambiata con gli anni.


Dopo che Chu Feng e le quattro donne entrarono nel Picco Nebbioso, gli astanti rimasero sul posto con stupore.


Solo dopo molto tempo riuscirono a riprendersi.


“Cielo! Non ho sentito male, vero?! Prima lo hanno chiamato Chu Feng?!”


“Esatto! L’ho sentito anche io. È Chu Feng, quell’uomo è davvero Chu Feng!”

“Cielo! Chu Feng! Chu Feng è tornato! Sono davvero riuscito a vedere Chu Feng!”


“Sono davvero fortunato ad aver potuto vedere Chu Feng! Posso vantarmi per tutto il resto della vita!”


Si scatenò del trambusto tra la folla. La reputazione di Chu Feng era davvero enorme. Dopo che era entrato nella Strada Celeste, era diventato una leggenda.


Nessuno poteva competere con lui, era praticamente un idolo assoluto per la gente, specialmente per i membri della giovane generazione.

