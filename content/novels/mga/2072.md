---
weight: 20720
title: Capitolo 2072 - Il piccolo incidente di Ya Fei
pubDate: 2024-08-16T22:13:16.584Z
tags:
    - mga
---




“È davvero sorprendente. Se Huangfu Haoyue potesse avanzare di stadio, temo che nemmeno tu potresti competere con lui.” Disse qualcuno con un sorriso. Stava indirettamente chiedendo a Chu Feng quale fosse la sua coltivazione.


Il giovane non voleva sembrare arrogante, così non desiderava vantarsi e precisare quanto fosse ampio il divario tra di loro. Così si limitò a sorridere e disse: “Naturalmente non posso paragonarmi al Senior Huangfu Haoyue.”

“Ahimè Chu Feng, sei ancora giovane. Hai ancora una vita lunga davanti. Non c’è fretta non c’è fretta. In futuro il mondo sarà tuo.” Taikou iniziò a mediare. Non voleva rovinare l’atmosfera.


“Giusto, giusto. Avanti, beviamo.” Anche gli altri cominciarono a brindare e a bere. Volevano cambiare argomento.


“Senior Primo Immortale, dov’è Ya Fei?” Chiese Chu Feng al signore ad uno dei lati del banchetto.

Il Primo Immortale era il nonno di Ya Fei. In origine era stato un grande esperto dell’Arcipelago Immortale della Condanna, ma aveva finito con l’universi al Picco Nebbioso per via di sua nipote.


Aspetto più importante, dopo tutti questi anni, Chu Feng aveva pensato ad un modo per aiutare Ya Fei a riacquisire un corpo fisico.


Anche se non era stato lui a distruggerlo, era una questione in cui era stato coinvolto.


Prima di partire per la regione del Mare Orientale, aveva promesso al Primo Immortale che avrebbe trovato un modo per aiutare Ya Fei a recuperare il suo corpo.


Al momento sarebbe stato estremamente facile per lui riuscirci visto il livello delle sue tecniche Spirit. Non solo avrebbe aiutato il Primo Immortale, avrebbe sciolto uno dei nodi nel suo cuore.


Chu Feng ci aveva pensato. Allora era stato frivolo e impulsivo.

Non doveva considerare solo Ya Fei, ma anche Murong Wan e Yan Ruyu.


Non erano sue amanti, ma aveva macchiato il loro onore a causa dei suoi impulsi.

Aveva violato la loro purezza, così non poteva ignorarle.


Se avessero accettato, Chu Feng era disposto a sposarle. Altrimenti avrebbe fatto del suo meglio per compensarle.


“Amico Chu Feng, ti ringrazio per esserti ricordato di Ya Fei. Purtroppo lei…”


In quel momento il Primo Immortale si alzò. Prima di poter finire di parlare, fu colto dall’emozione.

Vedendo questo, Chu Feng rivolse lo sguardo verso gli altri, che però abbassarono le teste in silenzio, riluttanti.

“Sorella Fuyan, dov’è Ya Fei?” Chu Feng volse gli occhi verso Qiushui Fuyan. Era certo che doveva esserle accaduto qualcosa ed era sicuro che tutti i presenti dovevano saperlo.


“Devi rimanere calmo, Chu Feng.” Disse Qiushui Fuyan.

“Sono molto calmo. Per favore dimmi cos’è successo a Ya Fei.” Chiese Chu Feng. Sembrava che fosse accaduto qualcosa di grave.

“Va bene allora.” Qiushui Fuyan inspirò per calmarsi. Poi disse: “Un anno fa, una porta è apparsa all’improvviso nel Picco Nebbioso. Siamo certi che dietro di essa c’era la Strada degli Immortali.”


<em>Nota traduzione: la Strada degli Immortali menzionata nel capitolo 923.</em>


“La Strade degli Immortali? Non è stata già scoperta?” Chiese Chu Feng con sorpresa. Conosceva alcuni dei segreti del Picco Nebbioso.

La cosiddetta Strada degli Immortali era il posto più misterioso e potente del Picco Nebbioso, si diceva che si poteva diventare Immortali entrandoci.


Poteva essere definita… il nucleo del Picco Nebbioso e il suo tesoro più prezioso.

Tuttavia, dopo aver sentito le parole di Qiushui Fuyan, sembrava che quella che conosceva non fosse la vera Strade degli Immortali. Avevano fatto una nuova scoperta.


“No, non era la vera Strada degli Immortali, era solo una nostra ipotesi.”

“Tuttavia quella apparsa un anno fa aveva chiaramente un’insegna con su scritto ‘Strada degli Immortali’. Inoltre emanava una densa quantità d’aura dell’Antica Era. Doveva essere quella vera.” Disse Qiushui Fuyan.


"Allora cos’è successo?” Chiese Chu Feng.


“Dopo che apparsa, ci siamo riempiti di gioia. Dopo che abbiamo aperto le sue porte, siamo stati ancora più contenti.”

“Anche se l’abbiamo percorsa tutta, siamo riusciti ad ottenere molti benefici al suo interno. Era un posto sacro per la coltivazione.”

“È anche per questo che Haoyue è riuscito ad avanzare al nono livello del Martial king così velocemente e sta per avanzare di stadio.”

“Tuttavia è successo un incidente sei mesi fa. Ya Fei, Yan Ruyu e Murong Wan sono scomparse mentre si stavano allenando nella Strada degli Immortali. Le abbiamo cercate dappertutto e non siamo riusciti a trovarle.” Disse Qiushui Fuyan.

“Cosa?” A Chu Feng si strinse il cuore.


All’inizio pensava che Yan Ruyu e Murong Wan non avessero partecipato al banchetto perché non erano nel Picco Nebbioso, non si aspettava che fossero scomparse insieme a Ya Fei.


Le tre donne nei confronti delle quali si sentiva più in colpa erano svanite insieme. Come poteva rimediare adesso? Non avrebbe avuto nemmeno la possibilità di farlo.

“Perché sarebbero scomparse all’improvviso? Ci sono dei pericoli nella Strada degli Immortali?” Chiese Chu Feng. Era una questione di grande importanza, così doveva indagare.


“Non siamo riusciti a trovarle, così abbiamo solo potuto considerarle scomparse. Non ci sono pericoli nel posto in cui si allenavano, ma nelle profondità della Strada degli immortali ci sono posti molto pericolosi che non abbiamo potuto esplorare.”


“Pensiamo che abbiano deciso di andare oltre e sia capitato loro un incidente.” Spiegò Qiushui Fuyan.

“Ya Fei è solo un corpo spirituale adesso. Perché le è stato dato il permesso di allenarsi lì?” Chiese confuso Chu Feng.

“Anche se non siamo riusciti a ridarle un corpo, abbiamo potuto permetterle di vivere in modo ordinario come noi con un corpo spirituale. Inoltre la Strada degli Immortali aveva un potere speciale che poteva darle conforto.” Disse Qiushui Fuyan.

“Allora è così.”

“Dov’è la Strada degli Immortali? È possibile aprirla adesso?” Chiese Chu Feng.


“Possiamo farlo, ma abbiamo già cercato ovunque. I posti che non possiamo esplorare sono davvero pericolosi. Inoltre sono passati già sei mesi. Temo che siano già…” Qiushui Fuyan sapeva cosa stava pensando Chu Feng. Tuttavia non voleva che Chu Feng entrasse nella Strada degli Immortali perché lei stessa l’aveva visitata molte volte e sapeva quanto era pericolosa.


“Sorella Fuyan, per favore aiutami. Sono persone estremamente importanti per me. Non posso rimanere con le mani in mano dopo che è successo loro qualcosa.” Disse Chu Feng con uno sguardo implorante.

