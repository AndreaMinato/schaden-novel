---
weight: 20740
title: Capitolo 2074 - Tenere Chu Feng all’Oscuro
pubDate: 2024-08-17T00:13:16.584Z
tags:
    - mga
---




“Chun Wu, cos’hai detto? Hai detto che Chu Feng è tornato?” L’espressione di Huangfu Haoyue cambiò drasticamente. Entusiasta, afferrò un braccio a Chun Wu.


“Mi ero quasi scordata di menzionartelo. È davvero tornato, è appena tornato oggi.” Disse con un sorriso Qiushui Fuyan.


“Grandioso, dov’è adesso? Andrò ad incontrarlo.” Huangfu Haoyue rivelò un’espressione molto contenta. Era ancora più entusiasta di quando era avanzato di stadio.


“L’amico Chu Feng ha scoperto cos’è successo a Ya Fei e agli altri, così è entrato nella Strada degli Immortali per cercare degli indizi.” Disse Qiushui Fuyan.


“Sì, è comprensibile.” Il sorriso di Huangfu Haoyue si irrigidì, poi mostrò un’espressione preoccupata. Disse: “Se Ya Fei e le altre sono davvero morte, Chu Feng ne sarà estremamente ferito.”


Molti tra la folla si ammutolirono. Sapevano tutti che Chu Feng aveva un rapporto speciale con quelle tre donne e avevano intuito che si sentiva in colpa nei loro confronti.


“Haoyue, è un momento perfetto. Stiamo ancora tenendo il banchetto di Chu Feng, lo riforniremo così da poter festeggiare anche il tuo avanzamento di stadio.” Disse Qiu Canfeng. Gli altri presenti espressero la loro approvazione.


Per loro, si poteva dire che questo giorno avesse portato loro due momenti di grande gioia. Non potevano trattenersi dal brindare.


“Signore e signori, Haoyue è appena avanzato di stadio. Anche se la sua coltivazione è aumentata di molto, rimane il fatto che è davvero come ha detto Xue Xiyue, che il capoclan dei Qilin del Sangue è già diventato un Martial Emperor e potrebbe arrivare nel nostro Picco Nebbioso da un momento all’altro.”


“Se ci ubriacassimo tutti sarebbe davvero inappropriato.” Disse la Signora Piaomiao.

“Ciò che ha detto mia madre è vero. Inoltre Haoyue è appena avanzato di stadio. Così deve riposarsi.”


“Giusto. Non sarebbe troppo tardi per noi festeggiare dopo che sistemeremo i Qilin del Sangue.” Qiu Canfeng e gli altri annuirono.


Così la maggior parte della folla si disperse, lasciando Qiu Canfeng e molti altri che rimasero di guardia all’entrata della Strada degli Immortali.

Volevano dire molte cose a Chu Feng ed erano estremamente preoccupati per la sua sicurezza.


Tuttavia non volevano disturbarlo e poterono solo rimanere di guardia all’entrata, aspettando il suo ritorno.


Anche Huangfu Haoyue voleva attendere con loro, ma visto che c’erano già molte persone all’entrata e Qiushui Fuyan gli aveva detto di riposare, finì con il tornare nella sua residenza.


“Haoyue, anche se sei diventato un Martial Emperor, sono ancora preoccupata per l’imminente scontro con quel capoclan dei Qilin del Sangue.” In quel momento Qiushui Fuyan abbracciò Huangfu Haoyue con amore.


Anche se era l’attuale maestra del Picco Nebbioso e aveva un potere enorme, rimaneva la moglie di Huangfu Haoyue. Così era sopratutto preoccupata per suo marito.

“A dire la verità, se anche il capo del clan dei Qilin del Sangue è avanzato allo stadio di martial Emperor, sarà davvero difficile per me vincere contro di lui.”

“Dopotutto, quando ho combattuto contro di lui in passato, non sono riuscito ad entrare in vantaggio. Ma non abbiamo altra scelta, dobbiamo lottare ad ogni costo.” Disse Huangfu Haoyue.

“Che ne dici di chiamare Chu Feng? Dato quanto è formidabile il suo talento e da come è riuscito a tornare dalla Terra Sacra delle Arti Marziali, anche lui potrebbe essere un Martial Emperor. Se unirete le forze, potreste sconfiggere il capoclan dei Qilin del Sangue.” Suggerì Qiushui Fuyan.


“Fuyan, l’hai detto tu stessa. Chu Feng potrebbe essere un Martial Emperor, ma forse no.”

“Se lo è, sarebbe ottimo. Ma se non lo fosse, lo coinvolgeremmo in questa battaglia senza nessun motivo.” Rispose Huangfu Haoyue.

“Ma Chu Feng non è un estraneo.” Disse Qiushui Fuyan.


“Naturalmente. Chu Feng ci tratta come se fossimo suoi parenti. Ma è proprio per questo che non dovremmo coinvolgerlo. Se sapesse dei Qilin del Sangue, sicuramente insisterebbe per combattere insieme a noi.”


“Ma dovresti sapere che identità ha, se gli accadesse qualcosa e suo padre lo scoprisse, nessuno di noi potrebbe sfuggire al suo biasimo.” Disse con solennità Huangfu Haoyue.

“Se gli accadesse qualcosa, vorrebbe dire che i Qilin del Sangue ci avrebbero sconfitto. Allora verremo tutti annientati. Che paura c’è da avere quando saremo già morti?”

“So che non vuoi coinvolgere Chu Feng. Sei preoccupato per lui, no?” Disse Qiushui Fuyan.


Huangfu Haoyue annuì, poi disse: “Ha già fatto abbastanza per noi. È stato determinante per sconfiggere l’Arcipelago Immortale della Condanna e ci ha permesso di diventare i signori della Regione del Mare Orientale.”

“E ora è appena tornato. Se scoprisse che la nostra posizione di signori è in imminente pericolo, cosa penserebbe di noi? Non saremmo troppo inutili?”


“Haoyue, capisco.” Qiushui Fuyan alla fine capì cosa intendeva. A quanto pareva Huangfu Haoyue era preoccupato per Chu Feng e provava anche vergogna nel chiedergli aiuto subito dopo che era tornato.

Dopotutto questa era la regione del Mare Orientale e Huangfu Haoyue era l’individuo più potente nella regione del Mare Orientale. Così si sarebbe dovuto occupare lui della questione. Non poteva contare su Chu Feng dato che era solo un membro della generazione più giovane.

“È tutta colpa di quei maledetti Qilin del Sangue. Dove hanno ottenuto quel tesoro che li ha fatti diventare così potenti in pochi anni? Non siamo riusciti a batterli nemmeno coalizzandoci con il Sect della Distruzione dei Demoni della Notte.” Disse accigliata Qiushui Fuyan.


“Il loro tesoro è estremamente potente. È proprio per questo che non possiamo esitare. Prima o poi la loro forza supererà la nostra.” Disse Huangfu Haoyue.

“Ma ormai, se hanno davvero intenzione di attaccare il Picco Nebbioso, dovrebbero arrivare molto presto. Anche se provassimo a nasconderlo a Chu Feng, forse non saremo in grado di farlo.” Disse preoccupata Qiushui Fuyan.


“Vero. Presto il Picco Nebbioso diventerà un campo di battaglia. Così c’è una questione di cui vorrei parlarti Fuyan.” Huangfu Haoyue posò le mani sulle sue braccia. Con un tono molto serio, disse: “Dopo che Chu Feng uscirà dalla Strada degli Immortali, devi portarlo via da qui, non importa che scusa dovrai usare. Mentre noi possiamo morire, Chu Feng non può assolutamente.”


“Ma…” Gli occhi di Qiushui Fuyan si velarono. Come poteva avere il cuore di abbandonare suo marito e la sua famiglia?


Proprio in quel momento, risuonò il grido preoccupato di un Anziano del Picco Nebbioso da fuori: “Mio signore, mia signora, si sta mettendo male!!!”


“I Qilin del Sangue sono apparsi e hanno circondato il Picco Nebbioso. Non possiamo determinare i loro numeri, ma sono tantissimi.”

“Temiamo… temiamo…”

“Che l’intero esercito dei Qilin del Sangue sia arrivato per attaccarci!!!”

