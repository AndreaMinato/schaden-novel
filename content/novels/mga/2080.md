---
weight: 2080
title: Capitolo 2080 - Porgere i rispetti alla famiglia
pubDate: 2024-08-17T06:13:16.585Z
tags:
    - mga
---




“Senior, non è entrato nello stadio di Martial Emperor, ma di Semi Martial Emperor.” All’inizio Chu Feng non voleva menzionarlo, ma dato che Huangfu Haoyue glielo aveva chiesto, naturalmente avrebbe dovuto informarlo. Dopotutto non poteva lasciare che rimanesse confuso per il resto della vita.

“Semi Martial Emperor?” Gli altri sussultarono, ma Huangfu Haoyue parve sollevato. Si era immaginato che fosse così.

“Senior, dopo il Martial King c’è lo stadio di Semi Martial Emperor. Anche i Semi Martial Emperor possono usare potere da martial Emperor, ma non sarebbe puro.”


“Si può usare vero potere Martial solo una volta superato il picco del Semi Martial Emperor.” Spiegò nel dettaglio Chu Feng.


“Allora è così. Non c’è da meravigliarsi che continuassi a sentire che c’era qualcosa di strano. Grazie per avermelo detto, amico Chu Feng.” Huangfu Haoyue sorrise, alleviato dai suoi dubbi.


Anche la folla annuì, in quel momento avevano la sensazione di aver ricevuto un’ispirazione e si resero conto di quanto erano ristrette le loro vedute.


“Giusto. Chu Feng è al quarto livello del Martial Emperor, non del Semi Marzial Emperor. Cielo! Ragazzo, sei progredito un po’ troppo velocemente.” Anche gli altri iniziarono a reagire sentendo le parole di Qiushui Fuyan.


Anche se erano tutte persone care a Chu Feng, adesso lo stavano guardando come se fossero davanti ad un mostro.


Dopo che Chu Feng era partito, avevano fatto dei progressi nella loro coltivazione durante tutti questi anni. Tuttavia, solo parte di loro erano riusciti a salire di livello, gli altri avevano fatto solo qualche miglioramento.


Tuttavia Chu Feng era riuscito ad arrivare ad un livello del genere in pochi anni. La velocità della sua crescita li rallegrò. Questo perché i suoi risultati avevano superato di gran lunga le loro aspettative.


In quel momento, la folla provava orgoglio per Chu Feng.


Naturalmente, non sapevano nulla della posizione di Chu Feng nella Terra Sacra delle Arti Marziali. Se avessero saputo che Chu Feng era una figura importante, sarebbero stati ancora più orgogliosi.


Dopodiché Chu Feng chiacchierò ancora un po’ con la folla. Venne a sapere che la razza dei Qilin del Sangue era ascesa solo di recente. Diversi anni fa, erano state solo una razza oscura e sconosciuta.


Così, Chu Feng era ancora più certo che il pendente di giada doveva appartenere a Yu’er. Chu Feng non si aspettava che un mero artefatto avrebbe potuto possedere un’energia così enorme. Aveva permesso ad una razza di bestie mostruose insignificante di diventare la signora della regione del Mare Orientale.


“Yu’er, oh Yu’er, provieni dal Mondo Esterno, no?”


La persona che aveva lasciato l’impressione più profonda su Chu Feng era stata quella ragazzina che giocava nell’acqua, Yu’er.


Yu’er aveva rivelato le sue abilità miracolose allora. In seguito, era partita dicendo che sarebbe andata a giocare in altri luoghi. Da allora Chu Feng non l’aveva più rivista.


In origine, Chu Feng pensava che Yu’er fosse una creatura dal potere speciale, aveva perfino ipotizzato che fosse una Stranezza Naturale.


Tuttavia, Chu Feng divenne sempre più incerto pensandoci. Continuava a pensare che Yu’er non fosse una creatura della regione del Mare Orientale. Questo perché le sue abilità miracolose sarebbero state estremamente rare perfino nella Terra Sacra delle Arti Marziali.


Dopo aver visto il pendente, Chu Feng era ancora più certo che Yu’er avesse origini incredibili. Forse… proveniva dal Mondo Esterno. Quando era partita, non aveva solo lasciato il Mare di Sangue Immortale, ma anche la regione del Mare Orientale e questo mondo.


“Se il fato lo permetterà, spero che ci potremo incontrare di nuovo.” Alla fine Chu Feng ripose il pendente di giada nel suo Sacchetto Cosmo.


Anche se il pendente era estremamente potente, era efficace solo con le bestie mostruose. Così non avrebbe avuto effetto su Huangfu Haoyue e gli altri. Inoltre era un tesoro di Yu’er. Chu Feng aveva la sensazione che la ragazzina non avrebbe lasciato quel pendente nel Mare di Sangue Immortale senza motivo. Era possibile che l’avesse perso.


Così, Chu Feng era determinato a tenerlo in modo da poterglielo rendere in futuro. Anche se non ci fosse riuscito, l’avrebbe tenuto come ricordo.


Mentre metteva via il pendente cremisi, Chu Feng si mise una mano al collo. Trovò una collana con una corda di canapa con un piccolo pendente di pietra nera.


Non c’era nulla di straordinario riguardo alla collana, ma era un dono di Yu’er. Inoltre l’aveva creata personalmente per lui, così Chu Feng l’aveva tenuta con cura.


Dopodiché, Chu Feng chiacchierò ancora un po’ con Huangfu Haoyue e gli altri senza però trattenersi troppo.


Non si era dimenticato che la Terra Sacra delle Arti Marziali era in una situazione critica. Così partì e procedette verso il continente delle Nove Province.


…..


Un tempo Chu Feng ci aveva messo molto tempo per viaggiare dal continente delle Nove Province alla regione del Mare Orientale. Tuttavia, al suo livello adesso, questa distanza non era nulla.


Dopo un po’ di tempo, Chu Feng arrivò in un luogo familiare. Aveva raggiunto la Provincia Azzurra, nella città della montagna pendente, il posto dove la sua famiglia viveva in passato.


Tuttavia al momento era desolata e inabitata, c’erano solo lapidi.


Erano le tombe della famiglia Chu. Allora, Chu Feng aveva offeso molte persone nel continente delle Nove Province. La sua famiglia era stata massacrata dai suoi nemici.


Dopodiché, anche se si era vendicato, aveva finito con il provocare altre persone. Per impedire che i morti della famiglia Chu fossero coinvolti, le tombe erano state spostate molte volte.


Tuttavia, alla fine, Chu Feng aveva trasferito nuovamente i loro sepolcri qui. Bisognava tornare alle proprie radici dopo la morte. Indipendentemente da quando fossero stati spostati, questo posto rimaneva la casa della famiglia Chu.


“Padre, nonno, zio, sono tornato per rivedervi tutti.”


Quando vide queste tombe, gli occhi di Chu Feng si inumidirono. Quando si inginocchiò di fronte alle lapidi, cominciarono a scorrergli lacrime per le guance.


Non erano solo lacrime di nostalgia, ma anche di rimorso. Il massacro della sua famiglia era sempre stato un nodo nel suo cuore. Se non fosse stato per la sua impulsività, non sarebbero stati massacrati.


Così, Chu Feng a volte si detestava profondamente. Odiava il giovane che era stato allora. Era per via della sua avventatezza che aveva provocato delle persone che avevano causato la moarte della sua famiglia.


“Chi osa introdursi nel territorio della famiglia Chu?!!!”


All’improvviso risuonò un grido e oltre cento persone apparirono da ogni direzione e circondarono Chu Feng.


Tutte queste persone indossavano le divise della scuola del Drago Azzurro. Stavano sorvegliando le tombe della famiglia Chu.

Non solo brandivano armi, ma mostravano espressioni intimidatorie.


Questo perché persone ordinarie non sarebbero mai potute entrare qui per via di una formazione che Chu Feng aveva creato personalmente.


Eppure c’era un uomo che era riuscito ad entrare senza che nessuno lo notasse, così istintivamente avevano pensato che fosse una minaccia.

