---
weight: 20850
title: Capitolo 2085 - Rivedere la Porta dell’Imperatore
pubDate: 2024-08-17T11:13:16.586Z
tags:
    - mga
---




In quel momento, quando la folla si voltò nuovamente verso Chu Feng, non lo stavano più guardando come se fosse un uomo, ma come se si trovassero di fronte ad una divinità.


Ai loro occhi, solo un dio sarebbe stato capace di realizzare imprese del genere.

“Potrei chiedere qual è il livello delle tue tecniche Spirit ora?” Chiese con curiosità Zhuge Liuyun.

“Maestro, ora il suo discepolo è uno Sciamano dal Mantello Reale del Marchio del Drago.” Disse con un sorriso Chu Feng.


“Ssss…”


Sentendo queste parole, Zhuge Liuyun sussultò. Questo perché non aveva mai sentito parlare di Sciamani dal mantello Reale.


Tuttavia era certo che fosse un livello sbalorditivo. Il suo discepolo ormai lo aveva seminato completamente.

“Lo studente supera il maestro.” Disse ridendo Zhuge Liuyun. Durante la sua vita, mentre non era mai stato il migliore, era sempre stato ad un livello discreto ed era straordinario in confronto alla media. Tuttavia era un nessuno di fronte a talenti del genere.


Aveva iniziato molti progetti, ma la cosa più corretta che avesse mai fatto in tutta la sua vita era accettare Chu Feng come suo discepolo.


“Fratello Chu Feng, in tal caso, a che livello è la tua coltivazione?” Chiese con curiosità il Mostruoso Re Scimmia.


“Quarto livello del Martial Emperor realm.” Rispose il giovane.


“Ah?!!!” La folla rimase sbalordita.

Martial Emperor. Ai loro occhi erano semplicemente leggende, eppure Chu Feng era diventato un Martial Emperor.


Dopo un momento di stupore, il fondatore della scuola del Drago Azzurro disse: “Ottimo! Finalmente il nostro genio è cresciuto!” Era pieno di orgoglio. Non solo lui, anche tutti gli altri presenti che conoscevano Chu Feng mostrarono un’espressione simile.


“Martial Emperor? Cielo! Chu Feng è già un Martial Emperor!”


“Sembra che la scuola del Drago Azzurro sia diventata proprio intoccabile. Nessuno si potrebbe permettere di offendere un membro della scuola del Drago Azzurro.”


Anche le altre scuole e sette avevano sentito la dichiarazione di Chu Feng e iniziarono a tremare di paura.


Prima, non importava quanto fosse potente la scuola del Drago Arruzzo, era solo una fazione potente ed erano comunque persone nel loro stesso mondo.


Tuttavia, ora stavano considerando la scuola del Drago Azzurro da un punto di vista completamente diverso. Adesso era ascesa ed era un’organizzazione su un piano nettamente diverso rispetto al loro.

“Direttore della scuola del Vuoto.” Proprio in quel momento, Chu Feng rivolse gli occhi verso il capo della scuola del Vuoto.


“Di cosa potrebbe avere bisogno, Lord Chu Feng?” Il direttore della scuola del Vuoto si avvicinò frettolosamente. Anche se era il capo di una scuola, aveva molta paura di Chu Feng. In effetti il giovane notò perfino che stava tremando violentemente.


“Senior, in passato ho portato via molte cose che appartenevano alla vostra scuola. Allora ho dichiarato che vi avrei compensato due volte.”

“E ora, credo che sia il momento di compensarvi.” Chu Feng fece un cenno e poi oltre diecimila Armamenti d’élite volarono fuori dalla formazione Spirit a mezz’aria.


Erano tutte lance e su di esse erano incise le parole “scuola del Vuoto”.


“La ringrazio, Lord Chu Feng. La ringrazio.” Il direttore della scuola del Vuoto era sia entusiasmo che estremamente commosso.


Poteva intuire che Chu Feng aveva pensato anche a loro nel momento in cui aveva creato la formazione Spirit. Non si aspettava che si sarebbe ricordato di loro anche dopo così tanti anni, era pieno di gioia.


“Senior, accetti anche questi per favore.” Chu Feng tirò fuori un Sacchetto Cosmo e lo passò al direttore della scuola del Vuoto.


“Lord Chu Feng, non posso accettarlo.” L’espressione del direttore della scuola del Vuoto cambiò drasticamente e cercò di restituire il Sacchetto Cosmo al giovane.


Questo perché non solo ci aveva trovato leggendari Armamenti reali, ma innumerevoli tesori e molte tecniche marziali. Il valore del Sacchetto Cosmo superava di diverse centinaia di volte la ricchezza della sua scuola.


Era un dono troppo sbalorditivo. Era rimasto sbalordito non appena lo aveva visto. Naturalmente non avrebbe osato accettarlo.

“Senior, per favore mi ascolti. Anche se questi Armamenti d’élite sono utili, rimangono comunque un piccolo dono. Non sono nulla rispetto all’aiuto che mi avete dato in passato. Così desidero proprio farvi questo regalo.” Chu Feng ripassò il Sacchetto Cosmo nelle mani del direttore.


“Accettali. Sono il gesto gentile di Chu Feng, non deve continuare a rifiutare. Accetti e basta. Non dimentichi che siete nostri alleati. In futuro dovremo sopportare prove e tribolazioni, e goderci ricchezze insieme.” Disse con un sorriso il fondatore della scuola del Drago Azzurro.

“Esatto, le accetti. Al mio fratello Chu Feng non mancano ricchezze.” Lo spronò il Mostruoso Re Scimmia.

“Ahimè.” Il direttore della scuola del Vuoto finì con l’accettare il Sacchetto Cosmo. Non riusciva a trattenersi dal sorridere.


Gli oggetti nel Sacchetto Cosmo erano così preziosi che potevano essere considerati una miniera di tesori. Figuriamoci lui, l’intera scuola del Vuoto non sarebbe riuscita a radunare così tanti tesori, nemmeno dopo decine di millenni.


All’inizio aveva rifiutato perché aveva trovato imbarazzante accettarli, ma sarebbe stata una menzogna dire che non li desiderava.


All’improvviso Chu Feng disse alla folla: “Antenato, fratellone Scimmia, fratellone, sorellona Chu Yue, senior, sono tornato per finire una missione importante, così non posso rimanere a lungo. Temo che dovrò partire subito.”

“Davvero? Parti subito dopo che sei tornato?”

“Giusto. È stato difficile tornare per te, perché non puoi restare per un altro paio di giorni?”

“Vero, non devi rimanere a lungo, basterebbero un paio di giorni.” La folla rivelò espressioni riluttanti e cercò di persuaderlo a restare.


“Se potessi, rimarrei ancora per un po’, ma le vite di diverse centinaia di milioni di persone dipendono dalla riuscita della mia missione.” Disse Chu Feng.


“Questo…” La folla non poté più insistere dopo aver saputo che era un compito così importante.


Anche se volevano proprio la sua compagnia, potevano capire quanto era grave la sua responsabilità. Così, in quanto parenti e amici di Chu Feng, avrebbero dovuto sostenerlo e non metterlo in difficoltà.


“Allora dovresti partire. Noi rimarremo qui. Potrai tornare a farci visita quando vuoi in futuro.” Disse il fondatore della scuola del Drago Azzurro.


“Giusto, vai pure.” Anche gli altri erano d’accordo.


“Tornerò sicuramente.” La persona più addolorata adesso naturalmente era Chu Feng.


Era stato via da casa per anni. Come poteva non voler rimanere con la sua famiglia e i suoi amici?

Alla fine, sopportò il dolore e partì. Naturalmente era diretto verso la Tomba dell’Imperatore lasciata da Qing Xuantian.


La Tomba dell’Imperatore era rimasta uguale a prima. Però le trappole e i meccanismi prima così spaventosi sembravano giochetti da ragazzi adesso.


Dopo che entrò nella Tomba dell’Imperatore, rivide scene familiari.


Erano passati così tanti anni. Chu Feng… non era più il giovane dalla testa calda di un tempo.

“Sono cresciuto. Mi chiedo se sia degno di ricevere l’eredità adesso.”


In quel momento, Chu Feng era arrivato di fronte alla Porta dell’Imperatore.

