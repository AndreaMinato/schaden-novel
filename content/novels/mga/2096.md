---
weight: 2096
title: Capitolo 2096 - Chu Feng VS l’Imperatore del Magma
pubDate: 2024-08-17T22:13:16.587Z
tags:
    - mga
---




Dopo aver visto che Chu Feng stava camminando verso l’Imperatore del Magma per affrontarlo da solo, le quattro bestie divine si scambiarono un’occhiata e cominciarono a seguirlo.


Mentre non avrebbero interferito, erano pronte ad intervenire nel caso il giovane fosse stato in pericolo, non sarebbero rimaste indifferenti.


In quel momento, Chu Feng era a meno di diecimila metri di distanza dall’Imperatore del Magma. In effetti erano già molto vicini l’uno all’altro.


Chu Feng poteva vedere chiaramente le fiamme che si agitavano dal corpo del mostro. Sembravano demoniache e minacciose. Era una sensazione che si poteva provare solo confrontandosi personalmente con il fuoco ad una distanza ravvicinata.


Chu Feng poteva anche sentire l’aura terrificante dell’Imperatore del Magma, in particolare il calore che emanava. Anche se era al sesto livello del Martial Emperor e aveva un potere combattivo capace di saltare cinque gradi di coltivazione, trovava comunque difficile sopportarlo.


In effetti l’Imperatore del Magma era davvero formidabile, più potente di qualsiasi avversario avesse mai affrontato prima. Tuttavia Chu Feng si fermò e disse con molta calma: “Sei pronto a morire?”

“Aspetta. Moccioso, non sai in che situazione ti trovi ora? Sai chi sono io? Sai cos’ho fatto?” L’Imperatore del Magma non poteva sopportare l’atteggiamento indifferente di Chu Feng.


“Naturalmente so chi sei. Sei l’Imperatore del Magma venuto dal mondo del Magma diecimila anni fa. Hai cercato di rendere schiave tutte le creature viventi.” Rispose Chu Feng.


“Moccioso, allora sono ancora più confuso. Dato che sai chi sono, perché osi ancora continuare a vantarti in modo così spudorato? Hai battuto la testa o sei caduto dal seggiolone quando eri più piccolo?” Chiese con fare perplesso l’Imperatore del Magma.


“Eheh… non mi sarei mai immaginato che il maestoso Imperatore del Magma sapesse scherzare.” Chu Feng non poté contenersi e rise: “So quanto sei potente, ma ormai la tua era è già passata.”

“Oggi… ti annienterò e vendicherò le vite innocenti che hai sterminato diecimila anni fa.”


“Figlio di pu****na! Che diavolo è questo?! Tutti i mocciosi umani di quest’era sono capaci di sparare cavolate come te? Un mero Martial Emperor di sesto livello osa dire di poter annientare un grande imperatore come me? Ahahah, mi vuoi fare morire dal ridere.” L’Imperatore del Magma sogghignò. Le sue risate erano piene di disprezzo.

“Cosa? Stai dicendo che i Semi Martial Ancestor sono così incredibili da poter disprezzare i Martial Emperor?”

“Allora guarda come io ti eliminerò nonostante la mia coltivazione da Martial Emperor.”


Mentre parlava, Chu Feng si mosse. Brandendo il Decapitatore delle Spire del Drago, caricò contro il mostro.

“Zzzzz!!”


L’Armatura e le Ali del Fulmine di Chu Feng si attivarono. All’istante la sua coltivazione passò dal sesto all’ottavo livello del Martial Emperor realm.


“Un aumento di due livelli? Sembra che tu possa usare qualche trucchetto. Ma come potresti competere con me comunque?”


Anche se l’imperatore del Magma era rimasto sorpreso, non considerò comunque Chu Feng una minaccia. Il suo corpo tremò e poi scagliò palle di fuoco verso il giovane.


Le fiamme di questi proiettili non erano ordinarie, sembravano magma e contenevano potere di livello ancestrale.


Mentre volavano verso Chu Feng, fecero fischiare venti che assomigliavano alle grida da battaglia di innumerevoli demoni pronti a commettere un massacro.


“Woosh, woosh, woosh!!”


Chu Feng era già pronto. Scattò mentre menava fendenti usando il Decapitatore delle Spire del Drago. Sconfinato potere marziale si trasformò in un turbine, formando un muro difensivo che bloccò la tempesta di palle di fuoco.


“Mn, quel moccioso è davvero in grado di resistere al mio attacco?”


Lo sguardo dell’Imperatore del Magma brillò per la sorpresa.


Anche se aveva appena attaccato con noncuranza, era sicuro che il suo assalto avrebbe potuto uccidere mille Martial Emperor di nono livello, figuriamoci un solo giovane all’ottavo livello.

“Ho capito. Hai un potere combattivo che supera i Martial Emperor ordinari di due interi livelli.” All’improvviso l’espressione dell’Imperatore del Magma divenne seria.


Era rimasto sbalordito dalle capacità di Chu Feng. Dopotutto aveva visto gli esperti più potenti della Terra Sacra delle Arti Marziali di diecimila anni fa, ma non aveva mai trovato qualcuno dal potere combattivo così spaventoso come quello di Chu Feng.


Nel frattempo il giovane era arrivato di fronte al mostro brandendo il Decapitatore delle Spire del Drago.

“Tabù Terrestre: Fendente del Firmamento.”


Chu Feng fece immediatamente la sua mossa e scagliò nove fendenti consecutivi.


I nove fendenti cremisi fischiarono in successione. Sembravano le falci del dio della morte pronte a mietere la vita di un demone. Erano estremamente feroci.

“Umpf.”


Tuttavia l’Imperatore del Magma si limitò a sbuffare con freddezza. Ondeggiò un braccio e sollevò una raffica di vento. Fu così forte da disperdere direttamente il Fendente del Firmamento.


Potere marziale ancestrale. Anche se i movimenti del mostro potevano sembrare semplici, aveva evocato potere marziale Ancestrale.


“I Semi Martial Ancestor sono davvero spinosi da gestire.”


Chu Feng iniziò ad accigliarsi lievemente. Anche se aveva un potere combattivo capace di contendere con Semi Martial Ancestor ordinari, poteva usare solo energia di livello Emperor.


Poteva essere definito un limite tra gli stadi di coltivazione. Indipendentemente da quanto fosse formidabile il potere combattivo di Chu Feng, rimaneva un Martial Emperor.


Così, anche se poteva affrontare un Semi Martial Ancestor di primo livello, sarebbe stato in netto svantaggio in termini di qualità per quanto riguardava la sua energia.


“Ahah, moccioso, che importa se hai un potere combattivo formidabile? Un Martial Emperor rimarrà sempre tale. Sei un illuso se pensi di potermi sconfiggere.” L’Imperatore del Magma era estremamente orgoglioso di sé e iniziò a deridere Chu Feng.


In realtà, dopo aver visto il potere combattivo del giovane, si era preoccupato un po’. Dopotutto non aveva mai visto un talento del genere prima d’ora.


Tuttavia, dopo aver bloccato l’assalto di Chu Feng, era riuscito a recuperare la sua sicurezza. Pensò di essersi preoccupato inutilmente e che Chu Feng fosse solo un pagliaccio che voleva farsi umiliare.

“Illuso? Ne sei certo?”


Chu Feng strinse gli occhi, la sicurezza nel suo sguardo non era diminuita. Invece rivelò un sorriso misterioso.


“Woosh, woosh, woosh!!!”


All’improvviso tornò a brandire il Decapitatore delle Spire del Drago. Si trasformò in un raggio di luce e sfrecciò direttamente verso il nemico.

“Osi davvero attaccarmi dopo aver sperimentato la mia forza? Vuoi proprio morire.” L’Imperatore del Magma rivelò uno sguardo pieno di emozioni contrastanti. Non mostrò solo rabbia e intento omicida, ma un sentimento particolare.


Questo perché le azioni di Chu Feng lo avevano umiliato ed era qualcosa di intollerabile per lui.

Così… era già deciso ad eliminarlo. Tuttavia… non si sarebbe limitato ad uccidere velocemente chi osava violare la sua dignità.

