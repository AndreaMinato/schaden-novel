---
weight: 210
title: Capitolo 21 – Cambiamento
pubDate: 2024-05-23T11:13:16.331Z
tags:
    - mga
---


“Scappiamo!”
Vedendo che la situazione non era buona, i tre membri dell’Alleanza Sword iniziarono a fuggire.
*jijiji*
Comunque erano stati troppo lenti. Sembrava che lo strano gas che riempiva l’aria avesse trovato il suo obiettivo e con una velocità fulminea sfrecciò verso i tre.
“Shoo!”
Di fronte a questo strano avvenimento i tre iniziarono a sventolare le loro spade di ferro, ma fu inutile. Il gas non era stato influenzato in alcun modo, e alla fine, entrò nel loro naso.
“Aahhhh”
In quell’istante l’espressione dei tre cambiò drasticamente. Gettarono le spade, si coprirono le teste e poi iniziarono a
piangere di dolore.
Chu Feng vide chiaramente le loro facce che diventarono da bianche a verdi, da verdi a viola ed erano in ginocchio
all’inizio, ma poi iniziarono a rotolarsi per terra. Si capiva che stessero soffrendo enormemente.
Ma il dolore durò solo per un momento. Molto presto i tre non respirarono più e le loro ginocchia cedettero. Erano morti e le loro facce erano diventate estremamente anormali.
I loro volti erano gonfi, sanguinavano dai sette orifizi, con gli occhi strabuzzati e anche i loro capellicominciarono a cadere. Era incredibilmente terrificante.
*jijiji*
Ma la cosa più terrificante per Chu Feng era lo strano gas. Dopo la loro morte orribile, il gas che era entrato uscì fuori dai tre. Allo stesso tempo iniziò a fluttuare in direzione di Chu Feng.
“Per favore salvami.”
Preso dal panico, Chu Feng diede un’occhiata al vecchio misterioso perché aveva scoperto che quel gas fluttuava
ovunque eccetto nell’area attorno all’uomo anziano. Ciò significava, più o meno, che la cosa misteriosa ne era impaurita.
Ma non solo la richiesta di aiuto di Chu Feng non ottenne alcuna simpatia dall’uomo, agitò anche lo strano gas attorno a lui e in quel momento attaccò Chu Feng con rapidità fulminea.
“Dannazione.”
Vedendo che la situazione stava peggiorando, Chu Feng corse all’impazzata verso il vecchio. Voleva usarlo per scappare dalla calamità, ma aveva sottovalutato la velocità dello strano gas.
Dopo aver fatto pochi passi, Chu Feng sentì un’ondata di dolore come se qualcosa fosse entrata nella sua coscienza e stesse cercando di distruggerla.
“Ahhhh”
Il dolore continuò ad aumentare e Chu Feng sapeva che una grande quantità di gas era entrata nel suo cervello.
Sembrava che quella cosa stesse mangiando il suo corpo e gli stava provocando un dolore insopportabile.
In quelle circostanze, Chu Feng non aveva alcun modo di resistere e ben presto cadde a terra. Iniziò a rotolare per
terra proprio come i tre membri dell’Alleanza Sword mentre urlava.
Di fronte a quella scena il vecchio misterioso non era minimamente emozionato. Comunque lo strano sorriso sul suo volto si affievolì leggermente, rimpiazzato da uno sguardo deluso.
“Ahhhh”
Ma proprio in quel momento Chu Feng iniziò a ringhiare. Un raggio bianco si estese come un turbine e iniziò a vorticare
attorno. In un istante tutto lo strano gas nel raggio di diversi metri venne soffiato via come polvere.
Dopo aver ringhiato, Chu Feng rimase steso a terra esausto e perse conoscenza. Ma quel vortice bianco continuò a mulinare attorno a lui.
Sotto la protezione del vortice, lo strano gas non osò avvicinarsi ulteriormente a Chu Feng. Anche i rumori acuti di prima divennero più profondi e più bassi, come se fossero impauriti.
“Umh?”
Di fronte a quel cambiamento l’espressione del vecchio misterioso cambiò e divenne piacevolmente sorpresa.
Dopodiché mosse la sua ampia manica e una strana onda si estese ovunque. Tutto il gas tornò alle ossa bianche.
Quando lo strano gas scomparve, anche il vortice di luce attorno al corpo di Chu Feng sparì.
“Dopo aver aspettato quasi mille anni, finalmente ho incontrato un talento promettente. Spero che tu non mi deluda.” Il vecchio si mosse, galleggiò a mezz’aria e poi planò lentamente di fronte a Chu Feng.
Dopodiché stese le dita e le puntò verso il petto di Chu Feng. Molti oggetti brillanti simili a lucciole volarono dalle sue dita e sfrecciarono verso il petto di Chu Feng.
Quando passarono attraverso i vestiti di Chu Feng ed entrarono nel suo corpo, lasciarono intatti i vestiti, ma fecero comparire sulla pelle molti punti luminosi.
Il vecchio fissò silenziosamente Chu Feng finché il bagliore non scomparì, poi chiuse lentamente gli occhi.
Improvvisamente, attorno al vecchio, iniziò a vorticare un violento uragano verde scuro, percorso da essenze che contenevano un incomparabile, terrificante pressione.
Istantaneamente travolse la foresta della montagna.
La cosa strana era che l’uragano non si sollevò verso l’alto, piuttosto, iniziò a scendere nel terreno. Infine penetrò nella terra e anche le ossa bianche scomparirono.
Dopo il violento uragano, tutti i fiori, l’erba e gli alberi nella foresta non erano cambiati in alcun modo e si poteva vedere di nuovo chiaramente il cielo notturno.
Il solo cambiamento era la presenza di Chu Feng e dei tre membri dell’Alleanza Sword morti.
Soffiò un vento gentile che portò un leggero brivido. Quel brivido fece riprendere i sensi a Chu Feng, che aprì lentamente gli occhi.
“Umh, che è successo? Stavo sognando?”
Chu Feng si alzò e mentre si massaggiava la testa dolorante, esaminò i dintorni. Scoprì che il panorama spaventoso di prima era completamente scomparso e gli fece quasi pensare che l’esperienza di prima fosse stata solo un sogno.
“C’è qualcosa che non va.”
Quando lo sguardo di Chu Feng passò ai membri dell’Alleanza Sword, si alzò di scatto. Quando vide le loro condizioni spaventose, sapeva che gli eventi precedenti erano veramente accaduti.
“Questo è troppo spaventoso. Perché c’è un posto così strano in questa Montagna Medicinale Spirit?”
“Cimitero Mille Ossa. Da dove viene? Chi è il vecchio misterioso?”
Chu Feng era scioccato. Tutto ciò che era accaduto aveva completamente superato le sue aspettative.
*shashasha*
Proprio in quel momento Chu Feng sentì il suono di passi e sapeva che si stavano avvicinando delle persone.
Chu Feng si girò e si inoltrò nella foresta.
Doveva andarsene perché non poteva farsi vedere insieme ai tre membri dell’Alleanza Sword morti, altrimenti non avrebbe alcun modo di spiegarlo.
Non poteva dire che erano entrati nel Cimitero Mille Ossa delle leggende e poi i tre erano stati uccisi mentre lui era rimasto illeso, no?
Era troppo strano e anche se l’avesse detto nessuno gli avrebbe creduto. E anche se gli avessero creduto, avrebbero nutrito sospetto nei suoi confronti e quindi doveva rimuovere ogni connessione che aveva con loro.
Mentre Chu Feng scappava, scoprì che c’era qualcosa di diverso in lui. Sentì che i suoi sensi erano molto più fini.
Poteva avvertire anche l’erba scossa dal vento. Non si era mai sentito così prima d’ora.
“La mia mente è così sensibile perché c’è troppa energia spirituale in questa montagna e per il silenzio della notte?”
Chu Feng provò a scoprire il motivo del miglioramento dei suoi sensi, ma si fermò improvvisamente.
Istantaneamente i suoi occhi si illuminarono e un’espressione sorpresa gli emerse sul volto.
Sentì una strana energia muoversi e, sebbene fosse ancora piuttosto lontana, capì che si trattava di un’Erba Sky Spirit.



