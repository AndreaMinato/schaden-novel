---
weight: 21010
title: Capitolo 2101 - La Spada dell’Imperatore del Magma
pubDate: 2024-08-18T03:13:16.588Z
tags:
    - mga
---




“Anche se vi rifiutate di credermi, rimane la verità. Qing Xuantian è proprio un individuo spregevole. È un ipocrita che ha commesso ogni sorta di malvagità alle spalle della gente.”


“Il nostro e questo mondo sono separati da un’energia di confine. Normalmente sarebbe stato impossibile per me venire qui. Sapete come ci sono riuscito? È proprio perché Qing Xuantian mi ha aiutato.”


“Vi starete chiedendo perché Qing Xuantian mi avrebbe aiutato a raggiungere questo mondo, vero? In realtà il motivo è molto semplice. È perché il Corpo Divino che desiderava era sigillato nel nostro mondo. E ho potuto aiutarlo ad ottenerlo.”

“Ho consegnato il Corpo Divino sigillato a Qing Xuantian e mi ha aiutato ad entrare nella Terra Sacra delle Arti Marziali così che potessi diventarne il sovrano. Questa era la condizione dello scambio tra me e Qing Xuantian.”

“Ma non mi sarei mai immaginato che sarebbe stato un uomo così spregevole. Ha deciso di rimangiarsi la parola data e ha iniziato ad attaccarmi dopo aver ottenuto la costituzione speciale. È davvero estremamente spregevole.”


“Eppure lo considerate comunque un eroe. Pah! Non è nient’altro che un’ipocrita!!!” Gridò con furia l’Imperatore del Magma.


In quel momento, Chu Feng notò che le quattro grandi bestie divine erano diventate silenziose dopo aver sentito l’Imperatore del Magma.


Le loro facce stavano diventando sempre più scontente e piene di emozioni contrastanti. In effetti stavano perfino tremando.


“Solo assurdità. Non puoi calunniare senior Qing Xuantian.”


Chu Feng iniziò a riempire di pugni l’Imperatore del Magma.

“Maledetto moccioso, hai intenzione di eliminarmi dopo aver sentito ciò che volevi sentire, non è vero?”


“Sei proprio come Qing Xuantian. Voi umani siete le creature più spregevoli.”


“Rendervi schiavi è un atto di carità per tutti voi. Dovreste essere uccisi tutti, cancellati da questo mondo.”

“Ehi! Corpo Divino dei Quattro Simboli, perché rimanete ancora lì impalati? Presto, aiutatemi, aiutatemi ad eliminare questo moccioso. Non siete stanchi di essere sfruttati da Qing Xuantian? Volete che anche questo moccioso lo faccia?” Ringhiò ripetutamente l’Imperatore del Magma.

Tuttavia le quattro bestie divine si rifiutarono di rispondere. Rimasero in silenzio, come se avessero sperimentato un enorme shock.


“Sciocchi. Siete davvero sciocchi. Andate a morire. Solo la morte vi aspetta da come siete sciocchi.”

“Non potrete vivere ancora a lungo. Eravate un Corpo Divino, non vere creature viventi. Facevate solo parte di Qing Xuantian, come potreste vivere a lungo?”

“Credete di essere diventati bestie divine? Stro***e! Siete inferiori perfino alle bestie più miserabili.”

“Non potrete vivere ancora a lungo. Se vi rifiutate di collaborare con me, non vi dirò il metodo per estendere la durata delle vostre vite e presto morirete.” L’Imperatore del Magma cominciò ad insultarli.


“Chiudi la bocca.” I pugni di Chu Feng divennero sempre più pesanti e bombardarono il corpo dell’Imperatore del Magma fino a disintegrarlo.


Le fiamme disperse tornarono nell’Armamento Ancestrale Incompleto.


Chu Feng afferrò la spada.

“Boom!”


Il cielo iniziò a cambiare colore e risuonò un’esplosione.


“Rumble!!!”


Un pilastro di fuoco sfrecciò nel cielo partendo dalla spada. Trafisse le nuvole e continuò a salire.


Presto le nuvole evaporarono e perfino la vasta volta celeste si tinse di rosso.


“Quella è…” Le quattro bestie divine avvilite furono incantate dalla scena. Aprirono le bocche e dissero: “Sottomissione forzata.

Esatto, Chu Feng stava domando forzatamente l’Armamento Ancestrale incompleto. Quando un’arma era indisposta a sottomettersi, un coltivatore poteva usare la sua forza per costringerla ad arrendersi.

Era una battaglia che le persone all’esterno non potevano vedere, ma il giovane stava usando il suo potere per dare una lezione all’Imperatore del Magma.

“Rumble!!”


Risuonarono forti esplosioni. Quando si girarono, le quattro bestie divine scoprirono che le fiamme sfrecciate nel cielo stavano volando giù molto rapidamente.


Alla fine si radunarono in un posto e si trasformarono di nuovo in un pilastro di fuoco che si riversò nell’Armamento Ancestrale Incompleto.


Dopodiché il cielo tornò alla tranquillità e perfino le quattro bestie divine trattennero il respiro.


Questo perché, anche se stava emanando fiamme feroci, la spada non sembrava nutrire ostilità nei confronti di Chu Feng.

“Splash!!”


Dopo un po’ riecheggiò un rimbombo sempre più forte.


Era il rumore dell’acqua!!!


Mentre l’acqua attorno era evaporata, il mare attorno non lo aveva fatto. In quel momento le onde stavano tornando in questa regione vuota con una potenza devastante.


“Woosh!!!”


Chu Feng brandì l’Armamento Ancestrale Incompleto e roteò.

“Rumble!”


In un batter d’occhio, un raggio coperto di fuoco sfrecciò attorno come un magnifico esercito di migliaia di uomini a cavallo.


Quel raggio era così potente che fece evaporare le enormi onde e respinse quelle dopo.


“Chu Feng, è un successo? Sei riuscito a domarlo?” Le quattro bestie divine atterrarono accanto a Chu Feng. Stavano ancora guardando l’Armamento Ancestrale Incompleto con sguardi increduli. In quel momento sembrava che si fossero dimenticate del brutto momento di prima.


“Mn. Tuttavia rimane comunque un Armamento Ancestrale Incompleto controllato dall’Imperatore del Magma. Così posso solo domarlo forzatamente e farmi riconoscere come suo padrone, ma non posso farlo entrare in sottomissione assoluta.” Disse Chu Feng.


“In tal caso, non solo sei riuscito a domare l’Armamento Ancestrale Incompleto, ma anche l’Imperatore del Magma?” Le quattro bestie divine rivelarono sguardi ancora più meravigliati.


“No, non può essere considerata una sottomissione. Non è disposto a servirmi, è solo limitato dal mio potere.” Disse Chu Feng.

“Come può non essere così? Sarà usato da te, così adesso quest’arma è tua.” Disse con entusiasmo la Tigre Bianca. “Chu Feng, dovresti dare un nome all’Armamento Ancestrale Incompleto.”


“Ci ho già pensato, la chiamerò spada dell’Imperatore del Magma.” Chu Feng guardò le quattro bestie divine e chiese: “Cosa ne pensate?”

“Spada dell’Imperatore del Magma?!”


Le quattro bestie divine sussultarono. Dopotutto l’Imperatore del Magma aveva un significato particolare per loro.


Tuttavia quando videro la spada comportarsi in modo così ubbidiente, sorrisero rassicurate e risposero all’unisono: “Ottimo nome.”


“È deciso allora.” Chu Feng ripose via l’arma.


“All’inizio pensavo di conoscerti molto bene, ma non mi sarei mai aspettato che avresti superato le mie aspettative in questo modo. Ci hai proprio sorpresi ragazzo.” Disse il Drago Azzurro mentre gli altri annuivano.

“Senior, se mi fate tutti questi complimenti diventerò presuntuoso.” Chu Feng era molto contento e sorrise.

Tuttavia stava usando di nascosto gli Occhi Celesti per esaminare i corpi delle quattro bestie divine.


Non pensava che le parole dell’Imperatore del Magma fossero tutte complete assurdità…


In realtà, il motivo per cui gli aveva permesso di parlare era proprio perché voleva capire cos’era successo.


Era molto curioso del perché Qing Xuantian avesse deciso di separare le quattro bestie divine dal suo corpo.


Dopotutto i Poteri Divini erano desiderati alla follia da innumerevoli persone. Sarebbero stati di enorme aiuto per la coltivazione.

Nel corso degli anni, Chu Feng aveva visto molti Corpi Divini, ma aveva la sensazione che il Corpo Divino dei Quattro Simboli fosse il più potente che avesse mai visto.


Questo perché i Corpi Divini degli altri generalmente possedevano un singolo tipo di potere, mentre quello dei Quattro Simboli era dotato di quattro poteri differenti; rispettivamente forza, velocità, difesa e guarigione. Potevano essere definiti perfetti.


Non c’erano motivi per Qing Xuantian di rinunciare ad un Potere Divino così formidabile.


A meno che… l’Imperatore del Magma non avesse detto la verità.

