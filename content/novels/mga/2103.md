---
weight: 21030
title: Capitolo 2103 - Due Speranze
pubDate: 2024-08-18T05:13:16.588Z
tags:
    - mga
---




L’oscurità e la luce iniziarono ad intrecciarsi l’una con l’altra. Si formò un vortice di energia che cominciò a seminare il caos, distruggendo ogni cosa lungo il suo cammino.


La battaglia tra l’Immortale della Luna e il capo della Sala Oscura sembrava quasi un’apocalisse.


Per la gente della Terra Sacra delle Arti Marziali era un evento senza precedenti.


Logicamente, nessuno avrebbe potuto avvicinarsi al campo di battaglia, tuttavia c’erano diversi milioni di persone ad osservare la battaglia.


Il re degli elfi, l’Immortale Raffinatore, Xian Miaomiao e gli altri erano tutti qui, anche l’Immortale della Bussola.


La ragione per cui potevano assistere allo scontro da così vicino e non venirne influenzati era perché si trovavano nella Porta della Trasformazione.


In effetti non era una coincidenza che il capo della Sala Oscura e l’Immortale della Luna stessero combattendo qui. Anche se era davvero inimmaginabile, il capo della Sala Oscura aveva scoperto la Porta della Trasformazione usando dei metodi speciali.


Aspetto ancora più spaventoso, aveva anche il modo di entrarci forzatamente.


I suoi cinque cloni possedevano un potere speciale che poteva fare breccia nella Porta della Trasformazione invisibile e indistruttibile.


Fortunatamente l’Immortale della Luna era arrivata nel momento giusto, altrimenti il capo della Sala Oscura avrebbe potuto attraversare la Porta della Trasformazione e avrebbe ucciso le diverse centinaia di milioni di persone che si nascondevano als uo interno.


“È la leggendaria Immortale della Luna che è rimasta nascosta nel Labirinto della Luce Lunare per tutto questo tempo’ Non mi sarei mai immaginato che avesse la forma di due splendide giovani.”


“Sciocco! È Lady Immortale della Luna! Non dire tale blasfemie!”


“Sì, sì, sì.”


“Lady Immortale della Luna è così potente. Come previsto da un’esperta allo stadio Semi Martial Ancestor. Il capo della Sala Oscura non riuscirà a sfuggire da lei. Siamo salvi.”


Praticamente nessuno tra la folla poteva vedere chiaramente la battaglia tra il capo della Sala Oscura e l’Immortale della Luna.


Così potevano solo fare ipotesi con entusiasmo e determinare quanto fossero potenti i due combattenti esaminando le onde d’urto che seminavano caos attorno.


In quel momento era l’Immortale della Luna con il suo potere marziale Ancestral ad essere in vantaggio. Il potere che controllava irradiava luce attorno. Era come una spada della giustizia che fendeva l’oscurità nell’area, portando speranza e luce alla folla.


Tuttavia il sovrano degli elfi si stava accigliando. Il suo sguardo profondo rivelò inquietudine.


Non stava fissando la battaglia a mezz’aria tra l’Immortale della Luna e i cinque cloni del nemico.


Invece stava osservando il capo della Sala Oscura seduto a terra ad occhi chiusi.


“Così anche tu l’hai notato.” L’Immortale del Cielo arrivò accanto al re degli elfi.


“Il capo della Sala Oscura sembra estremamente sicuro di sé. Continuo ad avere la sensazione che non torni qualcosa, ma non riesco a capire. Sei uno Sciamano dal Marchio del Drago, hai intuito qualcosa?”


“Anche se non voglio ammetterlo, le tecniche Spirit del capo della Sala Oscura sono superiori alle mie. Non riesco nemmeno io a capire qual è il suo piano.” Disse l’Immortale del Cielo.


“Come può essere?” Il sovrano degli elfi divenne ancora più accigliato. Dopotutto l’Immortale del Cielo era lo Sciamano numero uno nella Terra Sacra delle Arti Marziali. Il capo della Sala Oscura doveva essere proprio formidabile se nemmeno lui poteva capire cos’aveva intenzione di fare.


“È proprio perché non riesco a capire cosa sta succedendo ad essere sospetto.” Disse l’Immortale del Cielo.


“Cosa intendi dire?” Chiese il sovrano degli elfi.

L’Immortale del Cielo non glielo spiegò e invece chiese: “Quei suoi cinque cloni non sono stati formati con Potere Spirit, ma una forza speciale, capace di rompere la mia Porta della Trasformazione.”


“Anche se non so dove abbia ottenuto quel potere, rimane il fatto che lo possiede.”

“Tuttavia… il suo vero corpo è coperto da uno strato di formazioni Spirit che non riesco a penetrare nemmeno io.”


“Perché coprirebbe il suo corpo con uno strato di formazioni Spirit senza nessun motivo?”


“Dev’esserci un segreto che sta cercando di nascondere.” Disse il re degli elfi.


“Esatto. Sta nascondendo qualcosa. Sfortunatamente, anche se riuscissimo a scoprirlo, non possiamo farci nulla.”


“Ora possiamo solo rassegnarci al fato e riporre tutte le nostre speranze nell’Immortale della Luna.” L’Immortale del Cielo sospirò.


Erano figure di massimo livello nella Terra Sacra delle Arti Marziali, ma non potevano nemmeno intervenire in questa battaglia che avrebbe deciso il loro futuro. Naturalmente si sarebbero sentiti davvero avviliti.

“No, abbiamo ancora un’altra speranza.” Disse il re degli elfi.

“Stai parlando di Chu Feng?” Chiese l’Immortale del Cielo.

“Mn.” Il sovrano degli elfi annuì.


“Ho sentito dall’Immortale della Bussola che Chu Feng ha attraversato una fenditura spaziale che conteneva ogni sorta di pericolo. Le possibilità che ci sia riuscito sono ben poche.”

“Anche se fosse, non sarebbe stato necessariamente in grado di ottenere l’eredità di Qing Xuantian. Dopotutto nessuno di noi sa cos’ha lasciato Qing Xuantian.”


“Inoltre, anche se Chu Feng ottenesse la sua eredità, potrebbe non essere comunque in grado di affrontare il capo della Sala Oscura.”

“Anche se possiamo ancora riporre le speranze in lui, non sono così grandi in confronto a quelle da avere nei confronti dell’Immortale della Luna.”


“A meno che non avvenga un miracolo…” Disse l’Immortale del Cielo.

“Eheh…” Il re degli elfi rise piano, poi disse: “Sembra che non conosca bene Chu Feng.”


“Oh?” L’Immortale del Cielo lo guardò con curiosità.


“Da come la vedo, quel ragazzo è proprio una persona capace di creare miracoli.” Disse con sicurezza il sovrano degli elfi.


La sua fiducia non era infondata. Anche se non conosceva da molto tempo Chu Feng, lo aveva visto compiere molte imprese impossibili.


“Speriamo che sia così.” L’Immortale del Cielo sorrise. Ormai erano in un momento critico. Come poteva non desiderare che qualcuno li salvasse come Qing Xuantian aveva fatto in passato?


Se fosse stato possibile, avrebbe voluto che fosse Chu Feng a farlo.


Purtroppo però… pensava che fosse già troppo tardi.

“Rumble, rumble…”


Il rimbombo nel cielo diventò sempre più assordante. Anche se erano nella Porta della Trasformazione, tutti potevano percepire quanto era terrificante.

Figuriamoci gli altri, perfino per le persone più potenti nella Porta della Trasformazione, il re degli elfi e l’Immortale del Cielo, sarebbe stato un suicidio provare ad intervenire in quella battaglia.


Dopo un po’ l’Immortale della Luna sfoderò il suo Armamento Imperiale. E così fece ciascuno dei cinque cloni del capo della Sala Oscura.


Anche se stava combattendo da sola contro cinque, l’Immortale della Luna rimase calma e impassibile. Con l’aiuto del suo Armamento Imperiale, rimase in netto vantaggio.


“Woosh!!”


All’improvviso l’Armamento Imperiale dell’Immortale della Luna rilasciò un raggio di luce che sfrecciò verso uno dei cinque cloni come un fulmine.


“Roar!”


Accadde tutto troppo velocemente. Quel clone non ebbe tempo di schivare. Ringhiò in modo spaventoso e poi fu ridotto in pezzi.


L’Immortale della Luna aveva ucciso quel clone in un colpo solo!!!


“Non male.”

Il capo della Sala Oscura spalancò gli occhi e guardò l’Immortale della Luna, sembrava che avesse percepito che uno dei suoi cloni era stato distrutto.


Tuttavia non trasparì preoccupazione dal suo sguardo, ma un tipo di emozione diversa.

