---
weight: 21170
title: Capitolo 2117 - Grande Amore Paterno
pubDate: 2024-08-18T19:13:16.590Z
tags:
    - mga
---




“Mio padre?” Chu Feng tremò e provò una sensazione mai sentita prima.


“Logicamente, noi servi non abbiamo il permesso di andarcene da qui. È stato Lord Xuanyuan ad ordinarmi di proteggerla. È solo per via di questa eccezione che potevo uscire da questo posto.”


“Mentre mi ha ordinato di proteggerla… ha anche ordinato di non interferire a meno che non fosse assolutamente necessario.”


“Lord Xuanyuan ha detto che deve sperimentare personalmente certe prove. Solo così sarebbe stato in grado di maturare davvero.”


“Così naturalmente non potevo dirle che l’ho protetta per tutto questo tempo. Lord Xuanyuan ha detto che sarebbe diventato troppo sicuro di sé se avesse scoperto che qualcuno la stava proteggendo per tutto questo tempo. Allora, indipendentemente dal tipo di nemico che avrebbe affrontato e qualsiasi calamità avesse incontrato, non avrebbe avuto paura.”


“In realtà non sono mai dovuto andare a salvarla. Si può dire che… i suoi progressi non hanno nulla a che fare con questo vecchio servo. Padrone, è arrivato fino a questo punto da solo.”

“Credo che sia stato anche ciò che desiderava Lord Xuanyuan.” Disse il vecchio cieco.


Sentendo queste parole, Chu Feng provò un’emozione ancora più intensa, i suoi occhi erano diventati perfino un po’ rossi.


Stava sentendo qualcosa che non aveva mai provato per tutta la sua vita.

Era amore paterno da parte del suo padre biologico.


In passato Chu Feng aveva pensato che avesse fatto cacciare suo padre dal clan Chu e lo stesse facendo soffrire nella Strada Celeste perché gli mancava talento.


Credeva di averlo deluso e che non si potesse aspettare nulla da lui. Anche quando era entrato nella Strada Celeste, Chu Feng non aveva ottenuto la possibilità di vedere suo padre.


Non lo aveva biasimato, aveva incolpato solo sé stesso. Era stato così debole da aver causato danni ai suoi genitori.


Così Chu Feng non avrebbe mai pensato che suo padre avrebbe fatto qualcosa per lui.


Tuttavia oggi, dopo aver sentito cos’aveva detto il vecchio cieco, Chu Feng era venuto a sapere la verità.


Chu Feng si era reso conto di non aver incontrato questo vecchio, un suo grande benefattore, per caso, era stato grazie a suo padre.


A quanto pareva non lo aveva abbandonato, anzi, aveva mandato il vecchio cieco a proteggerlo di nascosto per tutto questo tempo.


Anche se Chu Feng aveva sofferto molto e aveva subìto un po’ di umiliazioni negli anni senza che ricevesse aiuto, era comunque stato sotto la sua protezione.


All'improvviso Chu Feng chiese con un’espressione seria: “Zio Mang, ha detto che è stato mio padre a cercarla? Perché aveva un piano?”


“Esatto.” Il vecchio cieco annuì.


“Quando è successo?” Chiese Chu Feng.


“Dopo che l’ho fatta portare fuori dalla Strada Celeste da Huangfu Haoyue.” Disse il vecchio cieco.


Chu Feng sussultò nuovamente.


Logicamente la Strada Celeste era l’area proibita del clan Chu, doveva essere la prigione di suo padre.


Chu Feng pensava che suo padre e la Vecchia Scimmia stessero entrambi sopportando tormenti nell’area proibita. Altrimenti sarebbe stato impossibile che le loro coltivazioni fossero diminuite.


Inoltre sembrava che il clan Chu avesse mandato delle persone a monitorarli per tutto il tempo. Per questo non potevano andarsene.


Logicamente, il padre di Chu Feng non sarebbe dovuto essere in grado di lasciare l’area proibita della Strada Celeste.


Tuttavia sembrava che si fosse sbagliato, suo padre chiaramente aveva lasciato quell’area proibita. Altrimenti come avrebbe cercato il vecchio cieco per assegnargli una missione?


Ma visto che l’area proibita non poteva intrappolarlo, perché non era scappato con la vecchia scimmia?

Le loro coltivazioni non sarebbero diminuite rimanendo lì? Se fossero rimasti lì troppo a lungo, sarebbero diventati degli invalidi!


Che la persona di guardia fosse estremamente potente? Così forte che perfino suo padre non poteva scappare?


Oppure, che suo padre fosse disposto ad accettare la punizione e avesse deciso di non fuggire anche se era capace di farlo?


Chu Feng stava pensando a tutte queste domande, ma anche riflettendoci sopra, non riuscì a trovare una risposta.


“Per ordine di Lord Xuanyuan, non ho potuto aiutarla troppo. Dovevo permetterle di maturare da solo.”

“Tuttavia ho visto l’affetto che provava nei confronti della signorina Zi Ling e degli altri, e anche la loro determinazione di aiutarti.”


“Così li ho accettati come miei discepoli. Li ho aiutati ad aumentare la loro coltivazione. Si può dire che li abbia aiutati per suo conto.”


“Ma le loro fondamenta sono davvero troppo deboli. Non importa quanto li ho aiutati, non sono riusciti comunque a raggiungerla, figuriamoci aiutarla.”

“Alla fine quei due ragazzi, Jiang Wushuang e Zhang Tianyi sono stati aiutati dal padrone.” Il vecchio cieco iniziò a sorridere con amarezza, era come se stesse dichiarando che i suoi discepoli non potevano comunque competere con Chu Feng.


“Ma Zi Ling…” La sua espressione cambiò quando disse queste parole. Voleva dire qualcosa, ma stava esitando.


Chu Feng si rese conto che c’era qualcosa di strano e si alzò dicendo: “Zio Mang, cos’è successo a Zi Ling?”


“Quando i quattro grandi clan imperiali le stavano dando la caccia. Visto che non sono stati in grado di aiutarla, Zi Ling e gli altri erano davvero addolorati.”


“Inoltre, visto che le ho menzionato inavvertitamente una tecnica tabù in passato, in seguito Zi Ling ha iniziato a pregarmi di usarla per aumentare il suo potere.”


“All’inizio ho rifiutato. Dopotutto sarebbe stato estremamente pericoloso. Tuttavia Zi Ling ha insistito a fare un tentativo. Ha detto che se non avesse potuto condividere gioia e tristezza con te, allora sarebbe stata la sua donna invano. Che avrebbe preferito essere morta.”

“Quando ho sentito queste parole, mi sono reso conto delle emozioni che la signorina Zi Ling provava nei suoi confronti.”

“Alla fine ho deciso di accontentarla.” Disse il vecchio cieco.


Chu Feng si addolorò. Aveva pensato che Zi Ling e gli altri avessero accompagnato serenamente l’Immortale Raffinatore.


Non si immaginava che sarebbe stato così doloroso per loro, era qualcosa che non aveva considerato.


Mettendosi nei loro panni, Chu Feng poteva capire le loro sofferenze e sentì di averli proprio delusi.


“Zio Mang, che sorta di tecnica tabù era?” Chiese Chu Feng.


“Una tecnica tabù benefica per i Corpi Divini. Proviene dall’Antica Era ed un tempo era una delle tecniche segrete del clan Celeste Chu.”


“Tuttavia, anche se ora è inutile per la gente del clan Celeste Chu, occasionalmente nascono Corpi Divini tra noi servi e così ci hanno insegnato la tecnica segreta.”


“Dopo averla usata, un Corpo Divino potrà padroneggiare completamente il suo potere, fondendosi con esso. Il suo talento aumenterebbe enormemente.”

“Tuttavia è anche estremamente pericoloso e bisogna sopportare un dolore così intenso da essere quasi insopportabile.”

“Molti sono morti perché non erano capaci di tollerare il dolore. I loro corpi sono esplosi e le loro anime sono scomparse.”


“Visto che una volta attivata, la tecnica proibita non può essere interrotta, si può solo cercare di sopravvivere.”

“Così nemmeno noi ci azzarderemmo ad usarla.” Disse il vecchio cieco.

