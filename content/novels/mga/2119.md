---
weight: 21190
title: Capitolo 2119 - Clan Celeste Chu
pubDate: 2024-08-18T21:13:16.590Z
tags:
    - mga
---




“In tal caso, come avete scoperto che non appartiene al clan Celeste Chu?” Chiese Chu Feng.


“I membri del clan celeste Chu hanno tutti i capelli neri, ma Ying Chong è castano. Questo ha causato sospetti nei miei sottoposti e, dopo aver fatto delle domande, sono venuti a sapere della vera identità di Ying Chong.”

“Tuttavia non si preoccupi padrone. Anche se Ying Chong ha cercato di essere furbo, non sa il vero motivo per cui siamo qui.”


“Per tutto il tempo ha pensato che fossimo stati sottomessi dalla sua Stirpe Celeste e che l’abbiamo riconosciuto come padrone per quello.” Disse il vecchio cieco.


“Tuttavia rimane il fatto che vi ha scoperti tutti. Così perché non lo avete ucciso? Non temevate che diffondesse notizie di voi una volta che se ne fosse andato?”


“Se fosse stato un abitante della Terra Sacra delle Arti Marziali, non lo avremmo risparmiato indipendentemente dalla sua identità. Tuttavia rimane il fatto che proviene dal Mondo Esterno.”


“Non conosciamo molto del Mondo Esterno. Tutto ciò che sappiamo è che ci sono molti esperti lì.”


“Mentre non temiamo la morte, non desideriamo causare guai per i nostri padroni. Dopotutto anche il clan Celeste Chu è localizzato nel Mondo Esterno.”


“Per questo abbiamo deciso di accettare il nostro errore e di adattarci. Abbiamo lasciato che Ying Chong se ne andasse. Tuttavia non si preoccupi padrone, non lo abbiamo mai aiutato a fare nulla.” Disse il vecchio cieco.


“Il maestro della Sala Oscura ha commesso ogni sorta di malvagità. Non può essere assolutamente risparmiato.” Disse Chu Feng.

“Se il padrone vuole ucciderlo, non gli sarà assolutamente permesso di vivere. Tuttavia, dev’essere stanco per il viaggio, dovrebbe riposarsi per bene ora che è tornato a casa, padrone.”


“Domani distruggerò le arti marziali di Ying Chong per suo conto. Poi potrà portarlo via di persona e decapitarlo di fronte alla gente della Terra Sacra delle Arti Marziali.” Disse il vecchio cieco.


“Molto bene.” Chu Feng espresse la sua approvazione. Dopotutto uccidere il capo della Sala Oscura e condannarlo a morte pubblicamente avevano connotazioni completamente diverse.”


Aspetto più importante, se avesse ucciso il capo della Sala Oscura di fronte alla gente della Terra Sacra delle Arti Marziali, avrebbe potuto tranquillizzarli e renderli certi che era davvero morto.


Dopodiché Chu Feng fece altre domande tra cui la possibilità che ci fosse una formazione che poteva condurre al Mondo Esterno.


Come aveva previsto, esisteva davvero una formazione che conduceva al Mondo Esterno nel Regno degli Dei. Quella formazione Spirit erano chiamate… Scale Celesti.


“Qing Xuantian ha lasciato la Terra Sacra delle Arti Marziali usando le Scale Celesti?” Chiese Chu Feng.


Pensava che fosse impossibile che Qing Xuantian si fosse isolato tra le montagne perché sicuramente si sarebbe già rivelato dopo gli eventi recenti.


Chu Feng era venuto a sapere dalle quattro grandi bestie divine che Qing Xuantian non era molto vecchio quando era diventato il signore della Terra Sacra delle Arti Marziali. Era solo un membro della giovane generazione.


Così Chu Feng aveva dedotto che doveva essere ancora vivo. Anche se fosse stato afflitto da un qualche tipo di malattia, non poteva essere già morto. Era questo il presentimento che aveva.


Tuttavia doveva essere partito per il Mondo Esterno e allora… le Scale Celesti nel Picco Nebbioso non erano state ancora scoperte.


Così doveva essere passato dalle Scale Celesti nel Regno degli Dei.


“Qing Xuantian è passato davvero di qui diecimila anni fa. Anche lui voleva usare le Scale Celesti.”


“La sua coltivazione allora… era al primo livello del Semi Martial Ancestor.”


“A quel livello, naturalmente non poteva competere con me. Così naturalmente abbiamo rifiutato.” Disse il vecchio cieco.


“In tal caso, sapete dov’è andato dopo?” Chiese Chu Feng.


“Non lo so.” Il vecchio cieco scosse la testa.

“In tal caso, oltre una decina di anni fa è venuta una donna qui a chiedere di usare le Scale Celesti?” Chiese Chu Feng.


“Padrone, in realtà, quando eri nel Regno degli Elfi allora, anche io ero lì.”

“Così ho sentito l’intera conversazione tra lei e il re degli elfi.”

“Sappiamo che il sovrano degli elfi è entrato nel Regno degli Dei oltre una decina di anni fa. Solo… che non sapevamo nulla della madre di Xian Miaomiao.” Disse il vecchio cieco.


“In tal caso, non dev’essere passata dalle Scale Celesti qui?” Chiese Chu Feng.

“Se le Scale Celesti si attivano, lo fanno in modo appariscente. È impossibile non notarlo.” Disse il vecchio cieco.

“Capisco.” Chu Feng non fece altre domande. Sapeva che il vecchio cieco non lo avrebbe ingannato.


Tuttavia continuava ad avere la sensazione che Qing Xuantian e la madre di Xian Miaomiao dovevano essersene andati da questo mondo.


“Dato che non hanno usato le Scale Celesti qui, che abbiano davvero usato le Scale Celesti del Picco Nebbioso?”

“O che abbiamo trovato altri modi per andarsene?” Pensò Chu Feng.


Dopodiché chiacchierò a lungo con il vecchio cieco.


Non fece domande solo riguardo al passato del clan Celeste Chu, ma anche di come l’anziano aveva istruito Zi Ling e gli altri.


Mentre discutevano, il tempo passò molto velocemente. Il sole brillante tramontò in un batter d’occhio fino a portare la notte.


Durante questo periodo di tempo, per ordine di Chu Feng, il capo della Sala Oscura era stato già legato e rinchiuso nella loro prigione.


Il maestro della Sala Oscura non era uno sciocco. Si era reso conto che la gente di questo posto lo avevano considerato loro padrone perché lo avevano scambiato per qualcun altro.


Il loro vero padrone era Chu Feng.


Così era avvilito nell’aver scoperto di essere stato lui ad entrare nella tana della tigre, e non Chu Feng.


“Perché? Sono davvero troppo sfortunato.”

“No, quel Chu Feng di cognome fa Chu. Che provenga dal clan Celeste Chu?”

“No, dev’essere una coincidenza. Come può appartenere al clan Celeste chu?”


Visto che la gente di questo posto si rifiutava di parlare con lui, il capo della Sala Oscura non sapeva della vera identità di Chu Feng e poteva fare solo delle ipotesi.


Proprio in quel momento, risuonò la voce di una donna: “Cosa succede? Quando hai menzionato il clan Celeste Chu, hai rivelato un po’ di paura dallo sguardo. Che il clan Celeste Chu sia molto potente nel Mondo Esterno?”


Il capo della Sala Oscura rivelò un’espressione molto contenta.


Poi si guardò attorno animatamente. Dopo aver scoperto che nessun altro lo stava monitorando, disse contento: “Xue Ji, sei tu. Sei tornata. Com’era? Cosa sei riuscita a scoprire? Potrò scappare?”


“Buzz!!”


Fiamme nere apparirono dal nulla nella sua cella, galleggiarono di fronte al maestro della Sala Oscura e si trasformarono in una bellezza eccezionale.


Era Xue Ji.


Dopo averla vista, il capo della Sala Oscura chiese con impazienza: “Presto Xue Ji, dì qualcosa. Com’è la situazione? Potremo scappare?”

“Ci sono delle Scale Celesti qui. Possiamo entrare nel Mondo Esterno attraverso le Scale Celesti.” Disse Xue Ji.


“Grandioso, è grandioso. Il cielo mi sta aiutando.” Il capo della Sala Oscura si riempì di gioia. Poi il suo sguardo divenne freddo. Esclamò con ferocia: “Dopo che tornerò nel Mondo Esterno, informerò i membri del mio clan di cos’è successo qui. Allora questi sciocchi ignoranti soffriranno.”


“Tuttavia, se sono membri del clan Celeste Chu, si disturberanno davvero a venire qui?” Chiese Xue Ji.


Il capo della Sala Oscura sussultò e il suo sguardo si riempì di emozioni contrastanti. Chiese con cautela: “Cosa sei riuscita a scoprire? Chu Feng… non può provenire davvero dal clan Celeste Chu, vero? Che questo posto sia stato costruito dal clan Celeste Chu?”


“Questo posto è uno dei resti dei territori del clan Celeste Chu. E Chu Feng… è proprio un loro discendente.” Disse Xue Ji.


“Appartiene davvero al clan Celeste Chu?! No, perché?! Perché?!!”


L’espressione del capo della Sala Oscura cambiò immediatamente e si riempì di emozione. Nel suo sguardo… c’era disperazione.





