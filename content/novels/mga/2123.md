---
weight: 2123
title: Capitolo 2123 - Amico di Chu Feng
pubDate: 2024-08-19T01:13:16.591Z
tags:
    - mga
---




“Sembra che Ying Chong sia stato consumato.” Disse il vecchio cieco.


“Esatto. È stato raffinato completamente.” Chu Feng fece un cenno e creò una brezza gentile. Le ossa all’apparenza intatte si ridussero in polvere.


Non era successo per via del potere di Chu Feng, ma era perché le ossa erano troppo deboli.


Vedendo questa scena, le espressioni delle guardie cambiarono. Con la coltivazione che possedeva il capo della Sala Oscura, le sue ossa sarebbero dovute essere indistruttibili, non potevano essere più fragili di quelle di un mortale.


I sospetti di Chu Feng e del vecchio cieco erano stati confermati, il maestro della Sala Oscura era stato raffinato completamente; era stato ucciso con un processo di raffinamento.


“Xue Ji, cos’hai intenzione di fare esattamente?” Mormorò Chu Feng.


Non riusciva a capire cosa pensasse quello spirito del Mondo Asura che in origine gli apparteneva.


La sensazione di non poter prevedere le sue mosse era estremamente spiacevole per Chu Feng. Aspetto più importante, non sapeva se Xue Ji… fosse un’amica o una nemica.


Sospettava che potesse essere un’amica perché lo aveva salvato. Inoltre lo aveva informato della tecnica demoniaca del capo della Sala Oscura.


Ma al tempo stesso poteva essere una nemica perché aveva escogitato molti complotti alle sue spalle.

Aspetto più importante, l’intento omicida che aveva emanato prima quando era ancora nel suo spazio degli spiriti non sembrava falso.


All’improvviso una guardia accorse frettolosamente: “Ho un messaggio da riferire al padrone.”


“Qualcuno si è intruso nel nostro territorio ed è stato catturato da noi.”


“L’intruso vi ha visto?” Chiese il vecchio cieco.


“Sì.” Rispose la guardia.


“Allora perché ti disturbi a fare domande? Uccidilo.” Disse il vecchio cieco.


“Ma… quella persona ha dichiarato di essere l’amico del padrone, ha detto che è venuto a cercare il padrone.” Rispose la guardia.


“Un amico?” Chu Feng e l’anziano ne furono sorpresi. Si scambiarono un’occhiata rivelando espressioni confuse.


Chu Feng in particolare era sbalordito, la maggior parte dei suoi amici era nascosta nella Porta della Trasformazione. Perché qualcuno verrebbe qui a trovarlo?


Inoltre nessuno sapeva che era venuto qui. Anche se qualcuno avesse deciso di cercarlo, sarebbe dovuto essere impossibile per loro arrivare fino a qui.

Perplesso, Chu Feng disse: “Portatemi da lui.”


Guidati dalla guardia, giunsero ad un palazzo, lo stesso posto dove il vecchio cieco aveva ricevuto Chu Feng prima.

“Hai portato un intruso qui?!” L’anziano ne fu irritato. Dopotutto anche questo posto era un’area proibita per i membri del loro clan. Solo persone al livello di Chu Feng avrebbero avuto il permesso di venire ricevuti in questo palazzo.


“Eh… sono stato uno sciocco. Pensavo che fosse davvero un amico del padrone.” La guardia si inginocchiò frettolosamente a terra con un tono di scusa.


“Non importa. Lo capirò subito se è un amico o no.” Chu Feng sorrise, poi disse: “Aprite la porta.”

“Creak!!”


Le guardie ai lati dell’ingresso aprirono la porta del palazzo.


Chu Feng finalmente vide la persona che si era dichiarata sua amica. A quanto pareva lo era davvero.

Era Wang Qiang.


In quel momento Wang Qiang era seduto e stava mangiando senza ritegno il cibo e le bevande che il vecchio cieco aveva preparato per Chu Feng prima.


Era davvero privo di restrizioni, sembrava proprio un ospite.


Anche se le guardie accanto a lui lo stavano guardando con ferocia come tigri, con l’intenzione di ucciderlo da un momento all’altro, Wang Qiang non mostrava nessuna paura.

“Ayayayay, C-Chu Feng, s-sono davvero c-contento di vederti v-v-vivo.” Wang Qiang era molto felice di vederlo. Si pulì la bocca e accorse da Chu Feng.

“Wang Qiang, perché sei qui?” Chiese stupito Chu Feng.


Non si sarebbe mai immaginato che Wang Qiang sarebbe venuto fin qui.


“T-ti ho s-seguito fin qui. Visto c-che non sei tornato d-dopo c-così tanto tempo, ho p-pensato che t-ti fosse s-successo qualcosa. C-così sono v-venuto a cercarti.”


“N-n-non mi sarei mai a-aspettato che t-te la stessi p-passando bene qui.” Wang Qiang gli diede una pacca sulla spalla e rise fragorosamente. Sembrava davvero spensierato.


“Ehi, f-fratello.” Wang Qiang all’improvviso gli sussurrò all’orecchio: “N-non p-puoi essere da-davvero il loro p-padrone, v-vero? Sembra che ha-hanno d-davvero paura di t-te.”


“È una lunga storia, ti racconterò i dettagli dopo.” Chu Feng sorrise lievemente. Poi guardò il vecchio cieco e disse: “Zio Mang, quest’uomo è mio amico. Credo che lo conosca anche lei. Mi ha aiutato in passato. Potreste… fare un’eccezione e risparmiargli al vita?”

“Padrone, il suo desiderio è un ordine. Farò come dice.” Rispose rispettosamente il vecchio cieco.


Poi fece un gesto alle guardie, che capirono tacitamente le sue intenzioni e si ritirarono dal palazzo con il vecchio cieco.


Quando le porte della stanza si chiusero, erano rimasti solo Chu Feng e Wang Qiang.


“Oh c-cielo, s-s-sei davvero il p-padrone di questo p-posto? C-cielo, que-quel vecchio cieco è p-proprio potente. Nemmeno io p-posso vedere il s-suo livello.”

“N-non mi sarei m-mai aspettato che il Re-Regno degli Dei a-avesse così tanti esperti. N-non c’è da-da meravigliarsi che t-tutte le persone che e-entrano in questo posto fi-finiscono per morire.”


“D-dimmi, da-dato che hai co-così tanti sottoposti po-potenti, pe-perché non li hai fa-fatti intervenire prima? P-perchè rischiare l-la vita per combattere co-contro il capo della Sala Oscura?” Wang Qiang era estremamente entusiasta, ma al tempo stesso era perplesso.


Pareva che fosse venuto qui perché era preoccupato per Chu Feng.


“Aspetta un momento. Hai detto che mi hai seguito fin qui, perché?” Chiese Chu Feng.


“N-non lo so. E-ero molto a-annoiato.” Disse con una risata birichina Wang Qiang.


“Mi stavi proteggendo di nascosto?” Chiese Chu Feng.

“Pah, pe-perché ti proteggerei? N-non sono imparentato con t-te.”

“Vo-volevo solo u-uccidere il maestro della Sa-Sala Oscura e fa-farmi nominare signore del do-dominio.”


“N-non mi sarei ma-mai aspettato che saresti to-tornato ne-nel momento in cui a-avevo intenzione di fe-fermarlo. Vi-visto il mio cameratismo fraterno, ho la-lasciato che fo-fossi tu a mostrare la tua po-potenza prima.”

“No-non mi sarei m-mai aspettato che saresti s-stato così sciocco da l-lasciare che il maestro della S-Sala Oscura scappasse. Ero cu-curioso di dove fo-fosse fuggito. I-inoltre d-dato che hai detto che po-potevi rintracciarlo, ho d-deciso di s-seguirti.” Spiegò Wang Qiang.


“Il discorso non torna. Non hai detto che non eri imparentato con me? E ora stai parlando di cameratismo fraterno? Chi stai cercando di ingannare?”

“Hai nascosto la tua forza per tutto questo tempo e mi hai seguito di nascosto. Quali sono le tue intenzioni esattamente?” Chiese con serietà Chu Feng.


Da come la vedeva, Wang Qiang non sembrava avere interesse nell’ottenere il titolo di “genio”. Altrimenti, al suo livello, avrebbe potuto farcela facilmente.


Invece, Wang Qiang sarebbe apparso e scomparso in modo imprevedibile. Inoltre, aveva una forza tirannica che non poteva essere sottovalutata. Visto tutti questi fattori poco chiari, Chu Feng era molto curioso riguardo alla sua identità.


Era pura curiosità perché Chu Feng sentiva che Wang Qiang non aveva una natura malvagia e sarebbe valsa la pena di diventare suo amico. Tuttavia il prerequisito per questo era… che fosse onesto.


“No-non importa, no-non importa, te lo d-dirò, va bene?”

“Io non so-sono mai rimasto i-impressionato fa-fa-favorevolmente da qualcuno d-durante la mia vita. M-ma per qualche motivo, ha-hai attirato la mia attenzione.”

“Anche s-se hai lottato co-contro di me, co-continuavo ad avere la s-sensazione che fo-fossi una persona c-con cui valeva la pe-pena fare amicizia, u-un uomo onesto.”

“Così, s-se tu fo-fossi morto, avrei fi-finito con il pe-pensare che mi ma-mancasse qualcosa. C-così ho dovuto p-proteggerti.” Disse Wang Qiang arricciando la bocca. Anche se era spudorato, adesso sembrava imbarazzato mentre si spiegava.

