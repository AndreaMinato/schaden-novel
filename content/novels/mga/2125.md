---
weight: 21250
title: Capitolo 2125 - Il titolo di Signore
pubDate: 2024-08-19T03:13:16.591Z
tags:
    - mga
---




Dopo che Chu Feng si sedette, indicò la sedia accanto a sé e disse: “Avanti, accomodati. Lascia che ti racconti la mia storia.”


“A-arrivo.” Wang Qiang si sedette con entusiasmo. Afferrò un grosso piatto e con l’altra mano iniziò a rimpinzarsi di cibo. Il suo sguardo era fisso su Chu Feng e stava aspettando contento di sentire il racconto del suo amico.


Chu Feng poi iniziò ad informarlo di cos’era successo qui, incluse le questione riguardo al clan Celeste Chu, la morte del capo della Sala Oscura e la fuga di Xue Ji nel Mondo Esterno.


Il motivo per cui Chu Feng non aveva nascosto nulla da Wang Qiang era perché lo considerava suo amico. Si fidava di lui.


Inoltre, Wang Qiang stesso gli aveva detto il suo segreto, così era solo naturale che Chu Feng fosse sincero con lui.


Inoltre, Wang Qiang possedeva un talento sbalorditivo e sicuramente non aveva vedute ristrette. Voleva invitarlo ad entrare nel Mondo Esterno con lui, così… non sarebbe stato solo.


Dopo aver sentito l’invito di Chu Feng, Wang Qiang chiese con entusiasmo: “A-andare insieme nel M-Mondo Esterno? C-ci sono molte bellezze n-nel Mondo Esterno?”


“Non lo so, ma sicuramente ci saranno innumerevoli esperti. Se vuoi progredire ulteriormente, devi assolutamente entrare nel Mondo Esterno.” Disse Chu Feng.


“I-in realtà m-mi sono stancato di questo posto. D-dato che il capo della S-Sala Oscura è morto, allora a-andiamo. Perché a-aspettare? P-partiamo subito per il M-Mondo Esterno.” Disse con entusiasmo Wang Qiang. Era evidente che fosse impaziente.


“Non ancora, ci sono ancora alcune cose di cui mi devo occupare.” Disse Chu Feng.

“C-cosa?” Chiese Wang Qiang.


“La resurrezione della mia famiglia.” Disse Chu Feng.

“F-famiglia? La t-tua famiglia non è n-nel Mondo Esterno? Ca-cavolo mi hai c-confuso.” Wang Qiang mostrò un’espressione perplessa.


“È una storia lunga. Se vuoi saperlo, posso raccontartela lentamente, ma dobbiamo farlo durante il viaggio.” Disse con un sorriso Chu Feng.


Poi Chu Feng cercò il vecchio cieco e lo informò delle sue intenzioni. Dopotutto Chu Feng era impaziente di resuscitare i membri della sua famiglia.


“Padrone, è un buon momento per partire.”


“La Strada Celeste della regione del Mare Orientale dovrebbe aprirsi presto. È il momento perfetto per accompagnarla a vedere Lord Xuanyuan.”

“Tuttavia, padrone, non deve più usare quella fessura spaziale, dovrebbe sceglierne una sicura.” Disse il vecchio cieco.


“C’è un’altra fenditura spaziale che conduce alla regione del Mare Orientale?” Chu Feng ne fu sorpreso.

“Sì.” Il vecchio cieco annuì.


Così Chu Feng e Wang Qiang lasciarono il Regno degli Dei.


Anche se il maestro della Sala Oscura era stato ucciso, dato il livello di Chu Feng e di Wang Qiang, praticamente nessuno nella Terra Sacra delle Arti Marziali era in grado di fare loro del male…

…Ma per rendere più rapido il viaggio, il vecchio cieco decise di accompagnarli. Dopotutto voleva anche lui porgere i suoi rispetti al padre di Chu Feng e vedere come stava Zi Ling.


Tuttavia, vista la sua posizione, il vecchio cieco non si sarebbe rivelato, si sarebbe nascosto come in passato.


Chu Feng passò prima dalla Porta della Trasformazione. Doveva annunciare alla folla che il capo della Sala Oscura era stato ucciso.

Naturalmente non poté raccontare tutta la verità. C’erano troppe persone qui e non poteva lasciare che sapessero del Regno degli Dei e del clan Celeste Chu.


La gente si riempì di gioia vedendo il suo ritorno.


Chu Feng raccontò loro una storia di come avrebbe ucciso il maestro della Sala Oscura,, rallegrandoli ancora di più.


Dopotutto il modo in cui era accaduto non era importante, era il fatto che fosse morto che era fondamentale. Era ciò che desiderava la folla.


La Porta della Trasformazione così fu aperta. Senza la minaccia del capo della Sala Oscura, sia gli esseri umani che le bestie mostruose sarebbero potute tornare nelle loro rispettive organizzazioni.


Sarebbero tutti tornati a casa.


Era pieno di persone sorridenti, sia umani che bestie mostruose erano pieni di gioia ed entusiasmo. Anche Chu Feng era molto contento.


Era felice di aver aiutato queste persone a sopravvivere. Non si sentiva straordinario per averli salvati.


Permettere di continuare ad esistere a varie fazioni di varie razze gli faceva provare soddisfazione.


Anche se il mondo della coltivazione era ancora crudele e gli assassini non si sarebbero mai fermati…


Anche se gli esseri umani e le bestie mostruose qui avevano sperimentato tribolazioni insieme e ora stavano sorridendo…


Un giorno forse si sarebbero massacrati l’un l’altro spinti dai propri interessi. E questo… era qualcosa che Chu Feng non sarebbe riuscito ad impedire.


Ma non importava. Era impossibile per una sola persona salvare ogni abitante di questo mondo.


Se non altro… era riuscito a salvare una porzione di persone innocenti.


Era già sufficiente averli aiutati.

“Imperatore Chu!!!”


“Imperatore Chu!!!”


“Imperatore Chu!!!”


“Imperatore Chu!!!”


…..


Dopo che le centinaia di milioni di persone uscirono dalla Porta della Trasformazione, non se ne andarono subito. Invece si radunarono ordinatamente e guardarono Chu Feng con gratitudine e adorazione.


Uomini o donne, giovani o vecchi, umani o bestie mostruose, lo stavano acclamando alzando le braccia.

“Cosa succede?” Confuso, Chu Feng guardò il re degli elfi accanto a lui.


“Ahah, lo so. Lascia che te lo spieghi.” Prima che il re degli elfi potesse parlare, Xian Miaomiao lo interruppe. “È così. Hai ucciso il capo della Sala Oscura e hai perfino domato l’Imperatore del Magma. Così la gente ormai ti ritiene il sovrano di quest’era.”


“Dopo che sei partito, la gente ha deciso all’unanimità di considerarti un imperatore, il solo signore di quest’era.”


“Dopo una serie di intense discussioni, hanno deciso di rivolgersi a te come imperatore Chu.”


“Inoltre ti stimano già più dell’imperatore Qing. Pensano tutti che tu sia l’imperatore più potente, il signore più forte fin dall’Antica Era.”

“Tuttavia non è questo il punto importante. Sono stata io a suggerire il nome ‘Imperatore Chu’. Com’è? Ti piace?” Chiese Xian Miaomiao battendosi il petto con orgoglio.

“Imperatore Chu?” Chu Feng guardò istintivamente Wang Qiang. Dopotutto era più forte di lui.


“Con s-signore, si intende q-qualcuno che è riuscito ad o-ottenere l’adorazione della g-gente.m Chu Feng, e-evidentemente ci s-sei riuscito.” Disse Wang Qiang.


Sentendo queste parole, Chu Feng rivelò un’espressione sorpresa. Pensava che Wang Qiang fosse una persona più semplice e spensierata, non si sarebbe mai aspettato che avrebbe avuto un punto di vista del genere.


Le intenzioni dietro le parole di Wang Qiang erano molto chiare. Anche se la forza di Chu Feng era inferiore alla sua, aveva ricevuto l’ammirazione della gente e aveva salvato centinaia di milioni di vite.


Per quanto riguardava Wang Qiang, per quanto fosse formidabile, non aveva fatto nulla per aiutare la gente della Terra Sacra delle Arti Marziali. Pochi sapevano della sua forza e lo conoscevano, era insignificante in confronto a Chu Feng.


Anche se si fosse fatto avanti e si fosse dichiarato il più forte nella Terra Sacra delle Arti Marziali, probabilmente sarebbe stato riempito di insulti dalla folla.

Anche se avesse combattuto Chu Feng e lo avesse sconfitto sul posto, probabilmente nessuno l’avrebbe comunque riconosciuto.

Dopotutto era stato Chu Feng ad averli difesi con coraggio nel momento del bisogno. Era stato anche lui a lottare per le centinaia di milioni di persone qui.


In questo mondo, molti erano potenti, ma non tutti erano disposti ad usare le loro abilità per aiutare la gente che non aveva nessun legame con loro.

Così, per la gente della Terra Sacra delle Arti Marziali, solo Chu Feng era degno di essere il signore di quest’era.


In altre parole, anche Wang Qiang pensava che avrebbe dovuto accettare il titolo di signore.

