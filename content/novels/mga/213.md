---
weight: 213
title: Capitolo 213 - Daoista del Vuoto
pubDate: 2024-05-31T11:13:16.362Z
tags:
    - mga
---


CAPITOLO SPONSORIZZATO</strong> ringraziamo Roberto
da editare
9 Capitoli in coda 0/3€ Donazione
-Schadenfreude


Il Ruggito Tagliente del Drago del Vuoto era nella torre.


Comunque mille anni fa, dopo che il fondatore della scuola era morto pieno di rimpianti, nessun altro discepolo era riuscito a comprendere quella tecnica marziale. Nessuno aveva nemmeno visto che aspetto avesse quella abilità.


Grazie alle abilità da Sciamano, Chu Feng esplorò la Torre del Vuoto, salendo e scendendo diverse volte. Tuttavia non riuscì a trovare alcuna traccia del Ruggito Tagliente del Drago del Vuoto e questo agitò Chu Feng.


Perché aveva capito che la Torre del Vuoto era davvero speciale, sapeva che ci doveva essere qualcosa di nascosto al suo interno e, dalle parole del capo della scuola, doveva essere il Ruggito Tagliente del Drago del Vuoto. Però Chu Feng non riusciva a trovarla, quindi naturalmente lo inquietava.


Dopotutto il Ruggito Tagliente del Drago del Vuoto non era una semplice tecnica marziale. Era stata creata da un esperto all'Heaven realm, un'abilità del genere non esisteva nella Provincia Azzurra.
Inoltre era tra le migliori di livello 7, quasi si avvicinava al grado successivo.


Naturalmente, dopo aver saputo della sua esistenza, Chu Feng avrebbe voluto ottenerla, sarebbe stato uno dei suoi più grandi assi nella manica in futuro.


Pensando a questo, il ragazzo cercò di nuovo attentamente. Ma le sue ricerche furono inutili, figuriamoci il Ruggito Tagliente del Drago del Vuoto, non aveva trovato nemmeno un capello.


"Perderò davvero un'opportunità così buona?" Chu Feng rimase sulla cima della Torre del Vuoto mentre guardava la debole luce che proveniva da est con il cuore pieno di rimpianto.


Chu Feng si era impegnato davvero per tutta la notte e aveva utilizzato ogni metodo che aveva a disposizione. Non importava quanto tempo avrebbe trascorso a cercare, sarebbe stato invano.


Usando le parole di Ovetto, le abilità e il Potere Spirit di Chu Feng non erano sufficienti, quindi non aveva modo di osservare tutto quello che la Torre del Vuoto nascondeva.


Tuttavia, quando il potere Spirit di Chu Feng fosse cresciuto fino a poter scoprire i segreti di questo luogo, quanto gli sarebbe stata utile una tecnica marziale di livello 7?


"Non sei un discepolo della Scuola del Vuoto." All'improvviso risuonò la voce di un vecchio da dietro il ragazzo.


"Chi è?" Chu Feng rimase scioccato. Balzò in avanti e solo dopo aver superato decine di metri si girò e guardò in avanti.


Chu Feng si spaventò subito perché c'era un vecchio dai capelli bianchi di fronte a lui.


Era un uomo basso e pieno di rughe. Il suo aspetto non sembrava fuori dal comune, ma il suo corpo emetteva un particolare tipo di aura, un'aura che apparteneva ad un grande coltivatore.


Inoltre il corpo del vecchio era traslucido, doveva essere una coscienza e anche un'entità capace di sfuggire al Potere Spirit di Chu Feng.


"Stai attento, questa è la coscienza di un esperto all'Heaven realm. Nonostante sia stata consumata dagli anni e sia estremamente debole, non dovrebbe essere sottovalutata." Ricordò nervosamente Ovetto.


"Senior, mi chiedo chi siate?" Chiese rispettosamente Chu Feng. Una coscienza così potente non sarebbe apparsa per puro caso, quindi Chu Feng pensò ad una persona in particolare. Il fondatore dell'accademia, il Daoista del Vuoto.


Nonostante fosse inconcepibile che una coscienza all'Heaven realm sopravvivesse per mille anni, era la sola persona che era venuta in mente al ragazzo.


"Non avrei mai pensato che dopo così tanto tempo sarebbe arrivata una persona con un talento decente, ma che non avrebbe fatto parte della mia scuola. Ahh, vabbè. Forse questa è la volontà del cielo." Il vecchio non rispose alla domanda di Chu Feng. Si limitò a sospirare rassegnato e poi disse:


"Ragazzo, ti trasmetterò il metodo di coltivazione del Ruggito Tagliente del Drago del Vuoto.
Quanto ne potrai ricordare e quanto riuscirai a coltivarla dipenderà dal tuo talento e dalla tua fortuna."


Dopodiché il vecchio iniziò a spiegare la tecnica a Chu Feng, che ascoltò con serietà e diligenza.
Il vecchio non disse più di cento frasi, ma ognuna di esse era elaborata e ben dettagliata. Comprenderle completamente richiedeva un'abilità di comprensione estremamente elevata.


Quando il vecchio finì di parlare, Chu Feng divenne incredibilmente gioioso perché sapeva che il vecchio gli aveva trasmesso il Ruggito Tagliente del Drago del Vuoto.


"Senior, la ringrazio per avermi trasmesso la sua tecnica unica!" Dopo aver memorizzato fermamente le sue parole, il ragazzo porse i suoi rispetti.


"Non c'è bisogno di ringraziarmi. Voglio solo che la mia tecnica non venga perduta. Ora, se non hai altre questioni di cui occuparti qui, vai. Non disturbare più il mio riposo." Il vecchio fece un cenno e scomparì senza lasciare traccia.


"Ovetto, credi che il vecchio fosse il Daoista del Vuoto?" Chiese Chu Feng mentre usciva dalla Torre del Vuoto.


"Molto probabilmente è lui." Rispose Ovetto.


"Ma non hai detto che il periodo di vista di una coscienza è limitato e che quella di un Heaven realm non poteva sopravvivere oltre mille anni?" Chiese confuso Chu Feng.


"Questo è vero, ma ci sono sempre eccezioni per tutto. Nonostante le coscienze abbiano una certa quantità di potere, dopotutto sono corpi virtuali. Forse possono estendere la durata della loro vita con tesori o metodi particolari."


"Questa Torre del Vuoto è piuttosto speciale e, forse per questo, ha fatto sì che la coscienza del Daoista del Vuoto continuasse ad esistere per un periodo di tempo più lungo."


"Comunque sento che il motivo per cui la coscienza del Daoista del Vuoto desidera continuare ad esistere non sia solo per la sua tecnica, anzi molto probabilmente sta pensando a sé stesso." Disse Ovetto.


"Pensando a sé stesso? Cosa intendi?" Chu Feng divenne sempre più curioso.


"Quando hai saputo del Daoista del Vuoto, il tuo primo pensiero era andato alla sua tecnica particolare, il Ruggito Tagliente del Drago del Vuoto."


"Mentre io ho subito pensato ad assorbire l'Energia Primaria dal suo corpo, ma ci ho riunciato." Disse ridacchiando Ovetto.


"Intendi...?" Chu Feng capì.


"Esatto. Questo Daoista del Vuoto deve stare facendo la guardia al suo corpo perché non vuole che la sua Energia Primaria venga portata via dagli Sciamani dopo la sua morte. Quindi, usando dei metodi particolari, ha fatto sì che la sua coscienza sopravvivesse."


"Ma dal suo aspetto, credo che non potrà continuare ancora a lungo. Entro due anni scomparirà sicuramente. Allora non sarà troppo tardi per noi per prendere la sua Energia Primaria." Disse Ovetto con un sorriso diabolico.


"Ragazzina." Chu Feng poté solo esasperarsi sentendo quelle parole.


Dato che il capo della scuola lo avrebbe accompagnato di persona mentre se ne andava, dopo essere uscito dalla torre, Chu Feng tornò al suo alloggio.


"Perché è qui? Hanno scoperto che mi sono introdotto nella Torre del Vuoto?"


Tuttavia, prima ancora di avvicinarsi al palazzo, Chu Feng rimase sorpreso perché, sondando con il potere Spirit, aveva visto che il capo della Scuola del Vuoto era di fronte all'entrata della sua residenza e sembrava piuttosto nervoso.



