---
weight: 2150
title: Capitolo 215 - Dolore Devastante                
pubDate: 2024-05-31T13:13:16.362Z
tags:
    - mga
---
                
CAPITOLO SPONSORIZZATO ringraziamo Roberto
47 Capitoli in coda 0/3€ Donazione
-Schadenfreude


"È un'Aquila Testabianca!"


Tutti si inquietarono quando videro quell'enorme creatura. Naturalmente sapevano che era una cavalcatura estremamente preziosa.


Perfino la città dell'Uccello Vermiglio non ne aveva una, quindi che tipo di persona avrebbe potuto possedere una bestia del genere? Che la persona che aveva massacrato la città Viola Dorato fosse tornata? Pensando a questo, la folla si spaventò.


Ma dopo che l'Aquila Testabianca atterrò, non solo la gente si tranquillizzò, ma si rallegrò perfino perché le due persone sul dorso della creatura non erano nemici. Era la seconda signora del Lord della città dell'Uccello Vermiglio e il giovane genio Chu Feng.


"È la seconda signora! Grandioso, la seconda signora è qui. Ora possiamo avere un punto di riferimento."


Dopo averla vista, diversi Lord andarono a darle il benvenuto. La loro coltivazione era al picco dell'Origin realm, quindi se le persone che avevano massacrato la città fossero tornare, non avrebbero avuto modo di opporsi.


Su Rou invece era un'Anziana della Scuola del Drago Azzurro ed era una persona davvero potente. Quindi dato che era apparsa, naturalmente si sentivano un po' più al sicuro.


"Chu Feng, devi essere forte!" Allo stesso tempo, diversi Lord della città non si dimenticarono di consolare il ragazzo. Temevano che un giovane come lui non sarebbe riuscito a sopportare il colpo.


Chu Feng annuì e forzò un lieve sorriso prima di farsi strada tra la folla e camminare verso la piazza.


Mentre volava prima, aveva già visto le parole scritte col sangue. Sapeva che questa calamità era stata provocata da lui.


Entrò in piazza e guardò le teste appese all'ingresso. C'erano vecchi e bambini. Mentre guardava ogni singolo volto familiare, Chu Feng si sentì come se un coltello gli stesse infilzando il cuore, perché era stato lui a causare la morte di quelle persone.


All'improvviso il ragazzo tremò violentemente. Le lacrime che aveva trattenuto iniziarono a scorrere incontrollabilmente sul suo volto.


Aveva visto un volto familiare. Era la persona che lo aveva cresciuto per 15 anni, suo padre Chu Yuan. Vicino a lui c'era l'ex capofamiglia, Chu Yuanba, e il padre di Chu Yue, Chu Renyi.


Le persone che lo avevano trattato sia bene che male in passato erano tutte morte di fronte ai suoi occhi. Morte a causa sua.


"Mi dispiace... mi dispiace... ho ucciso tutti voi... ho ucciso tutti voi..."


All'improvviso Chu Feng si inginocchiò e colpì con violenza il terreno con la fronte. L'impatto incavò la roccia nera. I detriti si mischiarono alle sue lacrime.


"Chu Feng, non fare questo. È già accaduto e non puoi cambiare nulla così." Vedendo la sua reazione, Su Rou andò a sorreggere Chu Feng, ma non riusciva nemmeno a spostarlo.


Non cercò più di fermarlo. Sapeva quanto dolore stava sentendo Chu Feng, era una sensazione capace di far crollare una persona. Quel biasimo gli faceva desiderare la morte.


In quel modo Chu Feng rimase inginocchiato per tre giorni e tre notti. Al quarto giorno arrivò l'esercito dell'Uccello Vermiglio. Su Hen arrivò frettolosamente insieme a Su Mei.


Quando videro la scena e la reazione di Chu Feng, tutti si addolorarono ma non sapevano come confortarlo. Nel quarto giorno arrivò anche la giovane generazione della famiglia Chu che coltivava nella Scuola del Drago Azzurro.


"Padre.."


"Madre..."


"Ahhhh!!!"


Quando Chu Wei, Chu Cheng, Chu Zhen, Chu Yue, Chu Xue e gli altri entrarono nella città Viola Dorato e videro le teste appese dei loro genitori, persero quasi il controllo.


Iniziarono tutti a piangere per il dolore. Chu Xue svenne perfino sul posto, incapace di accettare la realtà.


"Chu Feng, bastardo! Se non avessi causato guai, come poteva finire così?! Ridammi i miei genitori!!"


Alcuni persero la testa quando videro i corpi dei loro familiari. Andarono da Chu Feng e iniziarono a picchiarlo, dargli calci e a prenderlo a morsi e artigliate. Il ragazzo non schivò questi attacchi, rimase inginocchiato dov'era. Lasciò che lo colpissero e lo maledissero senza fare alcun suono.


"Basta. Non è stata colpa di Chu Feng. Se ne avete la capacità, andate a vendicarvi degli assassini dei vostri genitori. Cosa state facendo colpendo Chu Feng in questo modo?"


La persona più razionale fu Chu Wei. In quanto più grande della giovane generazione, sopportò il dolore e si alzò.


Scostò via i ragazzi che avevano perso il controllo e iniziò perfino a consolare Chu Feng:"Non devi biasimarti troppo. Devi rimanere forte, perché il solo che può vendicare la famiglia sei tu."


Tuttavia il ragazzo non rispose come se non avesse sentito queste parole. Rimase in ginocchio con un'espressione addolorata.


Solo allora le persone scoprirono che Chu Feng non aveva nemmeno battuto ciglio per molto tempo. I suoi occhi erano pieni di senso di colpa mentre guardava i cadaveri.


"Chu Feng, stai bene? Non spaventarci." Anche Chu Yue si avvicinò.


In quel momento dagli occhi di Chu Feng non scorsero più lacrime, ma sangue. Lacrime di sangue. Quando si raggiungeva un punto tale da poter morire per la tristezza e non si avevano più lacrime, potevano scorrere solo lacrime di sangue.


"Chu Feng, cosa stai facendo? Non abbatterti in questo modo, non li aiuterai facendo così. Ferirai solo te stesso." Su Rou accorse al suo fianco con un'espressione preoccupata.


"Cosa stai facendo? Non fare così..." Anche Su Mei si era avvicinata, ma non era calma come sua sorella e il suo volto era pieno di lacrime.


Comunque, non importava quanto lo sollecitassero, non potevano muovere Chu Feng. Sembrava fosse posseduto da un demone e rimaneva inginocchiato sul posto. Lasciò che le lacrime di sangue scorressero sul suo volto e bagnassero i suoi vestiti.


In quel momento, figuriamoci le persone che si preoccupavano sempre per il ragazzo, perfino i giovani che lo avevano odiato a causa della morte della loro famiglia provarono a consolare Chu Feng.


Ma fu inutile. Non importava chi parlasse, era inutile. Solo quando il cielo si oscurò Chu Feng chiuse lentamente gli occhi e con un tonfo cadde a terra. Alla fine, visto che il dolore aveva superato il limite, aveva perso coscienza.


Rimase in coma per due giorni e due notti. Quando si riprese e aprì gli occhi, scoprì che giaceva in un letto.


Era una tenda militare, non c'era molto spazio, ma Chu Feng vide una persona che stava camminando avanti e indietro nervosamente. Era Su Rou. Su Rou, la signora della città, al momento stava preparando delle medicine. Senza pensarci troppo, Chu Feng capì che erano per lui.


"Mmh." Chu Feng cercò di alzarsi, ma scoprì che c'era qualcosa che gli stava premendo sul petto. Solo allora notò che Su Mei era appoggiata su di lui e stava dormendo. Si vedeva che era estremamente stanca, c'erano anche tracce di lacrime sul suo volto.


Chu Feng provò una fitta al cuore. Sapeva che la ragazza non doveva essere stata bene negli ultimi giorni e doveva essere stata profondamente preoccupata per lui.


"Sei rimasto inginocchiato per tre giorni e tre notti, così è rimasta accanto a te per tutto il tempo. Anche quando sei svenuto, è rimasta sempre accanto a te." Su Rou si avvicinò.                                
                                        

