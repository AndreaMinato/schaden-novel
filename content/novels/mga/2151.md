---
weight: 2151
title: Capitolo 2151 - Mangiare rischiando la vita
pubDate: 2024-08-20T05:13:16.594Z
tags:
    - mga
---




“Dato che siete nuovi arrivati, non litigherò con voi.”


“Non importa, vi spiegherò cos’è successo. Erano i membri dell’organizzazione più forte in questo posto, il Padiglione Luyang.”


“Quando suona la campana, significa che il maestro del padiglione è di passaggio.”


“Quando succede, tutti devono porgergli i loro rispetti inginocchiandosi e prostrandosi.”


“Altrimenti, se venissero scoperti dalla gente del padiglione Luyang, saranno uccisi sul posto.”


“Così, se uno non si vuole inginocchiare, deve nascondersi. Rimanere al centro della folla come voi due prima sarebbe un suicidio, capite?” Spiegò l’uomo di mezz’età.


“Allora è così. D-devo ringraziarti per l’avvertimento.”

“A-aspetta, c’è qualcosa che non torna. P-perché la gente che si inginocchia sembrava c-così contenta? Non si s-stanno umiliando?” Disse Wang Qiang con un’espressione confusa.


“Come ho detto, è l’organizzazione più potente qui e molti vogliono unirsi a loro. Dopotutto sarebbe motivo di vanto.”


“In passato alcune persone che si sono inginocchiate sono state portate direttamente nel Padiglione Luyang. Chi si è inginocchiato voleva unirsi al padiglione.” Disse l’uomo di mezz’età.


“C-capisco. Si stavano d-davvero umiliando.” Disse con sdegno Wang Qiang.

“Potrei chiederle chi ha creato il Padiglione Luyang?” Chiese con curiosità Chu Feng. Non poteva dimenticarsi del copricapo indossato da quell’uomo.


Dopotutto anche il capo della Sala Oscura ne aveva indossato uno simile, ma con il carattere Ying.


Era possibile che quell’uomo provenisse dal clan Celeste Chu.


“Eheh, il maestro del padiglione è davvero incredibile, proviene dal clan Celeste Chu.” Disse il signore.


“Il clan Celeste Chu?” Wang Qiang aprì subito la bocca e volse gli occhi verso Chu Feng.


Chu Feng gli aveva già detto che proveniva dal clan Celeste Chu lungo la strada verso il Mondo Esterno, così Wang Qiang sapeva già del rapporto complicato che c’era tra di loro.


“Rospo, non dirmi che non conosci nemmeno il clan Celeste Chu? Sono i veri sovrani di un Regno Superiore. Controllano innumerevoli Regni Ordinari e Inferiori. Per noi sono praticamente divinità. Hai capito?” Disse l’uomo di mezz’età.

“C-capito, c-capito. Come potevo n-non sapere del c-clan Celeste Chu?” Disse Wang Qiang con una risata imbarazzata.


“Visto quanto siete impavidi e ignoranti, è davvero possibile che non sappiate nulla del clan Celeste Chu.”

“Beh, è il fato che ci ha fatti incontrare, così vi darò questo consiglio. Potete provocare chiunque, ma non la gente del Padiglione Luyang.”


“In realtà il Padiglione Luyang non è potuto diventare il sovrano di questo posto per via della loro forza assoluta, ma è perché il maestro del Padiglione proviene dal clan Celeste Chu.”


“Così quasi nessuno osa affrontarlo direttamente. Dopo aver scoperto che aveva intenzione di proclamarsi egemone della regione, molte fazioni capaci di competere con lui hanno deciso di andarsene.” Disse l’uomo di mezz’età.


“Signore, d-dove si può tro-trovare il cibo più delizioso qui?” Chiese Wang Qiang.


“Mi stai ascoltando o no, rospo?” L’uomo di mezz’età rivelò un’espressione arrabbiata.


“S-signore, sto a-ascoltando. È che ho p-proprio fame.” Esclamò con fare miserabile Wang Qiang tenendosi lo stomaco.

“Come fanno i coltivatori ad avere fame? Sei solo goloso.” Disse con sdegno l’uomo di mezz’età.


“Eheh, s-sì.” Wang Qiang annuì ripetutamente e sorrise con fare spudorato.

“S-se vuoi mangiare del buon cibo, naturalmente devi andare al ristorante dei Passeri Rossi dei Cento Piani. Lì c’è il cibo più delizioso.”

“Sfortunatamente è anche molto costoso. Nemmeno io posso permetterlo. Voi ancora meno.” Disse l’uomo di mezz’età.


“A-assurdità! L-lui è ricco. Come può non p-permettersi del c-cibo? Signore, f-facci strada, ti o-offriremo un pasto.” Disse Wang Qiang indicando Chu Feng.


“Dici davvero?” L’uomo di mezz’età mostrò uno sguardo scettico.

“D-davvero.” Disse Wang Qiang.


“No, sto chiedendo se volete davvero invitarmi.” Rispose l’uomo di mezz’età.


Wang Qiang cambiò espressione e si rese conto che questo signore in realtà era goloso.


“Qual è la cosa più importante tra le persone?” Chiese Chu Feng all’uomo di mezz’età.


“Cosa?”


“È la fiducia. Siamo giovani buoni e onesti, non la stiamo ingannando.” Disse Chu Feng.


“Mn, ragazzo, sembri più degno di fiducia, molto più affidabile di quel balbuziente.”


“Molto bene, vi farò strada.” Disse l’uomo di mezz’età.


“Cavolo! Que-questa è discriminazione!” Wang Qiang mostrò un’espressione scontenta.


Tuttavia l’uomo di mezz’età lo ignorò e cominciò a chiacchierare con Chu Feng.


Mentre discutevano arrivarono di fronte ad un ristorante.

Era un edificio sontuoso ed era il più alto della città, con un totale di cento piani.


Le tegole, i mattoni e gli ornamenti erano tutti rossi, sembrava davvero raffinato.


Questo era il famoso ristorante dei Passeri Rossi a Cento Piani.


Aspetto più importante, c’erano diverse decine di guardie davanti al ristorante, la maggior parte era al picco del Semi Martial Emperor.


Il loro capo era un Martial Emperor. Anche se la sua coltivazione non era molto elevata, era comunque un Martial Emperor.


Un Martial Emperor che poteva dominare incontrastato nella Terra Sacra delle Arti Marziali qui era un sorvegliante.


Era evidente che il ristorante avesse origini notevoli.

“Vedete, non vi ho ingannato. Questo ristorante è sotto la direzione del nostro maestro della città. Se non siete ricchi, è meglio se non mangiate qui.”


“Il nostro maestro della città è feroce e spietato. Non potete permettervi di offenderlo, altrimenti vi ucciderà.” L’uomo di mezz’età si spaventò vedendo le guardie. Iniziò a consigliare loro di andare altrove.


“Signor Liu, non abbia paura. Possiamo permetterci di mangiare qui.”


Chu Feng sorrise con calma. Dopo aver discusso lungo la strada, aveva saputo che quest’uomo di mezz’età si chiamava Liu Yue. Era un nativo di questa città e non apparteneva a sette, né ad organizzazioni. Anche se la sua coltivazione era relativamente decente, non era una figura importante in questa città.


Chu Feng aveva la sensazione che questo Liu Yue avesse una natura buona e una certa integrità. Altrimenti, non si sarebbe rifiutato di inginocchiarsi di fronte al Padiglione Luyang.


Inoltre, visto che era la prima persona che avevano conosciuto da quando erano entrati nel regno ordinario dei Cento Raffinamenti, Chu Feng voleva proprio invitarlo a mangiare.


“Chu Feng, pensaci bene. Non è uno scherzo.” Liu Yue era ancora inquieto. Pensava ancora che Chu Feng e Wang Qiang fossero troppo sicuri di loro.


“Signor Liu, si è dimenticato di ciò che è più importante tra persone?” Chiese Chu Feng.


“Non importa, al massimo morirà e basta. Avanti, vi farò strada.” Liu Yue accettò con fare dubbioso.


Così, anche se si stava dirigendo verso il ristorante, stava mormorando tra sé e sé: “È davvero ridicolo. Sto rischiando la vita per un pasto.”

