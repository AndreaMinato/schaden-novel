---
weight: 21630
title: Capitolo 2163 - Si mette male
pubDate: 2024-08-20T17:13:16.595Z
tags:
    - mga
---




“Tuo padre è la persona più forte nel tuo clan?” Chiese Chu Feng.


“Sì, è al settimo livello del Semi Martial Ancestor.”


“Visto che è rimasto ferito durante un agguato, perché la famiglia Cao non ha colto questa opportunità per attaccarvi? Perché gli darebbero tempo per guarire?” Chiese con fare perplesso Chu Feng.


“È per via del buon amico di mio padre. Forse si è sentito in colpa e non ha potuto continuare.”


“È stato lui a pregare la famiglia Cao di risparmiare mio padre. Inoltre ha chiesto di concedergli del tempo per guarire le sue ferite. Altrimenti ha dichiarato che avrebbe combattuto per la nostra famiglia Tang.”


“Ma se dessero abbastanza tempo a mio padre per guarire, allora non si intrometterebbe più nella questione.” Disse Tang Ying.


“È davvero così melodrammatico?” Chu Feng sembrava esasperato.

“Sì, è davvero melodrammatico. Ma rimane il fatto che se non fosse stato per lui, mio padre sarebbe stato già ucciso dalla famiglia Tang quel giorno.” Disse la giovane.


“Interessante. È proprio un dramma.” Chu Feng sorrise lievemente, poi chiese: “Allora quanto tempo gli daranno per guarire le sue ferite?”

“Abbiamo ancora un mese di tempo.” Rispose Tang Ying.


“Dovrebbe essere sufficiente.”

“Sufficiente per cosa?”


“Devo andare ad eliminare quella donna demoniaca prima. Ma dato che ho promesso di farti da guardia del corpo per un mese, devo proteggerti.”


“Questo sopratutto perché la famiglia Tang sta per affrontare un grande nemico. Allora finiresti in pericolo e come può una guardia del corpo non rimanere al tuo fianco?”


“Tuttavia, in un mese potrò eliminare quella donna demoniaca e poi tornare a proteggerti.” Spiegò Chu Feng. Era una persona affidabile e avrebbe mantenuto sicuramente le sue promesse.


“Chu Feng… io…” Tang Ying cambiò espressione. Iniziò a mordicchiarsi le labbra come se fosse stata colta da un dilemma.

“Cosa c’è?”

“Mi dispiace. La prima volta che ti ho visto ti ho provocato deliberatamente.” Disse Tang Ying.

“Lo so.” Chu Feng sorrise. “Perfino uno sciocco avrebbe capito che volevi provocarmi. Dopotutto avresti potuto aggirarmi tranquillamente, eppure hai insistito a farmi spostare.”


“Per questo devo scusarmi con te. Ti ho provocato senza motivo. Eppure non solo non hai serbato rancore, hai anche salvato me e le molte guardie della nostra famiglia.”


“Avrei dovuto ripagare la tua gentilezza incondizionatamente, ma quando hai menzionato che volevi trovare la sorgente, ti ho chiesto di farmi da guardia del corpo.”


“Non solo hai accettato, ma stai pensando alla mia sicurezza con diligenza.”


“Mi tratti così bene nonostante tutto quello che ho fatto. Io… Io… wuu… sono davvero una miserabile.”


Gli occhi di Tang Yang si stavano già inumidendo. Le sue lacrime sembravano inarrestabile e cominciarono a scorrere lungo le sue guance.


Alla fine Tang Ying era solo una ragazza da poco diventata adulta. Il suo temperamento non era ancora maturato.


Finora non molte persone l’avevano trattata con sincerità come aveva fatto Chu Feng.


“Ehi, ehi, non fare così. Gli altri potrebbero pensare che ti ho fatto qualcosa.” Disse Chu Feng con un sorriso.

“Wuu!!!” Tang Ying cominciò a piangere ancora più forte.


“Smettila di piangere. Se continuerai a piangere dovrò intervenire.” Disse all’improvviso Chu Feng.


“Intervenire, cosa?” Tang Ying lo guardò con un’espressione sbigottita.


“La tua famiglia Tang è piena di esperti. E se decidessero di condannarmi a morte per la rabbia?”


“Se ti avessi fatto davvero qualcosa, la mia morte sarebbe giustificata. Ma non ho fatto nulla. Come potrebbe essere giusto?”


“Così se continuerai a piangere, sarò spudorato e ti porterò a letto. Ti farò vedere quanto sono bravo.”


“Così anche se la tua famiglia Tang mi uccidesse, non morirei pieno di rimpianti.” Disse Chu Feng con un sorriso dispettoso.


“Puu…” Tang Ying non solo smise di piangere, ma scoppiò a ridere. Guardò Chu Feng e disse: “Quando ti ho incontrato per la prima volta, eri piuttosto freddo. Non mi sarei mai aspettata che fossi una canaglia in realtà.”


“Tutti gli uomini sono canaglie, ma mi comporto così solo con chi mi fa una buona impressione.”


“Ma non prenderlo sul serio. Stavo solo scherzando.” Disse Chu Feng.


“Tu…” Tang Ying, che aveva fiducia nel suo fascino, naturalmente si irritò. Tuttavia, pensandoci, non mostrò un atteggiamento dispotico da signorina.


Invece represse la rabbia e disse con gentilezza: “In realtà non sono il tipo di persona da provocare senza motivo, ero solo arrabbiata per via del matrimonio combinato con la famiglia Cao.”

“Il mio fratello maggiore e il secondo fratello mi hanno detto che se mio padre non guarirà entro un mese, dovrò sposare quel ritardato mentale per preservare la nostra famiglia.”


“Vuoi sposarti con quel ritardato mentale?” Chiese Chu Feng.


“Naturalmente no. Non l’ho nemmeno incontrato prima.” Disse Tang Ying scuotendo la testa.

“Allora non farlo.”


“Ma non posso deciderlo io.” Disse Tang Ying.


“Cosa c’è da aver paura? Sono con te.” Disse Chu Feng con un sorriso raggiante. “Ti proteggerò.”


Tang Ying mostrò di nuovo stanchezza. Non osava credere alle sue orecchie, ma quando guardava l’espressione sincera di Chu Feng iniziò a sorridere contenta e disse: “Va bene.”


Non capiva perché ma aveva fiducia in lui. Sentiva che avrebbe davvero potuto proteggerla.


“Signorina, si mette male!” All’improvviso una serva entrò nella stanza.

“A’cai, non dovresti servire mio padre? Perché sei corsa qui?” Chiese con impazienza Tang Ying.

“Signorina, si mette male. Devi scappare subito.”


“Il granmaestro Kangping ha dato la polvere d’osso del Fantasma Malvagio al padrone, ma non è riuscito a curare la sua ferita.”


“Ho sentito il signorino più grande discutere con il secondo signorino. Hanno detto di avere intenzione di farti sposare con la famiglia Cao prima che attacchino, così da risolvere ogni conflitto.” Disse la serva.

“Come può essere?!” Tang Ying cadde all’indietro sul suo posteriore. Aveva un’espressione avvilita.


“Vuoi che ti porti via?” Chiese Chu Feng.


“Naturalmente voglio scappare, ma non posso ignorare la mia famiglia.” La voce di Tang Ying divenne molto bassa. Era ovvio che fosse molto triste.


“In tal caso, portami da tuo padre. Sono anche io uno Sciamano e conosco un po’ di tecniche curative. Forse potrei essergli d’aiuto.” Disse Chu Feng.

“Come potevo dimenticarmelo? Molto bene, andiamo subito.” Tang Ying si alzò e iniziò a precipitarsi fuori trascinando Chu Feng con sé.


“Signorina, non può. Si è dimenticata che il padrone le ha ordinato di non entrare nelle sue stanze?” Disse la serva.

“Non abbiamo il tempo per preoccuparcene.” Tang Ying ignorò l’avvertimento e corse frettolosamente.


In quel momento, Chu Feng era la sua ultima ancora di salvezza, aveva riposto ogni speranza in lui.

