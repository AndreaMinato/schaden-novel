---
weight: 21670
title: Capitolo 2167 - Chu Feng, presto scappa
pubDate: 2024-08-20T21:13:16.596Z
tags:
    - mga
---




“Grazie.” Chu Feng ricevette l’acqua di sorgente doma demoni ed espresse la sua gratitudine al capofamiglia. Poi si rivolse a Tang Ying e disse: “Andrò ad eliminare la donna demoniaca prima. Dopodiché tornerò e manterrò la mia promessa rimanendo la tua guardia del corpo per un mese.”


“Tang Long, Tang Hu, preparate degli uomini per accompagnare l’amico Chu Feng ad eliminare quella donna demoniaca.” Ordinò il capo della famiglia Tang.


“Non c’è bisogno. Sono sufficiente da solo.” Disse Chu Feng. Da come la vedeva, nessun altro nel loro gruppo a parte il capo della famiglia Tang era più forte di lui.


Per quanto riguardava il capo della famiglia Tang, sarebbe rimasto a sorvegliare il suo territorio, era impossibile per lui accompagnare Chu Feng. Così, era meglio evitare di portarsi appresso dei pesi morti.

“Amico Chu Feng, se andrà da solo, temo…” Il capo della famiglia Tang era preoccupato.


“Padre, non si preoccupi. Chu Feng è riuscito ad uccidere perfino il Fantasma Malvagio. Non importa quanto è forte la donna demoniaca, non può competere con lui.” Dichiarò con orgoglio Tang Ying.


“Oh?” Sentendo questo, il capo della famiglia Tang rivelò uno sguardo sorpreso. Anche se i membri dei clan celesti in genere erano molto potenti, evidentemente non si aspettava che Chu Feng sarebbe stato così formidabile. Dopotutto era consapevole di quanto fossero straordinarii i Fantasmi Malvagi.


“In tal caso, allora le auguro buona fortuna per il suo viaggio.” Disse il vecchio.


“Oh no, signorini!” Proprio in quel momento un esperto al Semi Martial Ancestor entrò precipitosamente nella stanza.


Quando l’anziano entrò, rivelò un’espressione contenta quando vide il capo della famiglia.


“Signore, s-s-si è davvero ripreso? È grandioso! Il cielo ci deve stare proteggendo!” Disse il vecchio.


Il capo della famiglia notò che c’era qualcosa che non quadrava, così chiese: “Cos’è successo?”


“Signore, la famiglia Cao si è rifiutata di rispettare l’accordo. Ha condotto il suo esercito per attaccarci prima del tempo. Ora è già fuori dalla città; hanno già circondato il nostro territorio e ha intenzione di assediare la città.” Riferì il vecchio.


“Cosa?!” I presenti mostrarono tutti espressioni sorprese.


“Rumble!!!”


“Rumble!!!”


…..


Proprio in quel momento risuonarono dei rimbombi dall’esterno. Qualcuno stava attaccando la formazione difensiva della famiglia Tang.


Chu Feng attivò subito gli Occhi Celesti. Dopo aver guardato fuori, aveva scoperto che molte persone erano già entrate in città, da ogni direzione, e avevano circondato la famiglia Tang.


C’erano molti esperti tra di loro, in particolare un vecchio magro della stessa del capoclan Tang.


Era molto basso e minuto, circa un metro e sessanta centimetri. Era più basso perfino di una donna ordinaria.


Tuttavia stava rivelando la sua presenza opprimente da Semi Martial Ancestor di settimo livello e il suo sguardo emanava una luce astuta.


Chu Feng poteva immaginare che fosse il capo della famiglia Cao senza che gli altri glielo presentassero.


In quel momento quel vecchio minuto stava lanciando continui attacchi contro la formazione difensiva.

La potenza di un Armamento Ancestrale Incompleto usato da un esperto del genere era davvero spaventosa. Stavano già comparendo delle fenditure nella barriera, presto sarebbe stata distrutta.

“Rumble!!!”


All’improvviso riecheggiò uno scoppio. La formazione difensiva era crollata.


Dopo aver distrutto la barriera, il capo della famiglia Cao gridò: “Soldati, ascoltate, uccidete tutta la gente della famiglia Tang!!!”


“Sì mio signore!!!”


Un esercito d’élite di diverse decine di migliaia di uomini entrarono nel territorio della famiglia Tang.


La loro aura opprimente arrivò prima di loro. Innumerevoli palazzi e torri furono distrutti dalla loro forza opprimente. In un solo istante, migliaia di persone della famiglia Tang furono uccise.


In risposta, il capo della famiglia Tang gridò: “Chiunque sia ancora vivo, si prepari a combattere!!!”


Poi si levò al cielo e caricò.

“Tang Haichuan? Non eri ferito?” La gente della famiglia Cao era rimasta scioccata.


“Indegno vile bastardo, come osi non mantenere la tua promessa di non attaccare entro un mese?!” La rabbia del capo della famiglia Tang era spaventosa. Mentre brandiva il suo Armamento Ancestrale Incompleto, caricò all’attacco.


Allo stesso tempo, anche i membri d’élite del clan presero il volo e si scontrarono con l’esercito della famiglia Cao.


“Indegno? Sei tu ad aver deciso di interrompere il fidanzamento per primo. Eppure osi definirmi indegno? Quanto puoi essere spudorato?” Disse freddamente il capo della famiglia Cao.


“Non temi Zhao Chengxing?”


“Ahahah. Stai parlando di Zhao Chengxing, quell’uomo che ti ha fatto un agguato e ti ha ferito gravemente? A dire la verità, il motivo per cui siamo venuti qui è perché l’ho già eliminato.”


“Oggi annienterò anche la tua famiglia Tang.” Una volta che il capo Cao fece questa dichiarazione, il vuoto iniziò a tremare. Sembrava completamente sicuro di sé.


“Che vanterie spudorate!!!” Il capo della famiglia Tang si infuriò così tanto da diventare rosso e i suoi attacchi divennero sempre più feroci.


Il suo nemico però non sembrava affatto spaventato. Le onde d’urto del loro conflitto si estesero attorno e gli altri non osarono avvicinarsi.


“Fratello Chu Feng, mi dispiace disturbarla, ma per favore protegga mia sorella. Se ne ha l’occasione, la porti via da qui. Per favore!” Dopo aver detto queste parole, Tang Long iniziò a volare e si unì alla battaglia.


“Chu Feng, cosa facciamo?” Tang Ying guardò Chu Feng con un’espressione piena di panico.


“Non temere, non verrete necessariamente sconfitti.” Rassicurò Chu Feng.


“Davvero?” Tang Ying era incredula.

“Ho già osservato la situazione. Anche se la famiglia Cao è molto forte, non siete deboli nemmeno voi. Siete alla pari in quanto a membri e forza in generale. Così non è detto che verrete sconfitti.” Analizzò Chu Feng.


“Ma, secondo fonti attendibili, la forza della famiglia Cao dovrebbe superare le nostre.” Tang Ying era ancora incredula.


“C’è una sola spiegazione per questo. La famiglia Cao ha già eliminato il vecchio amico di tuo padre prima di attaccare, per questo hanno subìto qualche danno.” Disse Chu Feng.


“Clap, clap, clap…”


“Non male, è un’analisi molto buona.”


“Ma finché sarò qui, la famiglia Tang verrà sconfitta.”


Risuonò un applauso e una voce indifferente.


Questa persona indossava l’uniforme della famiglia Cao. Sembrava un giovane, ma Chu Feng poté capire con una sola occhiata che doveva essere vissuto almeno per diversi secoli.


La coltivazione di quest’uomo non era debole, era al quarto livello del Semi Martial Ancestor. Inoltre la sua aura era molto più forte di quella di un esperto ordinario; doveva avere un potere combattivo straordinario.


“Che arroganza.” Chu Feng rise con derisione. Non era intimidito dalla sua forza e provò sdegno.


Tang Ying invece impallidì vedendolo. Iniziò ad arretrare ripetutamente, come se avesse visto un demone. Chu Feng poteva percepire come stava tremando dalla testa ai piedi.


“Ahah, sembra che tu non sappia chi sono.” L’uomo scoppiò a ridere.


“Non mi può importar di meno.” Disse Chu Feng.

“Ahahah, sei davvero giovane e ignorante.” L’uomo non si arrabbiò, invece guardò con un sorriso la giovane: “Tang Ying, dì a questo sciocco ignorante chi sono.”


Tang Ying all’improvviso spinse via Chu Feng e gridò: “Chu Feng, presto scappa. Non preoccuparti di me.”

