---
weight: 21690
title: Capitolo 2169 - Ti sbagli
pubDate: 2024-08-20T23:13:16.596Z
tags:
    - mga
---




Ciò che era successo aveva sbalordito tutti quanti, in particolare il capo della famiglia Cao. Visto che nutriva fiducia assoluta nei confronti di suo figlio, era ancora più difficile per lui accettare la verità davanti a lui.

Cao Yuxuan, l’orgoglio della loro famiglia, era stato sconfitto. Lo scontro era durato poco tempo ed era appena collassato a terra. Il suo Armamento Ancestrale Incompleto adesso era nelle mani di Chu Feng.


Tuttavia non era più in grado di lottare per riprenderselo, non solo perché era coperto di sangue, ma la sua aura era estremamente debole. Stava tremando costantemente ed era fuori combattimento.


Poteva solo fissare Chu Feng con ferocia.


“Se avessi saputo che eri così debole, non avrei usato tutta la mia forza fin dall’inizio, mi hai davvero deluso.” Disse con sincerità Chu Feng.


Dopo aver sentito le parole di Tang Ying e aver visto le reazioni della folla, Chu Feng aveva pensato che questo Cao Yuxuan fosse un talento eccezionale.

Così non aveva sprecato tempo e non aveva osato fare imprudenze. Aveva usato il suo Armamento Ancestrale Incompleto fin dall’inizio e aveva anche usato il suo Tabù dell’Imperatore.


Alla fine Chu Feng aveva trionfato facilmente su Cao Yuxuan.


“Cao Yuxuan è stato davvero sconfitto?!”


La folla finalmente accettò la situazione e provò un nuovo livello di rispetto per Chu Feng.


Questo valeva particolarmente per i membri della famiglia Tang; non si sarebbero mai aspettati che quel giovane sarebbe stato così formidabile.


Visto che entrambe le famiglie servivano il Padiglione Luyang, erano ben consapevoli di quanto fosse potente Cao Yuxuan. Era praticamente impareggiabile tra i suoi coetanei.


In passato, il signorino più grande della famiglia Tang aveva combattuto contro di lui ed era stato surclassato.


Il loro discendente più grande aveva più di cinquemila anni di esperienza, mentre Cao Yuxuan aveva coltivato solo per diversi secoli. Era evidente quanto fosse enorme il divario tra di loro.


Se la comparsa di Cao Yuxuan aveva avvilito la gente della famiglia Tang, allora la sua sconfitta per mano di Chu Feng aveva risollevato il suo morale.


All’istante scoppiò del trambusto, alcuni membri della famiglia Tang furono abbastanza audaci da iniziare ad insultare Cao Yuxuan, sottovalutandolo.


Cao Yuxuan si infuriò e indicò Chu Feng gridando: “Maledetto bastardo, restituiscimi il mio Armamento Ancestrale Incompleto!!!”


“Sai cosa sono le spoglie di guerra? Quest’arma adesso è mia.” Chu Feng toccò l’Armamento Ancestrale Incompleto con il palmo.


“Puu…” Immediatamente Cao Yuxuan vomitò una boccata di sangue e la sua aura si indebolì ancora di più. Sembrava qualcuno sul punto di morire.


“Maledetto bastardo! Hai osato troncare la mia connessione con l’armamento! Ti ucciderò!!!” Cao Yuxuan si rialzò usando tutte le sue forze per lanciarsi contro Chu Feng.


Ma come poteva competere con lui? Chu Feng gli diede un calcio e lo atterrò con un tonfo.


Poi brandì la sua spada dell’Imperatore del Magma e la puntò verso il dantian di Cao Yuxuan. Volse lo sguardo verso il capo della famiglia Cao e gridò: “Arrendetevi, altrimenti ucciderò il vostro terzo signorino.”


“Sei un illuso.” Rispose il capo della famiglia Cao.

“Puu!!!”


Chu Feng tagliò una delle braccia di Cao Yuxuan.

“Ahhh!!!”


Cao Yuxuan rilasciò un grido miserabile. Provava dolore non perché avesse perso il braccio, ma perché il fendente di Chu Feng aveva causato un danno perfino alla sua anima. Sentiva un dolore intollerabile provenire dalla sua spalla.

“Ti ucciderò!!!”


Il capo della famiglia Cao emanò immediatamente un intento omicida soverchiante. Spostò il palmo e radunò potere marziale di livello Ancestrale per attaccare Chu Feng.


Tuttavia, subito dopo un’altra ondata di energia lo bloccò. Era il capo della famiglia Tang.

“L’amico Chu Feng è il nostro onorabile ospite, come potrei permettervi di ferirlo?” Disse freddamente il vecchio.

“Tang Haichuan, se accadrà qualcosa a mio figlio, allora il Padiglione Luyang vi eliminerà sicuramente senza nemmeno dover aspettare che intervenga il mio clan.” Il capo della famiglia Cao ruggì con rabbia.


Il capo della famiglia Tang cambiò lievemente espressione. Naturalmente sapeva della posizione speciale di Cao Yuxuan e di come non poteva permettersi assolutamente di ucciderlo.


Tuttavia, se avessero permesso alla famiglia Cao di attaccare Chu Feng, probabilmente non sarebbero stati comunque in grado di sfuggire ad una calamità. In quel momento erano stati colti da un dilemma.


“Sono stato io, Chu Feng, a ferire tuo figlio. Sono stato io a tormentare tuo figlio.”


“Questa questione non riguarda la famiglia Tang. Se volete vendicarvi, cercate me, vi intratterrò quando volete.” Disse ad alta voce Chu Feng.


“Chu Feng, tu…”


In quel momento, figuriamoci Tang Ying, anche il resto del suo clan rivelò espressioni sorprese.


Non si sarebbero mai aspettati che Chu Feng fosse un individuo così retto e leale. Aveva intenzione di prendersene la responsabilità.

“Ahhh!!!”


Cao Yuxuan gridò una seconda volta. Chu Feng gli aveva tagliato l’altro braccio.

“Bastardo! Sai chi è mio figlio?! È il discepolo personale del maestro del Padiglione Luyang!”


“Hai osato ferirlo! Dovrai sopportare le conseguenze delle tue azioni!” Gridò il capo della famiglia Cao.


“Il maestro del Padiglione Luyang è così sbalorditivo?” Chu Feng sogghignò. Poteva temere un’altra organizzazione, ma il maestro del padiglione proveniva dal clan Celeste Chu.

Chu Feng aveva già un conto in sospeso con il clan Celeste Chu.


Inoltre, dopo aver saputo della condotta del maestro del Padiglione Luyang, sentiva antipatia nei suoi confronti.


Così era completamente inutile usare la sua reputazione per minacciare Chu Feng.


“Ti chiami Chu Feng, giusto? Provieni dal clan Celeste Chu?” Chiese il capo della famiglia Cao.


“No.” Chu Feng rispose senza la minima esitazione. Questo perché non ne faceva davvero parte adesso.

“Ecco, lo sapevo che non lo eri.”


“Ma credo che dovresti sapere che tipo di clan è. Sono i sovrani di un Regno Superiore!”


“Indipendentemente da quale clan Celeste provieni, non potrai mai competere con la gente del clan Celeste Chu, e il maestro del Padiglione Luyang è uno dei loro membri.” Dichiarò il capo della famiglia Cao.


“Ahah…” Chu Feng rise. Non si sarebbe mai aspettato che il clan Celeste Chu fosse così famoso anche nel Regno Ordinario dei Cento Raffinamenti.


Se fosse stato davvero un membro di quel clan, forse avrebbe incontrato molti meno ostacoli lungo la strada.


Tuttavia non poteva farlo. Era stato esiliato dal suo clan.


Era proprio per questo che lo trovava ridicolo e trovava la situazione deplorevole.


Allo stesso tempo, provò risentimento, risentimento nei confronti del clan Celeste Chu.


Proprio in quel momento, Cao Yuxuan iniziò a minacciare Chu Feng stringendo i denti con rabbia: “Continua a ridere, un giorno non potrai più farlo.”


“Moccioso, ti darò due possibilità. Puoi prostrarti e scusarti adesso, e potrei considerare di risparmiarti la vita.”


“Altrimenti puoi uccidermi subito, ma il mio maestro non ti risparmierà. Non solo morirai, ma anche tutte le persone dalla tua parte.”


“Allora rimpiangerai tutto ciò che hai fatto oggi.”


Chu Feng aggrottò le sopracciglia. Non si aspettava che Cao Yuxuan, che era alla sua mercè, avrebbe osato minacciarlo in questo modo.

Questo fece infuriare Chu Feng perché questo sciocco osava comportarsi in modo corì arrogante solo perché stava contando su quella feccia del clan Celeste Chu.


“Credi che non oserei ucciderti?” Chu Feng puntò la spada dell’Imperatore del Magma contro Cao Yuxuan.


“Se penserai davvero alle conseguenze, non oserai farlo.” Rispose con ferocia Cao Yuxuan. A giudicare dal suo sguardo sembrava completamente sicuro di sé.


“Bang!!!”


Subito dopo la spada dell’Imperatore del Magma calò verso il basso, penetrò il suo cuore e rilasciò un potere soverchiante. Mentre le fiamme divamparono dalla lama, Cao Yuxuan fu ridotto in cenere. Era stato annientato completamente.

“Sembra che ti sia sbagliato.” Disse con freddezza Chu Feng.

