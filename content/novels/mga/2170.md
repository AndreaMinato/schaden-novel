---
weight: 21700
title: Capitolo 2170 - Tradimento
pubDate: 2024-08-21T00:13:16.596Z
tags:
    - mga
---




Vedendo che Chu Feng aveva davvero ucciso Cao Yuxuan, rimasero tutti a guardare sbalorditi, che appartenessero alla famiglia Tang o alla famiglia Cao.


Sembrava che lo spazio stesso si fosse congelato.


Tang Ying, che era dietro Chu Feng, sbiancò e rimase a bocca aperta.


“Noo!!!”


Il capo della famiglia Cao emise un ringhio isterico pieno di dolore.


Dopotutto Cao Yuxuan era il genio più sbalorditivo che fosse mai apparso nel suo clan dopo molti millenni. Avevano riposto tutte le loro speranze in lui e speravano che un giorno sarebbe diventato l’egemone di una regione.


Cao Yuxuan ora però era stato ucciso ed era inaccettabile per loro.


“Maledetto animale! Ti ridurrò in mille pezzi!!!”


Il capo della famiglia Cao emise un ululato addolorato e si riempì di intento omicida. Ignorò il capo della famiglia Tang e volò verso Chu Feng con l’intento di ucciderlo.

“Woosh!!!”


Tuttavia, subito dopo il suo avversario lo seguì e lanciò attacchi fatali contro di lui.


“Tang Haichuan, mio figlio è il discepolo personale del maestro del Padiglione Luyang. Ora che  stato ucciso, hai intenzione di proteggere il suo assassino?”


“La tua famiglia Tang potrebbe farsi carico di questa responsabilità?” Il capo della famiglia Cao poteva solo minacciarlo.


Dopotutto sapeva che il suo avversario avrebbe potuto ostacolarlo dall’uccidere Chu Feng.


Inoltre, se Chu Feng avesse continuato ad aiutare la famiglia Tang, allora il clan Cao sarebbe stato davvero eliminato oggi.

“Sei la nemesi della nostra famiglia Tang. Ti ucciderei anche se l’amico Chu Feng non fosse un nostro onorato ospite.” Dichiarò il capo della famiglia Tang.


“Dato che insisti, la tua famiglia morirà con quell’animale.” Il capo della famiglia Cang iniziò a lanciare feroci attacchi contro il vecchio, aveva intenzione di ucciderlo velocemente.


“Soldati della famiglia Tang, ascoltate. Uccidete tutti questi invasori della famiglia Cao.” Il capo del clan Tang sembrava determinato. Con un solo ordine, aveva sollevato il morale dei suoi combattenti, riprendendo il conflitto.

“Chu Feng, presto, vai via da qui.”

“Cao Yuxuan era davvero una persona importante. Sarebbe un disastro se la gente del Padiglione Luyang ti vedesse.” Tang Ying consigliò a Chu Feng di fuggire.

“Vuoi andartene? Temo che adesso sia troppo tardi.” Risuonò una voce rauca e un vecchio apparì di fronte a Chu Feng.


Aveva i capelli neri, un’espressione sinistra e un aspetto spaventoso. I suoi occhi in particolare sembravano quelli di un assassino. Come poteva assomigliare ad un essere umano? Sembrava un demone.


Chu Feng iniziò ad accigliarsi. Non solo l’aura del vecchio era al settimo livello del Semi Martial Ancestor, ma indossava la divisa del Padiglione Luyang.


Era chiaro da dove provenisse.

“Tang Haichuan, Cao Kuofeng, per quanto tempo continuerete a combattere?!” Gridò il vecchio appena apparso, facendo tremare lo spazio.


“Anziano Yuan Zhen?” Le espressioni dei capifamiglia cambiarono, erano stati colti di sorpresa.


“Anziano Yuan Zhen, la famiglia Tang ha complottato con un giovane di un clan Celeste per uccidere mio figlio. Per favore faccia giustizia per mio figlio.” Dichiarò il capo della famiglia Cao.


“Anziano Yuan Zhen, non ascolti questi deliri infondati. Anche se è vero che Cao Yuxuan è stato ucciso da Chu Feng, non riguarda affatto la mia famiglia Tang.” Dichiarò il capoclan Tang.


Lo sguardo di Chu Feng cambiò. Non si aspettava che si sarebbe distanziato nel momento in cui fosse apparso qualcuno del Padiglione Luyang nonostante poco prima lo avesse definito un suo onorato ospite.


Le azioni del capo della famiglia Tang avevano confermato l’impressione che Chu Feng aveva avuto di lui. Non era proprio un individuo leale.


“Se davvero non hai nessun rapporto con lui, vai ad ucciderlo personalmente per dimostrare la tua innocenza.”

“Finché lo ucciderai, garantirò che la famiglia Cao non attacchi più il tuo clan.” Disse l’Anziano Yuan Zhen.


“Non ci sono mai state ostilità tra le nostre famiglie, eppure hanno deciso di attaccare la nostra famiglia Tang con un esercito così grande, causando gravi perdite per noi. Non possiamo risolvere la questione in questo modo.” Dichiarò il capo della famiglia Tang.


“Anche se la famiglia Cao è stata davvero nel torto, rimane il fatto che Cao Yuxuan è morto nel vostro territorio. Anche se non è stato ucciso da qualcuno di voi, non potete sfuggire alle vostre responsabilità. Lo sapete bene.”

“Ora hai due scelte. Puoi continuare a proteggere quel ragazzino. Tuttavia se lo farai significa che avrai deciso di opporti al nostro padiglione Luyang. Per quanto tempo potrete sopravvivere se accadesse? Ne sei ben consapevole.”


“La seconda possibilità è sistemare i conti e uccidere personalmente quel ragazzino. Per quanto riguarda le vostre perdite, chiederò al Signore del Padiglione di ordinare alla famiglia Cao di compensarvi.”


Dopo aver detto questo, l’Anziano Yuan Zhen spostò lo sguardo verso l’altro vecchio e aggiunse: “Capo della famiglia Cao, hai qualche obiezione?”


Il capoclan Cao era riluttante, ma non osò disubbidire. Così annuì e disse: “Sono disposto a compensarli su ordine del maestro del padiglione. Tuttavia Tang Haichuan deve uccidere personalmente quel Chu Feng.”


“Tang Haichuan, la famiglia Cao ha fatto la sua dichiarazione. Ora è il tuo turno.” Disse l’Anziano Yuan Zhen.


“Amico Chu Feng, perdonami.”


All’improvviso un lampo freddo brillò negli occhi del capo del clan Tang. Poi volò verso Chu Feng brandendo il suo Armamento Ancestrale Incompleto.


Allo stesso tempo, anche gli altri membri della sua famiglia capirono le sue intenzioni. Uno dopo l’altro circondarono Chu Feng.


“Fermi!” Tang Ying stese le braccia e si mise di fronte a lui.

“Ying’er, fatti da parte!” Gridò il capo della famiglia Tang. Si era già avvicinato a Chu Feng.

“Padre, non può farlo. Chu Feng ha ucciso Cao Yuxuan solo per difenderci.”


“È il benefattore della nostra famiglia. Se lo farà, diventerà un traditore sleale. Se si diffondesse notizia di ciò che è accaduto, dove finirebbe la nostra reputazione? Non può farlo!” Disse piangendo Tang Ying.


Non si sarebbe mai aspettata che la situazione sarebbe cambiata in questo modo. Chu Feng aveva ucciso Cao Yuxuang per aiutare la sua famiglia, eppure adesso suo padre voleva ucciderlo personalmente per salvarsi la pelle. Non poteva accettarlo.


“Tang Haichuan, il cuore di tua figlia è stato già conquistato da un estraneo. Per il futuro della sua famiglia, ti suggerisco… di dare la priorità alla giustizia piuttosto che alla famiglia.” Disse con freddezza l’Anziano Yuan Zhen.


In quel momento, si comportava come se fosse uno spettatore. Non aveva intenzione di attaccare personalmente.


“Ying’er, fatti subito da parte. Hai davvero intenzione di opporti a tuo padre per un mero estraneo? Hai intenzione di ignorare la sicurezza della nostra famiglia Tang?” Il capoclan strinse gli occhi e intento omicida trapelò dal suo sguardo.

