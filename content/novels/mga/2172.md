---
weight: 2172
title: Capitolo 2172 - Se sopravvivo
pubDate: 2024-08-21T02:13:16.597Z
tags:
    - mga
---




“Lo stadio di Semi Martial Emperor è proprio diverso rispetto ai Martial King.


In passato, non solo Chu Feng era stato impareggiabile tra i suoi coetanei, ma poteva sconfiggere anche chi aveva un potere combattivo di un livello superiore al suo.


Ora però, figuriamoci sconfiggere i due Semi Martial Ancestor, adesso era sotto un’enorme pressione.


Anche se aveva un altro asso nella manica, visto che non aveva ancora usato il suo Tabù dell’Imperatore, non era certo che i suoi nemici non avessero altre mosse finali da sfoderare.


Dopotutto era nel Regno Ordinario dei Cento Raffinamenti e i suoi avversari erano veri Semi Martial Ancestor di settimo livello. Dato che possedevano anche Armamenti Ancestrali Incompleti, non sarebbe stato impossibile per loro aver appreso Tabù dell’Imperatore.


Inoltre c’era anche quell’Anziano Yuan Zhen, che rimaneva a guardare in disparte come una tigre che osservava la sua preda.


Anche se era allo stesso livello dei due capiclan, Chu Feng poteva percepire che aveva un’aura più potente della loro.


Al momento doveva ancora intervenire, perché non voleva prendersi la responsabilità di uccidere Chu Feng.


Tuttavia il giovane poteva capire che non avesse intenzione di lasciarlo scappare. Se i due capiclan non fossero davvero riusciti a sconfiggerlo, l’Anziano Yuan Zhen sarebbe intervenuto.


“Chi è esattamente quel Chu Feng?” L’Anziano Yuan Zhen iniziò ad accigliarsi e il suo sguardo divenne sempre più gelido.

Anche se Chu Feng proveniva da un clan celeste, poteva attivare l’Armatura e le Ali del Fulmine e aveva un potere combattivo sconvolgente capace di sormontare almeno tre livelli di coltivazione, sarebbe dovuto essere solo alla pari con ordinari Semi Martial Ancestor di sesto grado.


Tuttavia, da ciò che sapeva dei clan Celesti, sarebbe stato difficile imitare Chu Feng per uno dei loro discepoli ordinari.


Dopotutto il loro potere si basava sulla stirpe che avevano ereditato, non sulla loro vera coltivazione.


Tuttavia non solo Chu Feng aveva ucciso facilmente Cao Yuxuan, ma stava affrontando i due capiclan.


Chu Feng aveva già stravolto ogni nozione che aveva riguardo alle stirpi celesti.


L’Anziano Yuan Zhen cominciò ad avvicinarsi ai tre combattenti. Portò la sua mano rugosa verso il Sacchetto Cosmo.


Era come aveva previsto Chu Feng, l’Anziano Yuan Zhen non aveva intenzione di risparmiarlo, indipendentemente da quale clan Celeste provenisse.

Se i due capiclan non fossero riusciti ad ucciderlo, sarebbe passato all’azione lui.


“Puu!!!”


Proprio in quel momento, un raggio rosso sangue brillò nel cielo e Chu Feng fu scaraventato all’indietro.


Gli occhi dell’Anziano Yuan Zhen cominciarono a brillare con gioia.


Questo perché sulla spalla sinistra di Chu Feng adesso c’era una ferita che arrivava fino alle sue ossa. Non solo aveva perso un enorme pezzo di carne, ma la lesione gli aveva raggiunto la scapola, schizzando grandi quantità di sangue. Era davvero uno spettacolo spaventoso.


“È ferito. È stato ferito dai due capiclan.” I membri delle famiglie Tang e Cao cominciarono ad esultare.

“Sembra che nemmeno tu sia così forte.” Il capo della famiglia Tang rivelò un sorriso rilassato.


Chu Feng non solo non mostrò un’espressione di dolore, ma li guardò in cagnesco. Strinse la spada dell’Imperatore del Magma mentre scorgeva i due capiclan. Stringendo i denti, disse con ferocia: “Se sopravviverò oggi, annienterò le vostre famiglie!”


“Che arroganza! Sfortunatamente per te, non avrai la possibilità di farlo, perché oggi morirai!” Subito dopo aver detto questo, il capo della famiglia Tang iniziò a lanciare un altro attacco.


Anche il capo della famiglia Cao fece lo stesso.


“Boom!!!”


“Boom!!!”


Avevano usato i loro Tabù Celesti simultaneamente, come se volessero approfittarsi del loro vnataggio.


Uno dei Tabù Celesti era dell’elemento fuoco e l’altro dell’elemento acqua. Mentre si intrecciavano l’uno con l’altro, la loro potenza aumentò drasticamente.

“Avanti!” Non solo Chu Feng schivò l’attacco, ma sollevò la spada dell’Imperatore del Magma per usare un Tabù Celeste composto dall’elemento vento e dall’elemento fulmine.


“Rumble!!!”


I tre Tabù Celesti si scontrarono. Il potere delle raffiche, delle saette, dell’acqua e delle fiamme si trasformò in increspature d’energia che divorò l’intera regione.

“Ahhh!!!”


Risuonò un urlo. Era la voce di Chu Feng.


In quel momento, ogni esperto al Semi Martial Ancestor mostrò espressioni contente. Dopo che l’urlo di Chu Feng si era fermato, non erano più riusciti a percepire la sua aura.


Questo valeva in particolare per i due capifamiglia che avevano concentrato tutta la loro attenzione sull’avversario fino in quel momento. Avevano percepito come il suo corpo era esploso dopo il suo urlo.


“Clank!!!”


Una spada ardente cadde dal cielo, infilzando il terreno.


Era la spada dell’Imperatore del Magma di Chu Feng.


I capi delle famiglie Tang e Cao mossero le braccia per disperdere le increspature d’energia.

La folla era piena di gioia perché non vedevano più Chu Feng a mezz’aria.


Questo significava che era morto e non erano nemmeno rimasti segni del suo cadavere.

“Noo!!!”


Tang Ying si inginocchiò a terra mentre piangeva incontrollabilmente.


“Sono stata io a causare la tua morte, è tutta colpa mia.”


Tang Ying cominciò a schiaffeggiarsi spietatamente.


Biasimo, era piena di biasimo. Da come la vedeva, se non fosse stato a causa sua, Chu Feng non sarebbe morto.

“Sorella, cosa stai facendo? Quel Chu Feng è stato troppo spudorato, ha ucciso il discepolo personale del maestro del Padiglione. È morto per via dei suoi crimini. Non farti del male per qualcuno come lui. Non è degno di te.


Tang Long rimosse la formazione Spirit che aveva bloccato Tang Ying e usò il suo potere per limitare ogni suo movimento. Temeva che si sarebbe fatta del male da sola per via dei sensi di colpa.

“Lasciami andare! Non voglio più fare parte della famiglia Tang! Non voglio più restare in una famiglia così spregevole!” Gridò istericamente Tang Ying.


“Cos’hai detto? Ripetilo!” Tang Long, che prima sembrava turbato dalla reazione della sorella, ora rivelò un’espressione arrabbiata.


“Ho detto che mi rifiuto di rimanere in una famiglia sleale e ingiusta, non farò più parte di…”


“Pa!!!”


Prima di poter finire la sua frase, risuonò un forte schiaffo che la scaraventò a terra.


Il sangue iniziò a colare dal suo viso. Era stato suo fratello Tang Long.


“Sciocca insolente! Da quanto tempo conosci quel Chu Feng?! Eppure hai intenzione di ignorare la tua famiglia che ti ha cresciuto per un mero estraneo!”


“Dato che sei spudorata e vuoi andartene dalla nostra famiglia per un mero estraneo, tanto vale che ti picchi a morte oggi, così che tu non ci umili più!” Disse con ferocia Tang Long indicandola.

