---
weight: 2175
title: Capitolo 2175 - Semi Martial Ancestor di secondo livello
pubDate: 2024-08-21T05:13:16.597Z
tags:
    - mga
---




“Chi era esattamente?” Lo sguardo di Chu Feng si riempì di emozioni contrastanti.


Anche se non sapeva chi fosse quel monaco, Chu Feng aveva deciso di seguire il suo consiglio e iniziò a calmare il rimorso e l’indignazione che stava provando.


Doveva fare del suo meglio per comprendere la via delle arti marziali, così da poter avanzare di livello il prima possibile.


Finché fosse passato al secondo livello, sarebbe stato in grado di eliminare le famiglie Cao e Tang, non avrebbe nemmeno temuto quell’Anziano Yuan Zhen.


Tuttavia decise di rimanere nella foresta dei fantasmi della notte oscura.


Wang Qiang era morto per mano di quella donna demoniaca, come poteva non vendicarsi? Non poteva aspettare, altrimenti non avrebbe potuto alleviare la tristezza e l’odio nel suo cuore.


Così creò molti strati di formazioni Spirit attorno alla base della donna demoniaca. Una volta che fosse tornata, avrebbe potuto scoprirla e avrebbe potuto tentare di farle un agguato.


Mentre continuava ad allenarsi in attesa che il nemico si rivelasse, il Padiglione Luyang aveva già saputo cos’era successo nella famiglia Tang.


In una certa camera del padiglione, l’Anziano Yuan Zhen era inginocchiato a terra verso un grosso letto.


Era un letto quadrato cento volte più grande del normale. Era circondato da tendine di mussolina.


Non si poteva penetrare quegli strati di tessuto nemmeno usando tecniche Spirit.


Si potevano però scorgere lievemente diverse decine di donne completamente nude che stavano servendo una sola persona… il maestro del Padiglione Luyang.


“Se è morto, allora lascia stare. Dopotutto ho accettato tre discepoli personali colto dall’impulso.”


“Ma non possiamo permettere a quel Chu Feng di scappare. Devo fare capire alla gente di questo mondo che nessuno ha il permesso di uccidere nemmeno il mio cane, figuriamoci un mio discepolo.” Era la voce del capo del padiglione, Chu Luyang.


“Signore, dato che anche Chu Feng fa di cognome Chu, che provenga dal suo clan Celeste Chu?” Chiese l’Anziano Yuan Zhen.


“Chu Feng? Non ricordo nessuno con quel nome nel nostro clan.” Il tono di Chu Luyang cambiò all’improvviso e aggiunse: “No, sembra che ci sia una persona con un nome del genere.”


“Qualcuno che si chiama Feng?” L’espressione dell’Anziano Yuan Zhen cambiò drasticamente. Iniziò a coprirsi di sudore mentre la paura e il nervosismo lo invadevano.


Figure poco importanti come lui non potevano permettersi di offendere membri del clan Celeste Chu. Se Chu Feng apparteneva davvero alla loro famiglia, temeva che nemmeno il suo Lord del Padiglione sarebbe stato in grado di proteggerlo.”


“Sì, ma è morto da tempo. Inoltre, anche se fosse vivo, sarebbe inutile, perché è un rifiuto che non possiede nemmeno una stirpe celeste.”


“Ahahahah…” Chu Luyang scoppiò a ridere. “Se non lo avessi menzionato, mi sarei dimenticato di quei due. Il padre e il figlio più ridicoli del nostro clan Celeste Chu. Ahahah.”


Chu Luyang rise freneticamente, come se si fosse ricordato di una barzelletta particolarmente divertente.


Yuan Zhen era frastornato però. Non capiva davvero perché destasse così tanta ilarità.


“Lord del Padiglione, anche se Chu Feng non fa parte del clan Celeste Chu, proviene sicuramente da qualche altro clan Celeste.”


“Temo che causerà problemi in futuro ora che è scappato.” Disse con preoccupazione l’Anziano Yuan Zhen.

“Oh Yuan Zhen, ti ho aiutato per così tanto tempo, come puoi non capire qualcosa di così semplice?” Disse Chu Luyang.


“Per favore perdoni questo sottoposto per la mia ignoranza.” L’Anziano Yuan Zhen abbassò la testa.


“Dimmi, se fossi un membro del clan Celeste Chu, non dichiareresti di esserlo nel caso incontrassi problemi?”

“E lo stesso vale nel caso provenissi da altri clan.” Spiegò Chu Luyang.


“Il Lord del padiglione è molto saggio. In effetti lo farei.” L’Anziano Yuan Zhen annuì.

“Chiunque lo farebbe, ma quel Chu Feng ha mai menzionato il suo clan?” Chiese Chu Luyang.


“No.”


“Ecco. Perché non ha menzionato il suo clan?”


“Anche se lo facesse, il suo clan non lo aiuterebbe?” Chiese l’Anziano Yuan Zhen.


“Esatto. Se il suo clan lo potesse proteggere, perché non ne avrebbe annunciato il nome?”


“Così non tremare di paura ogni volta che incontri qualcuno con una stirpe celeste.”


“Esistono molte persone nei clan Celesti e ci sono ancora più bastardi che possiedono stirpi celesti e che non sono stati riconosciuti dai loro clan.” Disse Chu Luyang.

“Capisco.” L’espressione dell’Anziano Yuan Zhen divenne contenta.


Si era reso conto che Chu Feng non apparteneva a nessun clan celeste, doveva essere un bastardo abbandonato dal suo clan Celeste.


“È un bene che tu capisca. Inoltre ricorda questo: anche se provenisse da un certo clan Celeste, il mio padiglione Luyang non avrebbe comunque paura.”

“Ora puoi ritirarti.” Disse Chu Luyang.


“Mi congederò.” L’Anziano Yuan Zhen si inchinò con rispetto e poi si girò per andarsene.


“Aspetta.” All’improvviso la voce di Chu Luyang risuonò.

“Woosh!!!”


Poi un distintivo volò fuori dal letto e atterrò nelle mani dell’Anziano Yuan Zhen.

“Lord maestro del padiglione, questo…?” Il vecchio rivelò subito un’espressione piena di gioia.


Era un distintivo che permetteva di mobilitare gli Anziani del padiglione Luyang. In altre parole, era un’emblema per figure importanti. Anche chi fosse stato più potente di lui avrebbe dovuto seguire ubbidientemente i suoi ordini.


“Dopo che catturerai quel Chu Feng, non ucciderlo immediatamente. Devi torturarlo per bene.” Ordinò Chu Luyang.


“Lord del Padiglione, che lei sappia chi è?” Chiese l’Anziano Yuan Zhen.

“Sapere chi è?”


“Come potrei conoscere spazzatura come lui? È solo che detesto il suo nome. Per questo non gli concederò il lusso di morire facilmente. Questo è il prezzo che deve pagare per avere il nome sbagliato.” Disse Chu Luyang.


“Capisco, non la deluderò Lord del Padiglione.” Giurò l’Anziano Yuan Zhen.


…..


Chu Feng non aveva idea di cos’era successo nel Padiglione Luyang. Per tutto questo tempo, era rimasto in attesa nella foresta dei fantasmi della notte oscura mentre si allenava.


Così passarono diversi altri giorni.


Anche se la donna demoniaca non era più tornata, l’allenamento di Chu Feng aveva dato i suoi frutti.


Al momento era seduto in una formazione di occultamente ed era pienamente concentrato.

“Buzz!!!”


All’improvviso si espanse un’aura sconfinata dal suo corpo. Se non fosse stato per la formazione Spirit, avrebbe causato un enorme trambusto.


Un momento dopo, Chu Feng aprì gli occhi. Non solo il suo sguardo brillava, era anche più tagliente rispetto a prima.


Allo stesso tempo però emerse intento omicida.


Strinse lentamente il pugno destro e percepì il potere che si stava agitando nel suo corpo. All’improvviso spostò lo sguardo verso la direzione in cui si trovava la famiglia Tang e dichiarò a bassa voce: “È il momento che tutti voi la paghiate.”


“Woosh!!!”


All’improvviso scattò, molto più veloce rispetto a prima.


Dopo diversi giorni di duro allenamento, finalmente era riuscito a superare la barriera che gli impediva di passare alla fase successiva, era diventato un Semi Martial Ancestor di secondo livello.





