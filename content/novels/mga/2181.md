---
weight: 21810
title: Capitolo 2181 - Un solo fendente
pubDate: 2024-08-21T11:13:16.598Z
tags:
    - mga
---




“Capo della famiglia Cao, cosa succede? Ti sei già dimenticato di me?” Chu Feng rise piano, poi fece un cenno e rimosse il suo travestimento.


In quel momento, non solo rivelò il suo vero aspetto, ma anche l’Armatura e le Ali del Fulmine che coprivano tutto il suo corpo.

“Sei tu?!”


Non solo i membri delle famiglie Tang e Cao erano rimasti scioccati, anche l’Anziano del padiglione Luyang era sbalordito.


La sua espressione cambiò drasticamente mentre si alzava con fare nervoso.


“Quelle Ali ed Armatura del Fulmine…”


“Lui… è un membro di un clan Celeste!!!”


“Cielo! È così giovane ma è ad un livello simile, quale clan Celeste è riuscito a creare un genio del genere?”


Anche molti che non conoscevano Chu Feng rivelarono espressioni scioccate, erano molto più sbalorditi delle famiglie Tang e Cao.


Diverse persone non erano consapevoli del conflitto tra i due clan, ma erano comunque sconvolte. Questo non solo perché Chu Feng aveva rivelato una stirpe celeste, ma anche per il suo livello.


“Scommetto che molti di voi non sanno chi sono.”


“Per farla breve, mi chiamo Chu Feng. Giorni fa, quando la famiglia Cao ha attaccato la famiglia Tang, ho ricevuto una richiesta d’aiuto dalla signorina Tang Ying e ho combattuto per la famiglia Tang.”


“Durante quella battaglia, per salvarli, ho ucciso il terzo signorino della famiglia Cao, Cao Yuxuan.”

“Per questo il padiglione Luyang ha deciso di interferire e ha chiesto che entrambi i clan mettessero da parte le loro ostilità e unissero le forze per uccidermi.”

“Così la famiglia Tang ha deciso di tradirmi e puntare le sue armi contro di me per il suo tornaconto.”


“Allora vi chiedo, è questo il modo in cui comportarsi?” Chiese alla folla Chu Feng stendendo le mani.


Scoppiò del trambusto tra la folla. Le parole di Chu Feng erano state troppo sbalorditive.


Solo la sua dichiarazione di aver ucciso Cao Yuxuan aveva fatto sussultare per la sorpresa la gente. Dopotutto la reputazione del giovane non era immeritata.


Chu Feng aveva aiutato la famiglia Tang ad uccidere Cao Yuxuan, eppure era stato tradito. Questo destò ancora più incredulità tra la gente.


“Chu Feng, non mi sarei mai aspettato che avresti osato venire qui da solo.” L’Anziano Yuan Zhen rise e si fece avanti.


Quando aveva visto Chu Feng, si era spaventato perché temeva che avesse portato dei rinforzi con sé.


Tuttavia, dopo essersi osservato attorno, aveva scoperto che era completamente da solo. Aveva abbandonato ogni nervosismo e stava mostrando un sorriso pieno di derisione.


Aveva confermato la teoria di Chu Luyang; Chu Feng non aveva il supporto di un clan e doveva essere un figlio illegittimo. Dopotutto ogni clan Celeste aveva dei bastardi.


Le espressioni della folla cambiarono ancora una volta sentendo le parole dell’Anziano Yuan Zhen. Aveva verificato indirettamente ciò che aveva detto.


“Ahah…” Chu Feng rise e disse: “Per sistemarvi basto io.”


“Che vanteria spudorata.” L’Anziano Yuan Zhen sbuffò freddamente. Poi disse ai due capi delle famiglie: “Tang Haichuan, Cao Kuofeng, vi presenterò un’opportunità per redimervi. Stavolta non lasciatelo scappare.”


“Non si preoccupi, Anziano. Non gli daremo l’opportunità di fuggire di nuovo.”


“Woosh!!!”


“Whoosh!!!”


I due capi delle famiglie sfoderarono i loro rispettivi Armamenti Ancestrali Incompleti e caricarono contro Chu Feng.


Potere marziale di livello Ancestrale cominciò a disperdersi in ogni direzione.


Allo stesso tempo, due enormi ondate di potere minacciarono di investire Chu Feng.


Non erano tecniche marziali ordinarie, superavano già i Tabù Celesti.


Si erano trasformati in due sinistri bestie feroci mentre utilizzavano i loro armamenti. Ruggivano in continuazione come se stessero per divorare ogni cosa. La loro potenza sembrava semplicemente inarrestabile.


Erano due Tabù dell’Imperatore. Come aveva previsto Chu Feng, i due capifamiglia erano in grado di usare Tabù dell’Imperatore, anche se non li avevano padroneggiati completamente.


“Questa sensazione…!!!”


“Che siano i leggendari Tabù dell’Imperatore?!”


Molti cambiarono drasticamente espressione.


Potevano determinare il livello delle loro tecniche osservando la potenza delle due tecniche.


Tuttavia, indipendentemente da quanto potesse essere potente Chu Feng, il suo potere combattivo rimaneva al sesto livello di un Semi Martial Ancestor. La folla non capiva perché i due capifamiglia si stessero impegnando così tanto per affrontarlo.


Perché avrebbero usato Armamenti Ancestrali Incompleti e Tabù dell’Imperatore? Anche se il loro avversario proveniva da un Clan Celeste, non era comunque eccessivo?!


“Oggi morirai!”


Quando i due capifamiglia usarono i loro Tabù dell’Imperatore e bloccarono ogni via di fuga per Chu Feng, rivelarono sorrisi compiaciuti.


Da come la vedevano, l’ultima volta si erano lasciati sfuggire il giovane solo perché erano stati imprudenti.


Stavolta però avevano lanciato subito i loro attacchi più potenti e sarebbe stato impossibile per Chu Feng fuggire.


Non avevano idea però che Chu Feng in realtà era al secondo livello del Semi Martial Ancestor e il suo potere combattivo adesso era pari a quello di un coltivatore al settimo.


Chu Feng non aveva nessuna paura di loro, aveva solo nascosto un livello di coltivazione per spingerli a commettere imprudenze.


“Rumble!!!”


I Tabù dell’Imperatore sfrecciarono nel cielo.


Prima che raggiungessero Chu Feng, avevano già fatto tuonare lo spazio. Parevano delle calamità naturali.


Solo percepirne la potenza avrebbe fatto tremare di paura.


“Eheh…”


Tuttavia Chu Feng si limitò a sorridere e a rimanere sul posto, sembrava che stesse aspettando la morte.


“Rumble!!!”


Alla fine i due Tabù dell’Imperatore colpirono Chu Feng, si trasformarono in due violente correnti d’energia e onde d’urto si diffusero in ogni direzione.


In quel momento, scoppiò il caos. Innumerevoli innocenti morirono miserabilmente, distrutti dalle increspature di energia.


Allo stesso tempo, scomparì anche l’aura di Chu Feng.


“Ahah…”


I capi delle famiglie Tang e Cao, incapaci di contenersi, iniziarono a ridere.


Da come la vedevano, stavolta dovevano aver ucciso davvero Chu Feng. Finalmente avevano eliminato questa minaccia.

“Woosh, woosh, woosh!!!”


Proprio in quel momento, iniziò a risuonare il sibilo del vento.


Si sollevò una forte raffica e in un istante le increspature d’energia si dispersero.


Allo stesso tempo, le energie elementali del vento, del fulmine, dell’acqua, del fuoco e della terra cominciarono a volare rapidamente verso i due capifamiglia.

“Cos’è quello?!”


Le espressioni dei due cambiarono di netto; avevano percepito il pericolo fatale dietro quelle cinque energie elementali.


Erano così veloci che era impossibile schivarle.


“Woosh!!!”


Quando riuscirono a raggiungere i due, le correnti elementali iniziarono a condensarsi formando una figura umanoide. Era Chu Feng.


Il suo corpo si era ricomposto ed era a meno di tre metri di distanza dai due vecchi. Menò un fendente con la sua Spada dell’Imperatore del Magma.


“Boom!!!”


Le fiamme divamparono e Tang Haichuan e Cao Kuofeng furono divisi a metà.





