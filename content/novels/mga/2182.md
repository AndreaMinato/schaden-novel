---
weight: 21820
title: Capitolo 2182 - Massacrare la città
pubDate: 2024-08-21T12:13:16.599Z
tags:
    - mga
---


Capitolo regolare,
0 capitoli in coda, 0/1 sponsorizzazioni 1 euro a capitolo,
-Schadenfreude


I due capifamiglia erano stati tagliati a metà dal fendente ardente.


I loro corpi erano stati distrutti, ma i due vecchi non erano ancora morti e le loro coscienze spirituali iniziarono a fuggire.
 
Tuttavia Chu Feng sporse una mano ed emanò una forza risucchiante.


I due corpi spirituali furono attirati dal suo palmo e diminuirono rapidamente di dimensioni. Alla fine, come due ratti, finirono nella sua presa.


I due capifamiglia si dimenavano in continuazione, ma non riuscivano a scappare. Questo riempì di terrore le loro espressioni.


“Capo della famiglia Tang, quando hai deciso di tradire il tuo benefattore, non ti eri immaginato che sarebbe finita così?’ Chiese con tono freddo il giovane. Intento omicida cominciò ad accendere il suo sguardo.


“Amico Chu Feng, per favore risparmiami, prendi in considerazione la piccola Ying e risparmiami la vita.” Il capo della famiglia Tang cominciò ad implorarlo incessantemente.


“Hai ancora il coraggio di menzionare Tang Ying di fronte a me?” L’intento omicida di Chu Feng aumentò anziché diminuire.


“Anziano Yuan Zhen! Anziano Yuan Zhen, aiuto!!!” Il capo della famiglia Tang si rivolse disperato al suo alleato.
 
“Oggi nessuno potrà salvarti.”


Dopo che Chu Feng finì di parlare, strinse il pugno. “Ptchi!” Tang Haichuan e Cao Kuofeng furono fatti a pezzi. Erano stati annientanti completamente.


Molte delle persone attorno sussultarono. Nessuno di loro si aspettava che Chu Feng sarebbe stato così potente.


“Così stavi nascondendo la tua coltivazione.”


Gli occhi dell’Anziano Yuan Zhen stavano brillando. Aveva notato che il giovane era arrivato al quarto livello del Semi Martial Ancestor dopo aver attivato le Ali e l’Armatura del Fulmine. Così aveva pensato che Chu Feng avesse celato la sua coltivazione apposta in passato, per fare abbassare la guardia ai due capifamiglia.


“Te ne sei reso conto solo ora? Temo che sia già troppo tardi.” Chu Feng sorrise freddamente. Poi scorse con lo sguardo la folla attorno. “Oggi massacrerò questa città, chiunque non abbia a che fare con loro, se ne vada immediatamente.”


L’intento omicida di Chu Feng si espanse attorno, incontrastato, formando nubi nere. Le nuvole cupe assomigliavano a bestie feroci che galoppavano nel cielo. L’aura spaventosa riempì la regione.


“Scappiamo!”


La gente si rese conto che Chu Feng non stava scherzando, così molti cominciarono a volare via per fuggire. Temevano di rimanere coinvolti nello scontro.


Dopotutto gli attacchi dei due capifamiglia avevano già ucciso molti spettatori innocenti prima.


Anche se molti si allontanarono dalla famiglia Cao, non fuggirono dalla città. Dopotutto erano curiosi e adoravano guardare battaglie entusiasmanti.


“A tutti i membri delle famiglie Tang e Cao, se volete scappare, potete farlo adesso.”


“Altrimenti non biasimatemi se sarò spietato. Non potrete biasimare me se vi rifiuterete di cogliere l’opportunità di fuggire.” Annunciò freddamente Chu Feng, privo d’emozione.


“Hai ucciso il nostro capofamiglia, non ti lasceremo andare. Ti uccideremo, cane!”


“Figlio di puttana, maledetto animale, ridurrò il tuo corpo in mille pezzi, ti distruggerò!”


“Chu Feng, dissotterrerò ogni resto della tua tomba ancestrale e ucciderò ogni tuo discendente! Distruggerò tutta la tua stirpe!!!”


La gente di entrambe le famiglie era infuriata, come potevano avere paura di Chu Feng? Molti di loro lo stavano indicando e lo stavano maledicendo. I loro insulti erano sempre più volgari e offensivi.

“Boom!!!”


Proprio in quel momento, Chu Feng menò un fendente che squarciò il vuoto, dritto verso la gente che lo stava maledicendo.


Ovunque la lama passasse, sangue schizzò in ogni direzione. Chu Feng aveva ucciso tutti quelli che lo avevano insultato, nessuno era sopravvissuto all’attacco.


“Siete proprio degli ingrati.” Chu Feng sbuffò freddamente senza provare la minima compassione per loro.


Anche se non era un assassino dal sangue freddo, non era nemmeno troppo sensibile. Avrebbe dato loro una scelta, ma se i suoi avversari si fossero rifiutati di fuggire, non li avrebbe risparmiati.


In quel momento, anche se erano rimasti ancora molti membri delle famiglie Tang e Cao, avevano anche paura di lui vedendo come aveva massacrato così tanti loro compagni.


In effetti diversi di loro stavano tremando di paura. Prima che potessero capire cos’era successo, questo giovane dall’aspetto composto si era rivelato un demone dal sangue freddo.


La sua dichiarazione non sembrava più una farsa.


“Chu Feng, credi davvero di poter uccidere tutti i presenti solo perché hai potuto eliminare Tang Haichuan e Cao Kuofeng?” Chiese con un sorriso gelido l’Anziano Yuan Zhen.


Anche se Chu Feng aveva scatenato la sua potenza prima, il vecchio lo stava ancora sottovalutando.


“Mantengo sempre la parola data, ho dichiarato che un giorno, se fossi sopravvissuto, avrei eliminato sicuramente le famiglie Tao e Cao.” Sottolineò il giovane.

“Sciocco ignorante che non capisce l’immensità del cielo e della terra. Mentre puoi mancare di rispetto alle famiglie Cao e Tang, il nostro Padiglione Luyang non te la farà passare liscia.” Dopo aver detto questo, l’Anziano Yuan Zhen girò i polsi e rivelò un Armamento Ancestrale Incompleto.


Era un enorme lama senza filo di colore blu. Era di ottima qualità, di gran lunga superiore alle armi dei due capifamiglia.


Non c’era bisogno di menzionare quanto fosse potente. Una volta sfoderata, avrebbe sollevato un forte vento che poteva muovere le nuvole.


“Roar!!!”


L’Anziano Yuan Zhen lanciò l’enorme lama blu nel cielo. Riecheggiò un ruggito e un’enorme ondate si levò al cielo, spiraleggiando. Presto si trasformò in un’enorme bestia marina.


Il mostro assomigliava ad una gigantesca tartaruga. Mentre galleggiava orizzontalmente nel cielo, pareva una bestia divina discesa nel mondo dei mortali.


“Roar!!!”


All’improvviso la creatura spalancò le fauci e sparò un getto d’acqua verso Chu Feng. Era un attacco davvero formidabile.


“Buzz, buzz, buzz!!!”


Percependo questa provocazione, la spada dell’Imperatore del Magma di Chu Feng cominciò a fremere incessantemente.

Stava tremando per l’entusiasmo, era impaziente di affrontare l’enorme bestia acquatica, come se l’armamento ancestrale incompleto avesse invaso il suo territorio.


“Vai, Imperatore del Magma.”


Chu Feng lanciò piano la sua spada. “Boom!” L’Imperatore del Magma apparì.


“Osi vantarti di fronte a me? Oggi questo imperatore ti darà una bella lezione, maledetta tartaruga bastarda.”


L’Imperatore del Magma era come una tigre feroce che era stata appena liberata. Riuscì a dividere il getto d’acqua e iniziò ad attaccare l’enorme creatura acquatica.


La bestia marina non voleva essere da meno, spalancò la bocca per mordere il nemico. Allo stesso tempo, menò un’artigliata verso l’imperatore del Magma.


L’acqua e il fuoco erano incompatibili, e le due enormi bestie stavano combattendo per determinare il vincitore.





