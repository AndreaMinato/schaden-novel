---
weight: 2183
title: Capitolo 2183 - Saranno tutti uccisi
pubDate: 2024-08-21T13:13:16.599Z
tags:
    - mga
---


Capitolo regolare,
0 capitoli in coda, 0/1 sponsorizzazioni 1 euro a capitolo,
-Schadenfreude


I due armamenti ancestrali incompleti si scontravano freneticamente nel cielo.


Chu Feng e l’Anziano Yuan Zhen cominciarono ad osservare la battaglia come degli spettatori.


Avevano intenzione di lasciare che le loro armi determinassero chi era il più forte, dopotutto rappresentavano anche la potenza del loro proprietario.


“È inutile, l’acqua è sempre stata l’antitesi del fuoco. Inoltre la lama celeste Richiamo dell’Onda delll’Anziano Yuan Zhen è di alta qualità. È impossibile contendere con essa per gli ordinari armamenti ancestrali incompleti.”


“Esatto. Dopotutto è stato il Lord del Padiglione a donargli personalmente la lama celeste del Richiamo dell’Onda.”


“Quel Chu Feng osa davvero combattere contro l’Anziano Yuan Zhen? Non capisce proprio qual è il suo posto.”


Anche se gli altri esperti del Padiglione Luyang non si erano schierati con l’Anziano Yuan Zhen a combattere, stavano chiacchierando con sguardi sicuri.


Nutrivano fiducia nell’Anziano Yuan Zhen. Anche se Chu Feng era riuscito ad uccidere facilmente i due capifamiglia al suo stesso livello di coltivazione, sapevano che l’Anziano Yuan Zhen era molto più potente di Tang Haichuan e Cao Kuofeng.


L’Anziano Yuan Zhen era praticamente impareggiabile tra persone del suo stesso livello.


Così erano sicuri che Chu Feng non potesse competere con lui.


Inoltre l’Anziano Yuan Zhen era un vero Semi Martial Ancestor di settimo livello, mentre Chu Feng aveva rivelato un potere combattivo dello stesso grado solo dopo aver usato varie abilità.


“Roar!!!”


Tuttavia, proprio in quel momento risuonarono dei ruggiti e degli ululati di dolore nel cielo.


Figuriamoci la gente del Padiglione Luyang, perfino i membri delle famiglie Tang e Cao rimasero sbalorditi.


La battaglia tra i due enormi mostri era terminata.


Un risultato del genere però era difficile da accettare per la gente; l’Imperatore del Magma al momento stava picchiando violentemente l’enorme bestia marina. La tartaruga stava ululando in continuazione e ondate d’acqua stavano schizzando fuori dal suo corpo come se fossero sangue.


“Sembra che il tuo Armamento Ancestrale Incompleto sia come te, completamente inutile.” Chu Feng lo derise.

“Umpf, un confronto tra armi non può rappresentare le vere capacità del proprietario. Naturalmente dovrai usare la tua forza per competere se sei un coltivatore marziale.” L’Anziano Yuan Zhen sbuffò freddamente. Stese la mano e l’enorme bestia marina ritornò nelle sue mani sotto forma di enorme lama.


“Ahhhhhh!!!” Poi gridò e menò un fendente contro l’Imperatore del Magma.


Non era un attacco ordinario, era un colpo molto più potente di quello dell’Armamento Ancestrale Incompleto. Era così veloce che l’Imperatore del Magma non fu in grado di schivare.

“Boom!” L’Anziano Yuan Zhen fece tornare l’Imperatore del Magma alla sua forma originale.


La gente del Padiglione Luyang si riempì di gioia vedendo la scena, ma prima che potessero esultare, una figura umana apparì di fronte alla spada dell’Imperatore del Magma e la afferrò.


Si trasformò in un lampo e caricò contro il vecchio.

“Hai finito di attaccare. Ora è il mio turno.”


Chu Feng sollevò la spada dell’Imperatore del Magma. Un bagliore freddo brillò nei suoi occhi mentre calava la lama dall’alto.


“Boom!!!”


Un colpo infuocato divampò. L’Anziano Yuan Zhen fu diviso in due come Tang Haichuan e Cao Kuofeng.


La sola differenza era che i due capifamiglia erano stati tagliati orizzontalmente per la vita, mentre l’Anziano Yuan Zhen dalla testa all’inguine.


“Come può essere?!”


I presenti provarono terrore. Nessuno di loro si aspettava che Chu Feng sarebbe stato così potente. Dopotutto l’Anziano Yuan Zhen non era un ordinario Semi Martial Ancestor di settimo livello.


“Maledizione!” Anche se il suo corpo fisico era stato distrutto, l’Anziano Yuan Zhen non era ancora morto e iniziò a scappare sotto forma di coscienza spirituale.


Era stato ridotto nelle stesse condizioni dei due capifamiglia prima, così naturalmente sarebbe perito come loro.


“Woosh!!!”


Chu Feng aprì la mano. Immediatamente emanò un forte risucchio. Il corpo spirituale dell’Anziano Yuan Zhen fu attirato dalla sua presa.


Tuttavia il suo corpo spirituale non si rimpicciolì e Chu Feng lo prese per il collo.


L’Anziano Yuan Zhen si dimenò violentemente e attaccò la sua mano.


Tuttavia, visto che il suo corpo era stato già distrutto e così il suo dantian, era molto più debole rispetto a prima.

“Chu Feng, lasciami andare! Sono l’aiutante fidato del maestro del padiglione Luyang! Potrò essere clemente con te se mi lascerai andare!”


“Ma se mi ucciderai, ne subirai le conseguenze! Ti farò desiderare di essere morto! Ti farò rimpiangere tutto ciò che hai fatto oggi!” Anche se era stato catturato da Chu Feng, non ammise la sconfitta. Invece iniziò a minacciarlo con ferocia.


In risposta, Chu Feng gli diede due forti schiaffi.


I due colpi distorsero la testa del vecchio. Anche se aveva solo un corpo spirituale, l’Anziano Yuan Zhen fece comunque una smorfia di dolore.


“Cosa ti fa pensare di essere degno di minacciarmi ora?” Disse Chu Feng.


“Uccidimi pure se ne hai il coraggio! Maledetto figlio di puttana! Bastardo di un clan Celeste!”


“Avanti, uccidimi! Vedrai quali saranno le conseguenze!” L’Anziano Yuan Zhen ringhiò con rabbia.


“Ho già sentito queste parole da Cao Yuxuan.”


“E tu farai la stessa fine.”


Emise un’ondata di potere marziale dal palmo e il corpo spirituale dell’Anziano Yuan Zhen esplose.


Dopo averlo eliminato, Chu Feng recuperò gli armamenti ancestrali incompleti e i sacchetti cosmo del vecchio e dei due capifamiglia. Poi rivolse uno sguardo assassino verso i presenti.


“Scappiamo!” I membri del padiglione Luyang e delle famiglie Cao e Tang cominciarono subito a fuggire.


La loro colonna portante era stata uccisa, sarebbero stati spacciati se non fossero scappati.


“Ho detto che avrei massacrato questa città. Pensavate che stessi scherzando?”


L’intento omicida nello sguardo di Chu Feng divenne ancora più intenso. Poi iniziò ad attaccare usando la spada dell’Imperatore del Magma. Fendenti infuocati cominciarono a calare dal cielo in ogni direzione.


Anche se erano attacchi formati da fiamme, erano estremamente taglienti ed erano semplicemente inarrestabili. Non solo fecero a pezzi persone, ma anche molti edifici.


Il sangue cominciò a piovere per il dominio della famiglia Cao. La città stava per collassare.


Risuonarono urla miserabili. Era una scena miserabile e nessuno era stato risparmiato.


Tuttavia Chu Feng non provava rimpianti.


Aveva già dato loro l’opportunità di scappare prima, ma non lo avevano fatto. Pensavano che il giovane avrebbe perso, per questo erano rimasti indietro. In altre parole, non lo avevano preso sul serio.


Eppure adesso, dopo che l’Anziano Yuan Zhen era stato ucciso, avevano iniziato subito a scappare. Non avevano la minima spina dorsale, né lealtà. Le loro cosiddette dichiarazioni di vendetta erano solo parole vuote.


Se alcuni avessero osato affrontarlo senza fuggire, Chu Feng forse li avrebbe risparmiati in considerazione della loro lealtà.


Sfortunatamente per loro, non esisteva nemmeno una persona del genere nell’enorme famiglia Cao. Lo stesso valeva per tutte le guardie della famiglia Tang e il maestoso padiglione Luyang.


Chi si somiglia si piglia. Era un territorio governato dal padiglione Luyang dopotutto.


Fino ad ora Chu Feng aveva incontrato solo feccia tra i sottoposti del padiglione Luyang.


Da come la vedeva, organizzazioni del genere non erano diversi da Sect demoniaci. Sarebbe stato meglio ucciderli.


Mentre rifletteva, Chu Feng divenne ancora più spietato, come se stesse eliminando feccia invece che persone.


Stava praticamente aiutando il mondo eliminando questo male.


Chu Feng aveva mantenuto la parola data e finì il suo massacro.

Non era stata risparmiata una sola persona del padiglione Luyang. Anche i membri d’élite delle famiglie Tang e Cao erano stati uccisi.


Aveva però lasciato andare i vecchi, i deboli, i piccoli e gli invalidi. Da come la vedeva Chu Feng, questa battaglia non aveva nulla a che fare con loro. Anche se facevano parte della famiglia Cao, non erano diversi dal gruppo di deboli lasciati nella famiglia Tang, erano praticamente tutti innocenti.


Chu Feng non temeva che potessero vendicarsi contro di lui in futuro.

Se queste persone fossero state capaci di fargli del male, avrebbe solo potuto biasimare la sua debolezza.





