---
weight: 21900
title: Capitolo 2190 - Un nuovo livello di rispetto
pubDate: 2025-02-14T12:57:25.300Z
tags:
  - mga
---


Capitolo regolare,
-Schadenfreude

“Liberate Tang Ying e uscirò allo scoperto immediatamente.” Ripeté Chu Feng.

“Eheh, pensi che sia uno sciocco? Credi che potrai prenderti gioco di me così facilmente?” Hong Xi lo derise.

“Non hai altra scelta.”

“Non avrei altra scelta? Ti sbagli di grosso.” Hong Xi rise freddamente, poi stese una mano e una forza opprimente apparì dal nulla, avvolgendo Tang Ying e la serva.

Tutti potevano percepire l’aura di Hong Xi, era un Semi Martial Ancestor di nono livello. In altre parole, era al picco del suo stadio.

Sarebbe stato capace di uccidere le due giovani con un solo pensiero, non c’era bisogno di ostentare la sua forza in quel modo.

“Mostrati immediatamente, altrimenti le ucciderò subito.” Minacciò con ferocia Hong Xi.

“So che hai degli Sciamani dal Mantello Reale dal Marchio del Drago tra i tuoi sottoposti, ma dovresti sapere che è impossibile per voi capire dove sono.”

“Se oserai ucciderle, non uscirò allo scoperto e non potrai mai portare a termine la missione che ti ha dato il tuo padrone.”

“Tuttavia, se le risparmierai, mi rivelerò subito. Manterrò la parola.”

“Oggi ti ho dato già un’occasione per uccidermi, ora sta a te la scelta.”

“Naturalmente, se insisterai ad uccidere Tang Ying, allora significa che sei solo un codardo, il resto del mondo deriderà te, e non me.”

“Inoltre non potrai più catturarmi e credo che il tuo padrone non ne sarebbe contento.”

“Così dovresti sapere qual è l’alternativa migliore.” Disse con sicurezza Chu Feng. Sembrava che avesse già capito le intenzioni di Hong Xi.

“Eheh… sei piuttosto intelligente.” L’uomo scoppiò a ridere. Non era uno sciocco, naturalmente aveva valutato pro e contro.

Sembrava proprio che non avesse altra scelta se non liberare Tang Ying, tuttavia era riluttante a farlo perché significava assecondare il nemico.

Tuttavia non voleva nemmeno lasciarsi sfuggire questa opportunità per uccidere Chu Feng, né voleva essere punito dal suo padrone e venire deriso dal resto del mondo.

Alla fine fece un cenno e distrusse i viticci spinosi che legavano Tang Ying e la serva.

Le due donne avevano recuperato la loro libertà.

“Potete andare.” Disse Hong Xi.

Tang Ying e la serva rimasero sbigottite, sembravano confuse, incerte se scappare o no.

Dopo un po’ però cominciarono a fuggire lontano, sembravano davvero in condizioni miserabili mentre scappavano frettolosamente.

“Ordina ai tuoi uomini di smettere di tracciarle.” Disse Chu Feng.

L’espressione di Hong Xi cambiò. Alla fine però guardò i suoi sottoposti accanto.

In risposta, cambiarono espressione. Anche se non avevano un aspetto fuori dal comune, molti avevano capito che dovevano essere gli Sciamani di cui aveva parlato Chu Feng.

Dovevano aver usato tecniche Spirit speciali per tenere traccia delle aure di Tang Ying e della serva. Così non importava dove fossero fuggite, sarebbero state comunque catturate di nuovo.

Chu Feng però aveva svelato i loro trucchi e così i seguaci di Hong Xi non ebbero altra scelta di rinunciare a rintracciarle. Così, finché Tang Ying e A’cai fossero scappate abbastanza lontano, sarebbe stato estremamente difficile trovarle nuovamente.

Anche se i membri del padiglione Luyang non inseguirono le due giovani, alcuni spettatori iniziarono a pensare di poterle catturare.

In effetti alcuni erano già entrati nel vuoto e avevano intenzione di seguirle.

Dopotutto sapevano tutti quanto era potente il padiglione Luyang. Se fossero riusciti a consegnare Tang Ying a loro, avrebbero ottenuto sicuramente molti benefici.

“A tutti i presenti, ascoltate bene: se qualcuno di voi osa pensare di fare loro qualcosa, vi farò desiderare di essere morti.” La voce di Chu Feng risuonò di nuovo. Anche se proveniva solo da un clone, il suo tono conteneva una grande quantità di intento omicida ed era estremamente gelido.

Le espressioni della gente che stava pensando di seguire Tang Ying si infiacchirono. Non osarono più muoversi.

Anche se pensavano che Chu Feng fosse impotente, per qualche motivo presero sul serio le sue parole. Sembrava davvero capace di fare ciò che aveva detto.

Ebbero la sensazione che avrebbero davvero rischiato la vita se avessero preso di mira Tang Ying oggi, così alla fine nessuno di loro osò più seguire le due giovani.

In quel momento molte persone iniziarono a guardare Chu Feng sotto una luce diversa.

Le sue semplici dichiarazioni avevano dimostrato le sue capacità percettive e la sua meticolosità.

Anche se era un suicidio venire qui, sembrava che avesse pianificato tutto.

Prima nessuno avrebbe mai pensato che un mero membro della giovane generazione sarebbe stato in grado di tenere testa ad un’organizzazione molto più potente di lui.

In effetti molti pensavano che Chu Feng non si sarebbe presentato, sarebbe stato sciocco a rivelarsi perché tanto sarebbe morta anche Tang Ying con lui.

Ora però sembrava che la folla lo avesse sottovalutato.

Se Chu Feng non si fosse rivelato, Hong Xi avrebbe perso tempo e risorse, in effetti molti credevano che il giovane sarebbe scappato.

In un certo senso Chu Feng aveva già vinto visto che aveva salvato i due ostaggi e non aveva dovuto rivelare la sua posizione.

Nessuno avrebbe sacrificato la vita per difendere la propria reputazione, così la folla dava per scontato che nemmeno Chu Feng l’avrebbe fatto.

“Si sono già allontanate, ora sono al sicuro. Puoi rivelarti.” Disse Hong Xi.

“Non avere così tanta fretta, aspetta ancora un po’. La loro coltivazione è limitata e devi dare loro un po’ più di tempo.” Disse Chu Feng.

“Non oserai uscire allo scoperto allora?” Chiese freddamente Hong Xi.

“Hai paura?” Chu Feng sorrise.

“Assurdità! Io avrei paura?” Hong Xi iniziò ad accigliarsi.

“Se non uscissi allo scoperto saresti tu a perderci. Inoltre verresti ridicolizzato dal resto del mondo.” Disse Chu Feng.

“Sarai tu a venire ridicolizzato per aver infranto la tua promessa.” Dichiarò Hong Xi.

“Sì, ma ti prenderebbero in giro per essere stato incredibilmente ingenuo.”

“Tu!!!” Hong Xi si infuriò. Alla fine si era reso conto che Chu Feng si stava prendendo gioco di lui.

Iniziò a rimpiangere di aver perso la calma e di essersi lasciato raggirare.

“Visto, avevi davvero paura.” Chu Feng rise.

Hong Xi gridò: “Vile bastardo!!!” Alzò una mano e scagliò un colpo di palmo, distruggendo il clone di Chu Feng.
