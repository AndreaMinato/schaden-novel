---
weight: 2197
title: Capitolo 2197 - Non Ucciso da Me
pubDate: 2025-03-13T13:35:25.216Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Ovetto arricciò le labbra e disse: “Vuoi saperlo? Beh, è semplice. Devi solo evocare un altro paio di spiriti Asura. Non risolveresti il problema allora?”


“Non importa. Che utilità c’è nell’evocare più spiriti? Mi basti tu.” Disse Chu Feng.


“Sei serio o stai mentendo?” Rispose incredula Ovetto, ma rivelò uno sguardo contento.

“Naturalmente. Mi basti tu, il mio caro Ovetto.” Disse con un sorriso il giovane.


“Pah, basta provare ad approfittarti di me. Chiamami regina.”


“Sì, mia regina.” Rispose frettolosamente Chu Feng.


“Meglio.” Ovetto sorrise dolcemente. Era evidente che fosse di ottimo umore.


“Dopo aver raffinato un Martial Ancestor di primo livello, sei riuscita a fare progressi?” Chiese con curiosità Chu Feng.

“Martial Ancestor? In realtà era al nono livello del Semi Martial Ancestor. Anche se può sembrare decente, non è stato in grado di aumentare affatto la mia coltivazione. Dopotutto l’ho ucciso così facilmente, così come avrebbe potuto aiutarmi?”


“Se vuoi aumentare la mia coltivazione, devi cogliere l’attimo e aumentare il tuo livello. Solo se diventerai più forte io potrò diventare più potente. Non vorrai che ti protegga per tutto il tempo, vero?” Disse Ovetto con un sorriso raggiante.


“Naturalmente.” Chu Feng annuì. In effetti, voleva essere lui a proteggerla, non il contrario.


“Bene allora concentrati sul tuo viaggio e chiacchiera un po’ di più con quel vecchio. Ora mi riposerò.” Ovetto si distese nello spazio degli spiriti.


“Riposa bene.” Anche se lo spirito si era andato a riposare e si rifiutava di continuare a parlare, Chu Feng continuò a sorridere come prima.


Senza la sua regina qui, il suo cuore si era sentito vuoto.


Era stato sincero quando aveva detto ad Ovetto che non voleva evocare altri spiriti Asura. Non sarebbe stato un problema per lui, avrebbe potuto trovarne diverse centinaia di migliaia, ma non voleva farlo.

Dopotutto gli spiriti avevano bisogno di raffinare Energia Primaria per aumentare la loro coltivazione in questo mondo ed era necessario uccidere per farlo.


Chu Feng non voleva ammazzare delle persone senza motivo. Battere potenti esperti sarebbe stato difficile, mentre non ci sarebbero stati grandi benefici nell’eliminare guerrieri deboli.


Era già molto difficile sostenere Ovetto, se avesse evocato altri spiriti, ci sarebbero stati dei problemi una volta che avesse dovuto distribuire l’Energia Primaria. Chu Feng desiderava passarla tutta ad Ovetto, non voleva trattarla ingiustamente.


Ma se avesse evocato più spiriti, sarebbe stato poco saggio essere così parziale, così aveva deciso di rinunciare all’idea.


Inoltre aveva la sensazione che gli altri spiriti Asura sarebbero stati più deboli di Ovetto.


Sua madre si era impegnata meticolosamente per sigillare solo Ovetto e Xue Ji nel suo corpo. Doveva esserci un motivo.


Così tanto valeva non evocare altri spiriti inferiori.


Lo stesso valeva per la tecnica segreta dei Cinque Elementi. Se l’avesse usata, avrebbe creato dei cloni di un livello superiore al suo.


Se avesse usato questa abilità, avrebbe potuto evocare cinque cloni al terzo livello del Semi Martial Ancestor.


Mentre potevano sembrare più forti dell’originale, in realtà non era vero.


Chu Feng aveva un potere combattivo incredibile capace di sormontare tre livelli di coltivazione e avrebbe potuto uccidere facilmente guerrieri di quinto e anche competere con coltivatori di sesto livello.


Questo era il potere della sua stirpe celeste.


Tuttavia la tecnica segreta dei cinque elementi era diversa. I cloni sarebbero stati in grado di battersi con guerrieri al loro stesso livello e non li avrebbero sconfitti necessariamente.


Dopotutto era una abilità segrete, mentre i loro avversari erano veri coltivatori.


Così non sarebbe riuscita a dargli un corpo immortale e indistruttibile contro persone con il suo stesso potere combattivo. Era praticamente inutile in una vera battaglia.


Proprio in quel momento, l’Anziano Liu Chengkun disse all’improvviso: “Il tuo spirito Asura è estremamente potente.”

“Anche se la sua coltivazione non è forte quanto lo spirito Asura che ho incontrato prima, dev’essere capace di sormontare almeno quattro livelli di coltivazione o anche cinque a giudicare da come ha ucciso facilmente Hong Xi.”


“Lo spirito Asura che ho visto in passato poteva battere solo guerrieri di tre livelli più forti.”


“Senior Liu, ha incontrato altri spiriti Asura prima?” Chiese con curiosità Chu Feng.

“Sì. Sono stato fortunato da poterne vedere uno. È stato evocato da un certo Sciamano di un Regno Superiore ed era estremamente potente.”


“Tuttavia credo che un giorno diventerai uno Sciamano ancora più potente di lui. Sei così giovane ma sei così forte. Non ho mai visto qualcuno di così potente alla tua età.”


“Inoltre, il tuo spirito è ancora più potente. Di sicuro il suo potere combattivo supera quello dell’altro spiritio.”


“Così credo che supererai sicuramente quello Sciamano. Il regno ordinario dei Cento Raffinamenti non sarà capace di contenerti.” Disse Liu Chengkun.


‘La mia regina è proprio straordinaria, sì’ Il sorriso di Chu Feng si allargò. Le parole di Liu Chengkun avevano già confermato la sua ipotesi. Ovetto era più potente del normale.


In quel momento la sua dolce voce risuonò di nuovo nonostante avesse detto che sarebbe andata a riposarsi: “Non mi sarei mai aspettata che ci fossero altri spiriti Asura. Non significa che avrò la possibilità di affrontare di nuovo altri miei compagni del mio mondo Asura?”


“Vero. Vorrei sperimentare anche io la loro potenza.” Disse con anticipazione Chu Feng.


Mentre parlavano, i due arrivarono ad una catena montuosa. Non era molto grande, ma sia questo territorio che diverse decine di miglia attorno erano completamente disabitati.


Tuttavia, si nascondeva un palazzo sotterraneo qui. Senza nemmeno che Liu Chengkun si spiegasse, Chu Feng capì che doveva essere il territorio della società della Farfalla Rossa.


Non c’era una sola persona nel palazzo sotterraneo però, come se questo posto fosse stato già abbandonato.


“Woosh, woosh, woosh!!!”


Tre figure volarono all’improvviso fuori dal palazzo sotterraneo.


La persona a capo del gruppo era un uomo dai capelli gialli. Chu Feng l’aveva incontrato prima. Anche lui proveniva dalla società della Farfalla Rossa. Allora, questo coltivatore aveva usato metodi speciali per nascondere il suo livello, ma oggi non lo fece. Così Chu Feng poté percepire che era un Semi Martial Ancestor di nono livello. Anche se la sua forza era inferiore a quella di Liu Chengkun, era comunque formidabile.


Le altre due persone erano Tang Ying e la sua serva, A’cai.


Prima, quando le due erano scappate, Liu Chengkun aveva mandato di nascosto i suoi uomini a prenderle. Era stato il guerriero dai capelli gialli a scortarle.


Tang Ying e A’cai rivelarono sorrisi piacevolmente sorpresi vedendo Chu Feng. Evidentemente nessuno dei due si aspettava che il giovane sarebbe riuscito a sopravvivere.


“Porgo i miei rispetti al Lord Anziano!!!” Il guerriero salutò subito Liu Chengkun, poi si rivolse a Chu Feng e fece lo stesso: “È un piacere conoscerla, amico Chu Feng.”


“È troppo cortese, Senior.” Chu Feng ricambiò frettolosamente il saluto. Aveva intuito che questo guerriero era molto più vecchio di lui, doveva essere vissuto per millenni.


“Lasciate che vi presenti. Si chiama Huang Luo, è uno degli Anziani della nostra società della Farfalla Rossa.” Liu Chengkun intervenne.


“Chu Feng porge i suoi rispetti a senior Huang.”


“Non si senta in dovere, non sono degno di ricevere i suoi rispetti.” Huang Luo rise. Era evidente che avesse un’ottima impressione di Chu Feng, altrimenti non sarebbe stato così cortese.

“Lord Anziano, sembra che sia riuscito ad uccidere Hong Xi?!” Chiese Huang Luo con un’espressione entusiasta.

“È davvero morto, ma non sono stato io a farlo. È stato il nostro amico Chu Feng ad ucciderlo.” Spiegò Liu Chengkun.

“Cosa?” Figuriamoci Huang Luo, perfino Tang Ying e A’cai rivelarono espressioni sbalordite.

