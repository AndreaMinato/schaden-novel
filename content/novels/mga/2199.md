---
weight: 2199
title: Capitolo 2199 - Scoperta Accidentale
pubDate: 2025-03-20T10:38:35.285Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Senior!!!” Chu Feng creò frettolosamente una formazione curativa. Fece stendere Liu Chengkun sulla formazione e poi iniziò ad infondere potere spirituale nel suo corpo per diagnosticare che problema avesse e guarirlo.


“Cavolo! Quel vecchio è troppo stanco di vivere. Hai rifiutato solo una volta, ma ha deciso di mutilarsi da solo?” Disse con molta sorpresa Ovetto.


“No, non si sta mutilando, né è ferito. È malato.” Spiegò Chu Feng.


“Malato?” L’espressione di Ovetto cambiò. Non capì perché Liu Chengkun si sarebbe ammalato all’improvviso.


“Sì, è estremamente malato. Dovrebbe essere una ricaduta.” Dopo aver detto questo, Chu Feng divenne silenzioso e cominciò a creare un’altra formazione spirituale per curarlo.


La formazione che aveva prodotto stavolta era davvero potente, ci aveva aggiunto molte erbe curative.


Sfortunatamente era troppo difficile da guarire e ci mise un intero giorno per stabilizzare le sue condizioni.


Tuttavia… Chu Feng rimase scioccato nello scoprire di non poter curare la malattia di Liu Chengkun. In effetti, non riuscì nemmeno a fargli riprendere i sensi.


Huang Luo si fece avanti e gli disse: “Amico Chu Feng, sei davvero incredibile. Anche il nostro presidente avrebbe avuto bisogno di almeno due giorni per stabilizzare la malattia dell’Anziano Liu. Non mi sarei mai aspettato che ci saresti riuscito in un giorno.”


“In tal caso, sapete già cos’ha?”


“Non glielo nasconderò, amico Chu Feng. Ha una malattia incurabile, solo gli Sciamani dal Mantello Immortale potrebbero guarirlo.”


“Ma perfino uno Sciamano dal Mantello Immortale dovrebbe curarlo ogni giorno per un intero anno per guarirlo completamente.”

“Come potrebbero figure del genere essere disposte a trascorrere un intero anno a curare persone come noi? Questo è il motivo per cui la malattia dell’Anziano Liu è definita incurabile.”


“In effetti, la malattia dell’Anziano Liu è entrata nello stadio terminale. Non potrà continuare a vivere ancora a lungo."


"È proprio per questo motivo che la sua malattia è ricaduta così rapidamente. La sua situazione sta diventando sempre più instabile." Disse Huang Luo in successione.


Dopo aver appreso quella notizia, Chu Feng ebbe un tuffo al cuore. Sebbene non conoscesse Liu Chengkun da molto tempo, lo ammirava profondamente e si sentiva in debito con lui.


Pensare che un uomo così buono non avrebbe potuto vivere ancora a lungo a causa della sua malattia lo faceva sentire estremamente insoddisfatto.


"Chu Feng, in realtà non è stata una coincidenza che ci trovassimo presso la Famiglia Tang. È stato l’Anziano Liu a portarmi lì di proposito."


"Aveva ricevuto la notizia e aveva dedotto che avrebbe potuto tentare di salvare Tang Ying. Per questo voleva aiutarla."


"L’Anziano Liu aveva una grande considerazione di lei. Sperava profondamente che si unisse alla nostra società della Farfalla Rossa. Addirittura, ha dichiarato che è stata una perdita per la nostra società il fatto che avesse rifiutato di unirsi a noi."


"Allo stesso tempo, ha detto anche che, anche se avesse continuato a rifiutarci, non avrebbe mai voluto che un talento come il suo cadesse per mano del Padiglione Luyang."


"A dire il vero, mi vergogno. Dopo che l’Anziano prese quella decisione, lo esortai persino a non esporsi al pericolo per causa sua."


"Questo perché ero certo che nemmeno l’Anziano Liu avrebbe potuto sconfiggere Hong Xi. Ma… si è rifiutato di ascoltare i miei consigli."


"Dunque, Chu Feng, l’Anziano Liu era davvero disposto a sacrificarsi per aiutarla prima ancora di partire per la Famiglia Tang." Spiegò Huang Luo.


Chu Feng si sentì ancora più a disagio.


"Posso vedere che è una persona passionale. E so anche che, dopo aver saputo tutto questo, si sentirà sicuramente a disagio."


"Tuttavia, non deve affliggersi troppo. L’Anziano Liu era disposto a sacrificarsi per lei anche perché sapeva che non gli restava molto da vivere."


"Piuttosto che morire lentamente tormentato dalla malattia, preferiva morire con uno scopo. Per lui, morire per salvarla era qualcosa di significativo." Disse Huang Luo.


"Senior, non deve parlarne in questo modo. Se ha detto che la sua malattia può essere curata dagli Sciamani dal Mantello Immortale, significa che non è necessariamente destinato a morire." Disse Chu Feng.


"È vero che gli Sciamani dal Mantello Immortale, e abbiamo anche cercato qualcuno per guarirlo. Ma…!" Huang Luo non terminò la frase e sospirò.


Chu Feng in realtà voleva dire a Huang Luo che un giorno sarebbe diventato uno Sciamano dal Mantello Immortale. Se Liu Chengkun fosse stato ancora vivo, sarebbe stato disposto a curarlo.


Tuttavia, Chu Feng non voleva vantarsi. Dopo tutto, non era ancora arrivato a quel livello  e non sapeva quanto tempo ci sarebbe voluto per diventarlo. Per questo non disse nulla.


"Rumble!!!"


In quel momento, il palazzo sotterraneo iniziò improvvisamente a tremare. Dalla superficie sovrastante si udì un forte rumore.


"Accidenti! I membri del Padiglione Luyang che ci hanno rintracciato?" L'espressione di Huang Luo cambiò immediatamente.


"Senior Huang, aspetti qui. Andrò a controllare," disse Chu Feng mentre usciva rapidamente dal palazzo sotterraneo. Dopo aver nascosto la propria aura, si librò nel cielo.


Tuttavia, dopo essere salito in alto e aver osservato la foresta montuosa sottostante, Chu Feng non trovò alcuna traccia di persone del Padiglione Luyang. In realtà, non vide nemmeno segni di distruzione nella montagna sottostante.


Non trovando nulla, Chu Feng decise di volgere lo sguardo nella direzione da cui era originato il terremoto.


"Quello è…?"


Utilizzando i suoi Occhi Celesti per osservare l'area circostante, Chu Feng rimase scioccato nel vedere una luce soffusa provenire dal punto in cui era avvenuto il sisma.


Quella luce era molto bella. Tuttavia, era visibile solo attraverso gli Occhi Celesti.


"Strano. Non l'avevo vista prima di arrivare qui. Deve essere sicuramente artificiale."


Chu Feng non riusciva a determinare di cosa si trattasse, ma voleva investigare. Così, si nascose nel vuoto e iniziò ad avanzare con cautela verso il luogo da cui proveniva la luce.


Alla fine raggiunse il punto illuminato. Era un lago tra le montagne.


Quella luce invisibile a occhio nudo avvolgeva tutta la superficie dell’acqua.


Entrandoci, il bagliore divenne sempre più intenso.


All'interno di quella densa luminosità, il potere spirituale di Chu Feng perse efficacia. Anche i suoi Occhi Celesti cessarono di funzionare.


"Potrebbe essere un tesoro?"


In quel momento, Chu Feng ebbe la sensazione che il bagliore provenisse da qualche tipo di tesoro. Altrimenti, non avrebbe potuto bloccare il suo potere spirituale e persino pararsi dall’osservazione dei suoi Occhi Celesti.


Sebbene Chu Feng non potesse ancora determinare di cosa si trattasse, era certo che non fosse opera dei membri del Padiglione Luyang.


"Chi è venuto qui?"


"Chi ha usato questo tipo di tesoro?"


"Qual è la loro intenzione? Che ci siano dei tesori nel lago?"


Con molte domande in mente, Chu Feng continuò ad avanzare. Tuttavia, più procedeva, meno riusciva a vedere.


Alla fine, riusciva a distinguere solo ciò che si trovava entro dieci metri da lui. Oltre quella distanza, riusciva a vedere solo ombre indistinte.


In una situazione del genere, Chu Feng non osò abbassare la guardia. Pur avendo nascosto la propria aura, decise di estrarre la sua Spada dell'Imperatore del Magma. Dopo averne occultato la luce ardente, avanzò con ancora più cautela.


Chu Feng aveva la sensazione di raggiungere la fonte del bagliore.


Alla fine scorse una sagoma indistinta. Si avvicinava sempre di più, sempre di più. Alla fine, quella figura entrò nel raggio di dieci metri dalla sua visuale.

“Ssssss!!!”


Chu Feng non riuscì a trattenersi e sussultò.


Era una donna molto bella, anche se non poteva competere con Ovetto, sicuramente superava di gran lunga Tang Ying in quanto a fascino.


Il suo naso dritto e leggermente sollevato, le sue labbra piene e morbide, e quel viso ovale e sensuale. Si poteva dire che i tratti del suo volto fossero estremamente belli.


Inoltre, oltre ai suoi lineamenti raffinati, aveva anche un fisico straordinario. Le sue curve erano perfettamente proporzionate nei punti giusti. Si poteva dire che sembrava una seduttrice.


In aggiunta, la sua pelle era incredibilmente bella. Non solo era candida come la neve, ma era anche luminosa e traslucida come una perla.


Aspetto più importante, in quel momento, non indossava assolutamente nulla.  


Così… era apparsa completamente nuda di fronte a Chu Feng.

