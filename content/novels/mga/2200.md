---
weight: 22000
title: Capitolo 2200 - Cure gratuite
pubDate: 2025-03-21T08:56:40.390Z
tags:
    - mga
---


Non sembrava stesse facendo un bagno, ma che stesse curando le sue ferite. Era seduta a gambe incrociate e attorno a lei c’era una formazione Spirit. I suoi occhi erano chiusi e solo le sue lunghe ciglia stavano tremando lievemente.


“Woosh!!!”


Proprio in quel momento, lei spalancò gli occhi e rivelò un’espressione sbalordita quando vide Chu Feng.


Evidentemente era stata colta di sorpresa. Ma subito dopo il suo stupore fu rimpiazzato da intento omicida.

“Muori!!!”


La donna scagliò un pugno contro Chu Feng, raggiungendolo all’istante visto che il giovane distava solo dieci metri da lei.


Semi Martial Ancestor di primo livello. Era un risultato notevole per la sua età che doveva essere simile a quella di Chu Feng. Non era affatto debole.


Inoltre aveva un potere combattivo sbalorditivo capace di sormontare due livelli di coltivazione. In altre parole, anche se era solo al primo livello del Semi Martial Ancestor, poteva rivaleggiare con coltivatori al terzo livello.


Anche se poteva essere considerata formidabile per qualcuno della sua età, non poteva essere considerata molto forte per Chu Feng.


Se non altro, non riuscì a ferirlo.


“Crash!!!”


Chu Feng neutralizzò il pugno con un solo pensiero.

“È stato un incidente.” Il giovane volò via immediatamente e si allontanò dal lago.


Chu Feng voleva andarsene per evitare il problema. Tuttavia continuava ad avere la sensazione che fosse inappropriato. Dopotutto l’aveva sorpresa nuda.


Che l’avesse fatto intenzionalmente o no, si sentiva in debito e decise di restare sulla superficie del lago e aspettare che la donna comparisse.

“Buzz!!!”


Luce multicolore simile a quella di un tramonto iniziò a precipitarsi verso il lago e presto scomparì completamente.


“Splash!!!”


Schizzò dell’acqua al cielo e una figura apparì di fronte a Chu Feng.

Era quella donna. Adesso indossava un lungo abito verde chiaro che la faceva assomigliare ad uno spirito.


Tuttavia, per qualche motivo, mentre la guardava Chu Feng non poté trattenersi dal pensare a come l’aveva vista prima.

“Clank!!!”


All’improvviso la donna evocò una spada tagliente. Era lunga solo un metro e anch’essa era di colore verde chiaro. La lama era accompagnata da un potere sconfinato, non era ordinaria, era un Armamento Ancestrale Incompleto.


“Non potresti competere con me nemmeno con il tuo Armamento Imperiale Ancestrale, che ne dici di risolverlo pacificamente?” Disse Chu Feng.


“Maniaco bastardo, dimmi il tuo nome!” Gridò con rabbia la donna indicandolo con la spada.

“Maniaco bastardo? Ti sbagli, non ti ho guardato apposta.”

“Inoltre, se fossi davvero un maniaco, ci sarebbe bisogno che scappi? Sei più debole di me, potrei approfittarmi di te. Così perché dovrei solo limitarmi a guardarti nuda?” Disse Chu Feng.


“Tu!!!” La donna arrossì, ma sembrò capire la situazione.


“Basta con i tuoi cavilli. Se non l’hai fatto per vedermi nuda, perché sei apparso qui?” Chiese la donna.

“Stavo riposando nella montagna, sei stata tu a fare tremare la montagna. Pensavo che fosse successo qualcosa e così ho controllato dall’alto il territorio attorno.”


“Dopo aver visto la luce, pensavo che fosse qualcosa di strano. Così sono venuto qui ad indagare.” Spiegò Chu Feng.


“Puoi vedere la luce?” Chiese la donna.

“Sì.” Chu Feng annuì.

“Allora come sei riuscito ad attraversare lo strato di luce?” Chiese la donna.

“Attraversare? Non c’era nessun ostacolo, come ho fatto ad attraversarlo?”


“Cosa? Non hai trovato la formazione Spirit difensiva?” Chiese la donna.


“Evidentemente no.” Chu Feng alzò le spalle.

“Quella maledetta vecchia scarpa. Ha osato ingannarmi.” La donna si infuriò. Mentre parlava, tirò fuori una sfera di cristallo e la lanciò lontano.


In risposta, Chu Feng stese un palmo e la prese al volo.


“La luce che sigillava potere Spirit è stata rilasciata da questa sfera di cristallo?” Dopo aver esaminato con attenzione l’oggetto, Chu Feng chiese: “Dove l’hai ottenuta?”


“Perché ti importa? Restituiscimila.” La donna stese la mano.

“Non la vuoi nemmeno più. Così ora è mia dato che l’ho raccolta.” Scherzò Chu Feng.


“Chi ha detto che non la volevo? Ci stavo solo giocando lanciandola.” Cavillò la donna.


In risposta, Chu Feng sorrise. Poi gliela rilanciò. Disse: “In effetti è capace di creare fluttuazioni per isolare da potere Spirit, ma non contiene alcuna formazione difensiva.”

“Maledetta vecchia scarpa, in effetti mi ha ingannato.” Dopo aver sentito cos’aveva detto Chu Feng, la donna si infuriò ancora di più e iniziò a stringere i denti con rabbia. Comunque ripose via la sfera di cristallo.


All’improvviso la donna cambiò espressione e la sua pelle cominciò a diventare rossa. Sembrava che stesse arrostendo e, allo stesso tempo, iniziò ad emanare calore.


Il suo corpo parve indebolirsi al punto da morire da un momento all’altro.


“Maledizione.” La donna si girò immediatamente e si rituffò nel lago.


In risposta, Chu Feng si accigliò. Il suo sguardo iniziò a cambiare e anche lui entrò nel lago, aveva deciso di seguirla.

“Perché mi stai seguendo? Non hai visto abbastanza?” Chiese scontenta la donna.


“Anche se ti spogliassi e ti buttassi nel lago, non saresti in grado di curare la tua ferita. Io, invece, posso aiutarti.” Disse Chu Feng.


Aveva detto la verità. Era già riuscito a capire cosa le stava succedendo e si era accorto che aveva un tipo di malattia speciale.


Chu Feng aveva capito che prima stava usando una tecnica curativa.

Sfortunatamente per lei, le tecniche Spirit di quella donna erano insufficienti, era solo una Sciamana dal Marchio dell’Insetto. Sarebbe stato molto difficile per lei guarire in breve tempo al suo livello.


“Sei riuscito a capire che sono malata?” La donna rivelò un’espressione sbalordita ed entrò in allerta.


“Ti ho visto per sbaglio prima, ma non l’ho fatto apposta. Se desideri biasimare qualcuno, puoi solo biasimare chi ti ha dato la tua sfera di cristallo schifosa.”


“Non ti avrei trovato se non l’avessi usata per rilasciare una luce che solo uno Sciamano può vedere.”


“Indipendentemente da cos’è successo, rimane il fatto che ho visto il tuo corpo, così come compenso, sono disposto a stabilizzare la tua condizione gratuitamente.”


“Basta con le tue assurdità. Solo uno Sciamano dal Marchio del Drago o un guerriero di livello superiore sarebbe in grado di stabilizzarmi in breve tempo.” Disse la donna.

“Per questo sono in grado di farlo.” Rispose Chu Feng.


“Bugiardo. Come puoi essere uno Sciamano dal Marchio del Drago alla tua età?” La donna rivelò un’espressione incredula. In effetti provò perfino disprezzo nei suoi confronti perché pensava che si stesse vantando.


Una scia di potere Spirit dal marchio del Drago iniziò a spiraleggiare attorno al corpo di Chu Feng: “Mi credi ora?”


“Sei davvero uno Sciamano dal Marchio del Drago?!” La donna strabuzzò gli occhi e rivelò un’espressione sbalordita.


“Allora, vuoi che ti aiuti? Non ti dovrai spogliare per ricevere il mio aiuto. Ma se vorrai contare solo sulle tue forze, temo che dovrai usare di nuovo quella tecnica e non potrai stabilizzare le tue condizioni in breve tempo.”


“Inoltre, in quella situazione, non potresti andartene da qui e dovresti rimanere nel lago.”

“Se qualcuno passasse e ti vedesse, non oserei garantire che sia un uomo onorevole come me e che non ti farebbe nulla.” Disse Chu Feng.


“Tu!!!”


“Ti dirò questo, sono la discepola personale dell’Anziano della Direzione Su Jingrui della valle della Nuvola del Tramonto.”


“Se oserai farmi qualcosa, ne subirai le conseguenze.” Minacciò con ferocia la donna.

