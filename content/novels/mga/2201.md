---
weight: 22010
title: Capitolo 2201 - Assoluta Fiducia
pubDate: 2025-03-26T14:13:13.241Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Dato che non vuoi il mio aiuto, allora fa finta che non ho detto niente.” Chu Feng si preparò ad andarsene.

“Ehi, ehi, ehi! Chi ha detto che potevi andartene? Ti sto dicendo di aiutarmi, ma… ma non devi pensare di poterti approfittare di me.” Disse ad alta voce la donna.

“Sembro un tipo del genere?” Chiese Chu Feng.


“Sì.” La donna annuì senza la minima esitazione.

“Sciocca.” Chu Feng sospirò esasperato, poi con un cenno iniziò a manifestare potere Spirit.


Poi mosse rapidamente le mani e la sua energia cominciò a trasformarsi. In un batter d’cchio, creò una brillante formazione Spirit che circondò la donna.

“Incredibile!!!” La donna rivelò uno sguardo sbalordito e ammirato vedendola.


Non si sarebbe mai aspettata che Chu Feng fosse uno Sciamano dal Marchio del Drago e che le sue tecniche Spirit fossero così raffinate.


La donna iniziò a cooperare con Chu Feng, facilitando il processo.


Grazie ai suoi sforzi meticolosi, Chu Feng riuscì finalmente a stabilizzare le sue condizioni, se non altro non avrebbe avuto una ricaduta per il momento.


Tuttavia, anche se si era ripresa piuttosto velocemente, la malattia della donna era ancora più grave di quella dell’Anziano Liu Chengkun. Probabilmente perfino uno Sciamano dal Mantello Immortale avrebbe faticato a curarla.


Chu Feng non sapeva davvero come questa donna l’avesse contratta. Aspetto più importante, sembrava una malattia congenita. In altre parole, era il suo destino.


“Non mi sarei mai aspettata che fossi davvero capace. Ehi, qual è il tuo nome?”


“Da che organizzazione provieni? Perché non ho mai sentito parlare di te? Sei così giovane, eppure sei già al secondo livello del Semi Martial Ancestor e hai anche un potere combattivo sbalorditivo capace di sormontare tre livelli di coltivazione. Puoi competere con quel branco di bastardi dei clan celesti. Ma ho la sensazione che tu sia ancora più forte di loro.”


“Inoltre, aspetto più importante, sei uno Sciamano dal Marchio del Drago. Inoltre le tue tecniche Spirit superano quelle di ogni altro Sciamano dal Marchio del Drago che ho incontrato finora. Dimmi, chi sei esattamente?”


“È impossibile che tu non sia famoso.”


Dopo che le sue condizioni si erano stabilizzate, iniziò a fargli diverse domande. Si era completamente dimenticata dell’umiliazione di prima.


“Non sai che devi presentarti prima di chiedere agli altri come si chiamano?”

“Mi chiamo Xu Yiyi. Sono una discepola della valle della Nuvola del Tramonto.”


“Mi chiamo Chu Feng.”

“Cosa? Sei quel Chu Feng?” Xu Yiyi mostrò di nuovo un’espressione stupita. Il suo stupore stavolta era ancora più intenso rispetto a prima. Rimase a bocca aperta per lo shock.


“Mi conosci?” Chiese Chu Feng.


“No, ma ho sentito parlare di te. Non sei andato a salvare la tua amica?”


“Ma è ragionevole. Con la tua coltivazione, se fossi andato a salvare la tua amica, saresti morto.” Aggiunse Xu Yiyi.


Chu Feng si rese conto di cosa stava parlando. Hong Xi doveva aver diffuso notizia della cattura di Tang Ying e probabilmente anche questa Xu Yiyi era venuta a saperlo.


“Sono solo riuscito a stabilizzare la tua malattia e non a metterla sotto controllo permanentemente. Ti consiglierei di continuare il tuo viaggio, altrimenti potresti avere una ricaduta. Dopotutto non tutti sono gentili come me, disposti perfino a darti una mano.”


“Ehi ehi ehi! Sembra che tu non sia contento dal tuo tono? È perché ho detto che non sei andato a salvare la tua amica e ho suggerito implicitamente che tu non sei leale nei confronti dei tuoi amici, e questo ti ha fatto arrabbiare?” Disse ridacchiando Xu Yiyi.


“Ora siamo pari. Addio.” Disse Chu Feng, entrando nel vuoto.


Dopotutto era solo uscito ad indagare sulla situazione fuori. Forse Huang Luo era preoccupato per lui.


In risposta, Xu Yiyi gridò: “Ehi ehi ehi, aspetta! Ho un regalo per te.”


Chu Feng però l’aveva solo aiutata per compensarla. Ormai si era sdebitato e così naturalmente non avrebbe accettato nulla da lei.


Così il giovane l’aveva sentita, ma desiderava accettare il suo dono.


“Che uomo meschino. Non posso nemmeno fare una battuta.”


“Non ti ho nemmeno fatto nulla dopo che mi hai vista nuda. Perché scappi subito dopo che ho fatto una battuta?”


Vedendo che Chu Feng se n’era andato, Xu Yiyi increspò le labbra con fare scontento. Aprì la mano e guardò il distintivo nel suo palmo mentre scuoteva la testa: “Sei tu ad avere vedute troppo ristrette, volevo aiutarti.”


Dopodiché Xu Yiyi si trasformò in luce turchese e cominciò a volare verso il padiglione Luyang.


Per quanto riguardava Chu Feng, naturalmente non notò che direzione avesse preso Xu Yiyi. In quel momento, era tornato nel palazzo sotterraneo.


“Senior Liu, si è svegliato?!!!!” Dopo che tornò, Chu Feng mostrò subito un’espressione piena di gioia.

“Chu Feng, ho sentito cos’è successo da Huang Luo. Non so davvero come ringraziarti per aver stabilizzato le mie condizioni.” Disse l’Anziano.


“Senior, era solo il mio dovere. Come si sente ora?” Chiese molto preoccupato Chu Feng.


“Non sto affatto esagerando, stavolta mi sento molto meglio in confronto alle altre volte.”


“Amico Chu Feng, le tue tecniche Spirit sono davvero eccezionali. Anche se sei uno Sciamano dal Marchio del Drago, le tue tecniche superano già quelle del nostro presidente. Amico Chu Feng, sei davvero degno di essere uno Sciamano Asura.” Lodò Liu Chengkun.


“Senior, diventerò presuntuoso se continuerà a lusingarmi così.” Chu Feng si grattò la testa con imbarazzo.


“Sembra che i movimenti di prima non fossero dovuti al padiglione Luyang?” Chiese Huang Luo.


Dopo aver visto Chu Feng tornare con tranquillità, aveva intuito che non ci dovevano essere problemi. Tuttavia voleva accertarsi della sua ipotesi.


“Era solo una passante e non un membro del padiglione Luyang. Inoltre è al primo livello del Semi Martial Ancestor. Non è una minaccia per noi.” Disse Chu Feng.


“Ottimo.” Huang Luo annuì con sollievo.

“Amico Chu Feng, avrei una richiesta presuntuosa, non so se potresti…”


Tuttavia, prima che potesse finire, Chu Feng lo interruppe: “Se vuole invitarmi come ospite, non deve più menzionarlo.”


“Eh…” Liu Chengkun fu colto dall’imbarazzo e non poté continuare.


Anche Huang Luo si sentì a disagio. Avevano pensato entrambi che Chu Feng avrebbe rifiutato, ma non che l’avrebbe fatto in modo così schietto.

“Questo perché, anche se senior Liu non mi invitasse, le avrei comunque chiesto di portarmi nella società della Farfalla Rossa a dare un’occhiata.” Disse con un sorriso Chu Feng.


Liu Chengkun e Huang Luo mostrarono espressioni piene di gioia. Non si sarebbero mai aspettati che Chu Feng… avrebbe fatto una pausa ad effetto.


Inoltre non credevano che avrebbe davvero accettato di essere un ospite della società della Farfalla Rossa.


“Ahahah, grandioso. È una benedizione per noi avere un ospite distinto come l’amico Chu Feng.”

“Il nostro presidente sarà sicuramente molto contento di vederti.” Liu Chengkun sembrava pazzo di gioia.


“Senior, così mi mette in imbarazzo, dovrei essere io a dirlo.” Chu Feng stava dicendo la verità, in effetti ormai aveva compreso la natura della società della Farfalla Rossa.

Il loro raggio d’azione era limitato al territorio controllato dal padiglione Luyang, e osavano affrontarlo direttamente.


Anche la società della Farfalla Rossa era uno degli obiettivi del padiglione Luyang. Così avevano costruito frazioni e quartieri generali in posti nascosti e tenevano nascosti i loro movimenti. Solo i membri della società ne erano a conoscenza.


Questo valeva in particolare per la loro sede principale. Era il loro più grande segreto e in effetti la sua posizione sarebbe sempre cambiata dopo un certo periodo di tempo. Chi non era abbastanza degno non avrebbe mai saputo dov’era, questa regola valeva sopratutto per un estraneo come Chu Feng.


Ora però l’Anziano Liu Chengkun lo aveva invitato nel loro quartier generale come ospite. Era un segno di fiducia assoluta.

