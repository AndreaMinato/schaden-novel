---
weight: 22040
title: Capitolo 2204 - Potrebbe essere vivo
pubDate: 2025-04-04T12:49:51.999Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Tuttavia, rimane il vice presidente della società della Farfalla Rossa. È secondo solo al presidente, non dovrebbe giungere a conclusioni senza fare indagini prima.”


“Mentre non importa per un estraneo come me ed era ragionevole che mi attaccasse, ma la questione è diversa per Senior Liu.”


“Anche senza contare che è un Anziano della direzione e dovrebbe nutrire una certa fiducia in lui, è anche gravemente malato.”


“Eppure ha insistito a punirlo e lo ha anche costretto ad inginocchiarsi. Non è eccessivo?”


“Inoltre un conto era che lo avesse fatto per adempiere al suo dovere, ma prima ha detto deliberatamente a Senior Liu: ‘Non pensare di poterti pavoneggiare qui solo perché sei il maestro del capo’.”


“Non so se provava già qualche risentimento nei confronti di Senior Liu, forse si è limitato ad usare la mia presenza per mettere in difficoltà Senior Liu e dimostrare la sua potenza come vice presidente?”


“Non per essere invadente, ma senior Liu è il maestro della presidente, anche se ha una posizione inferiore alla sua, ha un grado di anzianità di gran lunga superiore.”


“Credo che, anche se è il vice presidente, dovrebbe trattare Senior Liu con più rispetto. È davvero sbagliato attaccare deliberatamente Senior Liu approfittandosi della sua carica.”

“Dopotutto sta davvero poco bene.”


“Chu Feng, tu!!!” La faccia di Zhao Ruofan divenne verde. Voleva interrompere il discorso di Chu Feng… ma il giovane si era rifiutato di dargli l’opportunità di farlo.


In effetti anche le espressioni di Liu Chengkun, Huang Luo e degli altri cambiarono. Guardarono Chu Feng con un nuovo livello di rispetto.


Le parole del giovane erano state davvero spietate. Anche se stava solo attaccando indirettamente Zhao Ruofan, avevano informato il capo della società della sua condotta malvagia.


Tutti sapevano che la presidente della società rispettava moltissimo il suo maestro.


“Vice presidente Zhao, è vero? Ha davvero detto questo quando ha fatto inginocchiare il mio maestro?” In effetti il capo della società al momento stava mostrando un’espressione infuriata.


In effetti aveva già saputo di questo comportamento anche senza che Chu Feng lo menzionasse.


Era comunque arrivata dopo, così non sarebbe stato consono da parte sua attaccare il vice presidente Zhao.


Ora però Chu Feng aveva fatto questa dichiarazione e così il capo doveva intervenire.


“Presidente, non… non era davvero mia intenzione. Ho solo…” Zhao Ruofan fu colto da un lieve panico. Dopotutto Chu Feng aveva detto la verità e c’erano dei testimoni.


“Non devi dire altro. Spero solo che sia l’ultima volta che accade. Se succederà di nuovo, temo che il posto di vice presidente dovrà passare a qualcun altro.”


“Non voglio che qualcuno sfrutti la sua posizione per i suoi interessi e vendette private.” Disse freddamente la presidente.


Chu Feng immaginò che ci fossero dei conti in sospeso tra Zhao Ruofan e Liu Chengkun, altrimenti il capo della società non avrebbe usato quelle parole per descrivere il suo comportamento.


“Presidente, io… io…” L’espressione di Zhao Ruofan divenne ancora più scontenta. Non sapeva come rispondere. Non si sarebbe mai aspettato che la situazione si aggravasse fino a questo punto.


“Non dire altro, vai.” La presidente fece un cenno della mano con freddezza.

“Mi congederò.” Zhao Ruofan non osò ribattere e poté solo ritirarsi.


Anche se i membri della società pensavano che l’avvertimento del loro capo fosse stato già molto severo, Chu Feng ebbe la sensazione che fosse stata troppo tollerante.


Anche se il giovane non sapeva perché non lo avesse punito, immaginò che ci fosse un motivo dietro le sue azioni.


Dopodiché Chu Feng fu trattato come un onorato ospite e gli venne assegnato un palazzo sontuoso dove riposare.

Non solo era un alloggio davvero eccellente, gli avevano fornito molte serve e cuochi personali.


Era evidente quanto gli avessero riservato un trattamento di favore.


Tuttavia, Chu Feng notò che la presidente della società non si fidava completamente di lui.


Anche se era trattato molto bene, il palazzo era circondato da una formazione Spirit che lo isolava dall’esterno.


Tuttavia questo scudo era inutile di fronte agli Occhi Celesti di Chu Feng. Tuttavia… rimaneva il fatto che il giovane era qui in qualità di ospite, e un ospite si sarebbe dovuto adeguare alle condizioni del padrone di casa.


Inoltre Chu Feng non era molto interessato alla società della Farfalla Rossa, non voleva sprecare tempo ad indagare le sue condizioni e forza combattiva.


Dopotutto aveva accettato di venire qui solo per fare un favore a Liu Chengkun e ripagarlo del suo aiuto.


Chu Feng non aveva intenzione di rimanere qui a lungo. Dopotutto non aveva ancora vendicato Wang Qiang. Era una questione che lo preoccupava da tempo.


“Ovetto, se incontrassimo quella donna demoniaca, sei sicura di poterla eliminare?” La coscienza di Chu Feng era nel suo spazio degli spiriti. Era seduto a terra e stava chiacchierando con Ovetto.


“Nemmeno io so a che livello sia quella donna demoniaca. Tuttavia penso che sia almeno una Martial Ancestor. Credo di avere solo il 30% di probabilità di poterla sconfiggere.”


“Trenta per cento? Quella donna è così potente?” Chu Feng si accigliò. Sapeva di non essere abbastanza forte per competere con quel mostro, così poteva solo riporre speranza nella sua regina.


Tuttavia, perfino lo spirito aveva detto di non essere certo di poterla sconfiggere. Allora non significava che avrebbe dovuto aspettare a lungo prima di poter vendicare Wang Qiang?


All’improvviso Ovetto disse: “Credo che tu sia confuso dall’odio, sei diventato uno sciocco.”


“Perché la pensi così?”

“Mentre è vero che Wang Qiang è stato catturato da quella donna demoniaca, come sei certo che sia morto?”

“Anche se non so molto di quel balbuziente, ho la sensazione che non sia da sottovalutare. Specialmente da quando avete iniziato a viaggiare insieme, ne ho avuto ancora di più la certezza.”


“Come potrebbe essere morto così facilmente?”

“Non dimenticare che è cresciuto tra le rovine dell’Antica Era.” Disse Ovetto.


“Ma il numero di ossa nella foresta…”


Ovetto lo interruppe: “Sarebbe facile spiegarlo. Forse quella pila di ossa c’erano già prima che catturasse Wang Qiang e gli altri.”


“Ci ho pensato anche io, ma rimane il fatto che non ho ancora notizie di Wang Qiang.” Rispose Chu Feng.


“Mentre è davvero sospetto che non ci sia notizia di Wang Qiang, è anche vero che nessuno ha più parlato di quella donna demoniaca. Non credi che sia ancora più sospetto?” Chiese Ovetto.


“In effetti è vero.” Chu Feng annuì.


“Anche se penso che sia improbabile che sia ancora vivo, rimane il fatto che c’è ancora una possibilità che sia sopravvissuto.”


“Così non deprimerti tutto il giorno. Non ti saresti addolorato per niente se il tuo fratello in realtà non fosse neanche morto?”

“Invece che intristirti per Wang Qiang, dovresti pensare a come sistemare quella vecchia scarpa.” Disse Ovetto.

