---
weight: 2208
title: Capitolo 2208 - Crisi
pubDate: 2025-04-22T06:54:22.527Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Davvero?” Chu Feng si riempì di gioia, naturalmente era contento di poter diventare uno Sciamano dal Mantello Immortale.


Questo non perché volesse diventare famoso, ma piuttosto perché sarebbe stato in grado di curare la malattia di Liu Chengkun, sciogliendo così un nodo nel suo cuore.


“Naturalmente. Domani ti inviterò nella grande sala e la presidente annuncerà pubblicamente la questione.” Disse il vecchio.


“La ringrazio senior.” Chu Feng provò molta gratitudine. Anche se non sapeva i dettagli, poteva immaginare che fosse stato molto difficile ottenere l’invito. Sapeva che Liu Chengkun doveva aver fatto molti accordi dietro le quinte per lui.


Dopotutto… non faceva parte della società della Farfalla Rossa.


Tuttavia Chu Feng non poteva immaginarsi che Liu Chengkun non era davvero riuscito ad ottenere un invito per lui.


“Non c’è bisogno di essere così cortese nei miei confronti. Vai a riposarti. Verrò personalmente a prenderti domani.” Dopo aver detto questo, Liu Chengkun se ne andò.

“Ti tratta davvero bene. Dovresti unirti alla società della Farfalla Rossa.” Perfino Ovetto gli diede questo consiglio.


“Senior Liu mi tratta davvero bene, sì. Ma dovresti sapere il motivo per cui non voglio coinvolgere altre organizzazioni.” Disse Chu Feng.


“Era una battuta, non prendertela.” Ovetto rise con fare dispettoso.


Tuttavia Chu Feng era ancora più sconcertato. Più Liu Chengkun lo trattava bene, più si sentiva in colpa per aver rifiutato l’invito dell’anziano.


In quel momento, in un’altra area nella società della Farfalla Rossa.


Zhao Ruofan era accompagnato da suo figlio Zhao Xuan e suo nipote Zhao Xiao.


“Nonno, sei davvero incredibile. La presidente ci ha appena imprigionato, eppure sei riuscito già a liberarci.” Disse con un sorriso Zhao Xiao. Aveva un’espressione adulante stampata in faccia.

“Che importa se è la presidente? Perfino lei deve considerare l’importanza della nostra famiglia Zhao.”


“Dopotutto abbiamo il supporto della valle delle Nuvole del Tramonto.”


“Se non fosse per il mio cugino relativamente distante, la valle delle Nuvole del Tramonto avrebbe già aiutato il padiglione Luyang ad eliminare la nostra società della Farfalla Rossa.” Disse con orgoglio Zhao Ruofan.


“Naturalmente.” Zhao Xiao e suo padre annuirono ripetutamente. Anche loro provarono molto orgoglio quando fu menzionato quel distante parente.


“Lord padre, ho sentito che la presidente ha speso molte ricchezze per acquistare i due inviti per la montagna Gru delle Nuvole.”


“Ha intenzione di andarci con te?” Chiese Zhao Xuan.


“A dire la verità, Liu Xiaoli me l’ha già menzionato. Inoltre quella ragazza lo annuncerà domani.” Disse compiaciuto Zhao Ruofan.

“Lord padre, sei incredibile.”


“Congratulazioni nonno.”

Zhao Xiao e suo padre continuarono a lusingarlo.

Zhao Ruofan sorrise con sempre più orgoglio. Era evidente la sua ambizione.


Tuttavia, proprio mentre stavano gongolando, un’enorme catastrofe stava per abbattersi su di loro.


In quel momento, molte navi da guerra del padiglione Luyang si stavano dirigendo verso il quartier generale della società della Farfalla Rossa. Era una dimostrazione di forza notevole. Stavano procedendo rapidamente, nascosti nel vuoto.


Su una delle splendide navi da guerra, il maestro del padiglione era nello stesso palazzo sontuoso in cui era stato prima.


Tuttavia non era più circondato da bellissime donne, in effetti non osava nemmeno sedersi sul trono principale.


Questo perché c’erano c’erano diverse decine di persone nel palazzo. Non indossavano le divise del padiglione Luyang, ma abiti rosso tramonto.


Alle loro vite c’erano distintivi con tre parole: valle delle Nuvole del Tramonto.


Il vecchio a capo del gruppo aveva i capelli e la barba cremisi, ed era avvolto da un bagliore color crepuscolo. Sembrava che una divinità discesa nel mondo dei mortali. La sua coltivazione era inimmaginabile.


“Ho sentito che, una volta padroneggiata la tecnica misteriosa delle Nuvole del Tramonto, si forma un fenomeno anomalo. In passato pensavo fossero solo vanterie. Oggi però, vedendo l’Anziano Su, sono rimasto sorpreso nello scoprire che era vero.” Disse con cortesia Chu Luyang.


Chu Luyang era una persona davvero presuntuosa, ma non osava mostrare alcuna mancanza di rispetto nei confronti di questo Anziano Su.


Sapeva molto bene che il clan Celeste Chu avrebbe abbandonato i suoi guerrieri mandati ad allenarsi nei regni inferiori al loro destino. Non li avrebbe vendicati nemmeno se fossero stati uccisi.


Tuttavia la maggior parte delle persone non lo sapevano e, nemmeno avrebbero creduto a questa possibilità.


Questo Anziano Su era diverso però. Non solo lo sapeva, ma era convinto che fosse vero. Così la posizione di Chu Luyang come membro del clan Celeste Chu era completamente inutile davanti a lui.


Chu Luyang non era altro che un coltivatore dal livello nettamente inferiore al confronto.


Forse poteva sembrare una figura suprema agli occhi degli altri, ma per l’Anziano Su non era altro che una formica.


“Maestro del padiglione Chu, a dire la verità, dalla fondazione della nostra valle delle Nuvole del Tramonto, meno di dieci persone sono riuscite a padroneggiare la nostra tecnica misteriosa al punto da produrre un fenomeno anomalo.”


Un vecchio alto due metri, ma estremamente magro iniziò ad adularlo: “A parte i nostri maestri della valle, solo il nostro Anziano Su è stato in grado di padroneggiare la tecnica misteriosa delle Nuvole del Tramonto al punto da creare un fenomeno anomalo.”


Un aspetto degno di essere menzionato era che assomigliava leggermente a Zhao Ruofan.


“L’Anziano Su è davvero sbalorditivo.” Chu Luyang continuò ad adularlo.


“Maestro del Padiglione Chu, non c’è bisogno di continuare con le lusinghe. Stavolta… dato che ho accettato di aiutarti ad eliminare la società della Farfalla Rossa, lo farò.”


“Ma, Anziano Zhao, le informazioni che hai ricevuto sono vere? Sei certo che è la posizione del loro quartier generale?”

“Devi sapere che non ho tempo da sprecare.” Questionò l’Anziano Su, ancora circondato dal bagliore anomalo.


“Non si preoccupi Anziano Su. Ho un cugino distante lì. È nella società della Farfalla Rossa ed è il vice presidente. È stato lui ad informarmi personalmente della posizione del quartier generale. Non ci sono errori.” Disse il vecchio magro come un fiammifero.


“Molto bene.” L’Anziano Su annuì.


Chu Luyang rivelò un’espressione contenta. Sapeva molto bene quanto era potente questo Anziano Su, si poteva dire che fosse il guerriero più formidabile nella valle delle Nuvole del Tramonto, secondo solo al loro capo.


Ora l’Anziano Su era disposto ad aiutarlo ad eliminare la società della Farfalla Rossa. Inoltre… non avrebbe dovuto usare nemmeno un solo soldato. Gli altri lo stavano accompagnando solo per dimostrare il loro potere.

“Chu Feng, dovresti esserci anche tu lì, vero? Ti farò vedere quali sono le conseguenze per avermi offeso.” Pensò con ferocia Chu Luyang.


Sapeva che Chu Feng era andato via insieme a Liu Chengkun.


Anche se il vecchio aveva dichiarato che Chu Feng non faceva parte della società della Farfalla Rossa, Chu Luyang non ne era convinto.


Proprio in quel momento, risuonò la voce di una donna: “Maestro del padiglione Chu, avrei una richiesta. Non so se potrebbe aiutarmi?”


Chu Luyang si girò. A quanto pareva era la bellezza che Chu Feng aveva incontrato per caso nuda nel lago, Xu Yiyi.


“Signorina Yiyi, dica pure. Finché potrò farlo, non rifiuterò assolutamente anche a costo di attraversare un fiume di fuoco.” Dichiarò Chu Luyang battendosi il petto. Sapeva molto bene quanto fosse importante Xu Yiyi.


Questo perché Xu Yiyi era la discepola personale dell’Anziano Su Jingrui. Anche se questa ragazza non era molto vecchia e la sua forza era inferiore alla sua, rimaneva il fatto che era una persona che non osava offendere.

“Non c’è bisogno di attraversare fiumi di fuoco. È solo una piccola richiesta. Potrebbe risparmiare quel Chu Feng?” Chiese Xu Yiyi.


“Chu Feng?” L’espressione di Chu Luyang si infiacchì, come se avesse calpestato per sbaglio una cacca di cane.


Non si sarebbe mai aspettato che Xu Yiyi avrebbe chiesto di risparmiare Chu Feng!!!

