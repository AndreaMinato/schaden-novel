---
weight: 221
title: Capitolo 221 - Cadere in Trappola
pubDate: 2024-05-31T19:13:16.363Z
tags:
    - mga
---


CAPITOLO SPONSORIZZATO</strong> grazie Roberto!
43 Capitoli in coda 0/3€ Donazione
-Schadenfreude


"È il moccioso impudente?" La folla attorno mostrò un po' di sorpresa.


"Non c'è da meravigliarsi che abbia osato sfidare il fratello Gong con così tanta arroganza. Dev'essere abbastanza abile visto che riesce a partecipare alla Caccia degli Eroi con una coltivazione al quarto livello dell'Origin realm." Alcuni pensarono che il ragazzo non fosse così semplice come sembrava.


"Umpf." Quando sentì questa valutazione, Gong Luyun sbuffò freddamente e mostrò un'espressione insoddisfatta.


Una donna attraente trasse da parte Gong Luyun e disse a bassa voce:"Luyun, questo moccioso sta semplicemente cercando di morire. Lo rintracceremo e, dopo che entrerà nella Gola dei Cento Suoni ti aiuterò ad ucciderlo."


"La sorella Wang ha ragione. Non ne uscirà vivo." Il gruppo si radunò e alcuni di loro iniziarono a mostrare un'espressione crudele.


"Sarebbe sconveniente, no?" Gong Luyun esitò un po', ma non rifiutò.


"Fratello Gong. Contro persone del genere avrai bisogno solo di un colpo per farle sparire. Ucciderlo è solo una questione di tempo."


"Queste persone sono come cani, se non lo ucciderai potrebbe morderti all'improvviso. Non essere troppo gentile nei confronti di gente come lui, è meglio ucciderlo subito." Vedendo Gong Luyun esitare, alcuni iniziarono a sollecitarlo.


"Mi dispiace disturbarvi. Io, Gong Luyun, ricorderò la vostra lealtà e certamente vi ripagherò in futuro." Alcuni avevano buoni rapporti con Gong Luyun, quindi non esitò ulteriormente. Si limitò a unire le mani di fronte alla folla mostrando un'espressione toccata.


"Non è niente!" Il gruppo divenne incredibilmente contento dopo aver sentito le sue parole. Dopotutto, anche se Chu Feng fosse talentuoso, non era una persona importante. Per loro uccidere quel ragazzo sarebbe stato troppo facile e se ci fossero riusciti il loro rapporto con Gong Luyun sarebbe migliorato. Questo avrebbe portato diversi benefici, quindi naturalmente si sarebbero offerti di uccidere Chu Feng al suo posto.


La Caccia degli Eroi era piuttosto speciale. Molte esplorazioni sarebbero iniziate di mattina, ma questa invece sarebbe partita al tramonto.


Dopo quasi un giorno di attesa, il sole calò tra le montagne ad ovest e finalmente la grande occasione che avveniva una volta all'anno nella Provincia Azzurra, la Caccia degli Eroi, sarebbe finalmente iniziata.


C'erano almeno diverse migliaia di partecipanti, ma dopo che entrarono nelle profondità della Gola dei Cento Suoni scomparvero come pietre gettate nell'oceano perché era un luogo troppo vasto.


Quindi, se qualcuno avesse voluto attaccare una certa persona, avrebbe dovuto seguirla nell'istante in cui entrava nella Gola dei Cento Suoni. Altrimenti sarebbe stato come cercare un ago in un pagliaio.


Dietro a Chu Feng c'era proprio un gruppo come questo. C'erano quasi venti persone e molte di loro erano al primo livello del Profound realm, molti perfino al secondo. Alcuni avevano del potere Spirit e potevano seguire Chu Feng senza essere scoperti.


Ma tutta questa segretezza fu inutile. Chu Feng li aveva già scoperti, non importava quanto fossero furtivi, non avevano modo di sfuggire al potere di uno Sciamano dal Mantello Grigio.


In realtà non solo Chu Feng notò dei giovani discepoli, ma anche dei guerrieri più Anziani. Questi vecchi stavano seguendo Gong Luyun e gli altri di nascosto. Indubbiamente erano lì per proteggerli.


Chu Feng non li temeva, anzi aveva previsto tutto questo. Il motivo per cui si era mostrato di fronte a Gong Luyun dopo averlo visto era per far sì che lo venisse a cercare. In quel modo Gong Luyun lo avrebbe seguito in un luogo più desolato prima di attaccarlo.


Il motivo per cui Chu Feng stava partecipando a questa Caccia degli Eroi non era per le medicine Profound ma per uccidere Gong Luyun. Quindi doveva condurli in un posto più vantaggioso per sé.


*whoosh* Proprio quando il gruppo sentì che era giunto il momento giusto per attaccare, apparì un bagliore ai piedi di Chu Feng, che usò la Tecnica Imperiale Celeste. La sua velocità aumentò all'istante e in un batter d'occhio sfuggì alle grinfie di Gong Luyun e degli altri.


"Dannazione. La rapidità di questo moccioso è impressionante e l'ho perso di vista." All'improvviso la donna attraente si fermò e si accigliò.


"Davvero? Sorella Wang, sei una Sciamana! Come hai fatto a perdere contro quel dannato moccioso?"


"Che ci abbia scoperti?" Suggerirono alcuni.


"È possibile. Dopotutto anche lui ha il Potere Spirit ed è stato accettato come discepolo da Zhuge Liuyun della Scuola del Drago Azzurro. Tuttavia non avrei mai pensato che potesse scoprire la sorella Wang." Disse con serietà Gong Luyun.


"Ora cosa facciamo?"


"Che altro? L'abbiamo perso di vita, inoltre quando farà buio sarà troppo difficile trovarlo. Ora dovremmo andare oltre per trovare una medicina Profound." Suggerì qualcuno.


"Fratello Gong, non ti preoccupare. Se quel moccioso incontrerà me, Fu Xiaojie, ti aiuterò sicuramente ad ucciderlo." Disse un giovane dall'aspetto rozzo a Gong Luyun.


"Grazie fratello Fu."


Gong Luyun sorrise, ma non poté nascondere la sua delusione. Dopo aver saputo delle capacità di Chu Feng, era diventato sempre più inquieto.


Specialmente dopo averlo incontrato di nuovo. Sentiva di non poter lasciare assolutamente che Chu Feng migliorasse ancora. Altrimenti, quando sarebbe arrivato il giorno dell'incontro, si sarebbe dovuto suicidare.


"Ora vado." Il giovane dall'aspetto rozzo di nome Fu Xiaojie porse i suoi saluti e se ne andò per conto suo.


"Ragazzi, io, Gong Luyun ricorderò le vostre buone intenzioni. La Gola dei Cento Suoni ha molte risorse e dato che siamo tutti venuti qui dobbiamo ottenere un buon raccolto. Non sprecate altro tempo e disperdiamoci." Anche se era deluso, Gong Luyun continuò a sorridere a tutti esprimendo la sua gratitudine.


*whoosh* Tuttavia proprio in quel momento si sollevò un forte vento e un'ombra confusa sfrecciò fuori dalla foresta con una velocità fulminea per poi atterrare vicino a Gong Luyun e agli altri.


"Cos'è questo?" Ne furono tutti colti di sorpresa e alcuni pensarono che una Bestia Mostruosa li stesse attaccando. Così arretrarono velocemente.


Ma quando videro chi era, tutti si spaventarono.


Quell'ombra non era una Bestia Mostruosa, era una persona e avevano anche familiarità con lei. Era il Fu Xiaojie che era partito prima.


Ma Fu Xiaojie era stato decapitato. C'erano anche dei grossi buchi sanguinolenti nel suo petto ed era stato sviscerato. Al loro posto era stata infilata proprio la sua testa. La sua morte era stata terrificante.



