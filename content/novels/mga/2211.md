---
weight: 2211
title: Capitolo 2211 - Avvelenamento
pubDate: 2025-05-02T08:06:59.696Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Lo ripeterò. È una rara opportunità, così dovrebbe essere concessa a chi è più capace.” La presidente rifiutò con fermezza.


Sentendo queste parole, Liu Chengkun provò commozione. Non si sarebbe mai aspettato che la sua discepola l’avrebbe sostenuto così durante un momento così cruciale.


Aveva rifiutato la sua proposta solo ieri. Eppure lo stava appoggiando per difendere la sua reputazione. In effetti stava perfino trascurando la fazione dietro Zhao Ruofan per proteggerlo.


In quel momento Liu Chengkun ebbe la sensazione di aver passato la posizione di capo della società alla persona giusta.


In effetti anche Chu Feng provò un nuovo livello di rispetto per la presidente e la sua impressione di lei cambiò enormemente.


Da come la vedeva, indipendentemente da che sorta di problema avesse causato cedendo costantemente alle richieste di Zhao Ruofan, almeno rispettava profondamente il suo maestro e teneva a lui.

Se avesse davvero dovuto scegliere tra Liu Chengkun e Zhao Ruofan, Chu Feng aveva la sensazione che la presidente avrebbe dato la priorità al suo maestro.


Zhao Ruofan radunò il coraggio per dire queste parole: “Mi perdoni se la offendo, ma, presidente, è così certa che le mie tecniche Spirit sarebbero inferiori all’amico Chu Feng?”


“Vuole competere con Chu Feng in quanto a tecniche Spirit?” Chiese con fare davvero irritato la presidente.


Le espressioni di tutti gli Anziani della direzione cambiarono. In effetti alcuni di loro iniziarono a mandare trasmissioni della voce per dissuadere Zhao Ruofan dal litigare con la presidente.


Questo perché potevano intuire tutti l’irritazione della loro presidente. Di questo passo Zhao Ruofan avrebbe subìto le conseguenze della sua rabbia.


Zhao Ruofan sicuramente era agitato e spaventato, ma strinse comunque i denti e disse: “Se venissi sconfitto, sarei disposto a ritirarmi. Temo solo… che l’amico Chu Feng non oserebbe competere.”


Dopo aver detto questo, Zhao Ruofan gettò uno sguardo pieno di provocazione verso Chu Feng.


Anche il resto della folla rivolse gli occhi verso Chu Feng, ma con preoccupazione.


Non solo la presidente, perfino gli Anziani che non avevano familiarità con lui iniziarono a sudare freddo.


Anche se il giovane era uno Sciamano Asura, era solo al Mantello Reale. Alla sua età, anche se era uno Sciamano dal Mantello Reale dal Marchio del Drago, quanto poteva essere forte?


Zhao Ruofan invece aveva allenato le tecniche Spirit per molto tempo. Erano tutti ben consapevoli delle sue capacità.


La folla temeva che Chu Feng sarebbe stato sconfitto, in effetti erano certi che avrebbe avuto la peggio.


Non erano davvero preoccupati per lui, ma non volevano perdersi l’occasione di farselo amico. Dopotutto era una persona dal grandissimo potenziale.


Eppure, se Chu Feng fosse stato sconfitto da Zhao Ruofan oggi, la società della Farfalla Rossa avrebbe finito con l’offenderlo. Nessuno di loro desiderava che finisse così.


“Eheh…” Zhao Ruofan rivelò un’espressione compiaciuta quando notò che Chu Feng non stava rispondendo.

Da come la vedeva, anche se stava facendo un gioco pericoloso, era un percorso che lo avrebbe condotto alla vittoria.


Pensava che Chu Feng non avrebbe avuto il coraggio di competere con lui e che avrebbe cercato un pretesto per rifiutare.


Tuttavia, indipendentemente da quale tipo di scusa avesse usato, avrebbe mostrato la sua paura. In tal caso, sarebbe stato Zhao Ruofan ad essere più degno di recarsi alla montagna Gru delle Nuvole.


Proprio in quel momento, Chu Feng disse: “Vice presidente Zhao, posso avere delle carenze, ma di sicuro non mi manca il coraggio.” Non solo disse queste parole, ma mostrò un’espressione sicura di sé.


“Sta suggerendo che ha intenzione di competere con me?” Chiese scioccato Zhao Ruofan. Non si aspettava che avrebbe osato accettare la sfida.


“Sono pronto ad affrontarla in qualunque momento.” Disse con calma Chu Feng.


La folla rimase sbalordita. L’espressione tranquilla del giovane rivelava la sua esperienza e li colse alla sprovvista.


Zhao Ruofan in particolare fu stupito dalla sua reazione.


Aveva notato il tono completamente sicuro della sua voce. Sembrava che Chu Feng avesse la sicurezza assoluta di poterlo battere.


Iniziò ad aver timore. Anche se Zhao Ruofan non voleva ammetterlo, in quel momento si spaventò. Temeva di venire sconfitto da quel moccioso.


Ormai però non poteva più sottrarsi alla sfida. Dopo un’attenta deliberazione, disse: “Dato che è disposto ad affrontarmi in qualunque momento, dovremmo competere qui domani.”

“Sicuro.” Chu Feng annuì.


“Se non ci sono altre questioni di cui discutere, presidente, mi congederò.” Zhao Ruofan porse i suoi saluti al capo della società, si girò e se ne andò senza nemmeno aspettare la sua risposta.


Oggi si era completamente opposto ai desideri della presidente della società, così non era più preoccupato di offenderla.


“Amico Chu Feng, non mi sarei mai aspettato che fosse uno Sciamano Asura. Ha davvero nascosto il suo genio.”


Gli altri Anziani della società iniziarono a comportarsi in modo amichevole nei confronti di Chu Feng.


Anche se erano stati sdegnosi con lui prima, Chu Feng decise di fare un favore a Liu Chengkun e incontrarli con un sorriso.


…


Era tarda notte, ma il palazzo di Zhao Ruofan era ancora illuminato.


“Nonno, perché non sistemi direttamente quel Chu Feng? Perché devi dargli questa tregua?” Chiese con fare davvero perplesso Zhao Xiao, che era accanto al vecchio.


“Ho già litigato con quella Liu Xiaoli. Probabilmente quella ragazza mi renderà le cose difficili in futuro. Non potremo più continuare a rimanere nella società della Farfalla Rossa.”


“Il motivo per cui ho fatto tutto questo è per avere l’occasione di entrare nella montagna Gru delle Nuvole.”


“Così non posso permettermi di perdere. Devo vincere assolutamente, devo sconfiggere quel Chu Feng.” Spiegò Zhao Ruofan.

“Ma sei assolutamente certo di riuscirci domani?” Zhao Xiao era confuso.


“Tap, tap, tap…”


Proprio in quel momento, il padre di Zhao Xiao entrò frettolosamente nella stanza.


Dopo aver visto l’arrivo di suo figlio, Zhao Ruofan fece un cenno e creò una formazione di isolamento del suono attorno al palazzo.

Poi chiese: “Xuan’er, hai finito?”


“Non preoccuparti onorabile padre. Ho fatto tutto.” Disse con fare molto orgoglioso il padre di Zhao Xiao.


“In tal caso, l’ha già presto?” Continuò a chiedere Zhao Ruofan.


“L’ho visto prenderlo personalmente. Non ci sono errori.” Rispose il padre di Zhao Xiao.


“Molto bene.” Il vecchio rivelò un’espressione soddisfatta. Poi sbuffò lievemente e disse: “È inodore e incolore. Anche se entra nel suo corpo, non riuscirebbe ad individuarlo. Si attiverà solo quando inizierà a preparare le sue formazioni Spirit.”

“Una volta attivato, Chu Feng potrà usare solo un decimo del suo potere Spirit.”


“Chu Feng, oh Chu Feng, sei ancora troppo inesperto per competere contro di me.”

“Ahahah!” Dopo aver detto queste parole, Zhao Ruofan scoppiò a ridere.


“Il nonno è davvero incredibile.” Zhao Xiao era riuscito a capire cosa stava succedendo. Non c’era da meravigliarsi che suo nonno non avesse gareggiato con Chu Feng sul posto. A quanto pareva aveva ordinato a suo padre di avvelenarlo.

Così suo nonno avrebbe avuto la certezza assoluta di vincere domani.


Dopotutto, Zhao Xiao pensava che Chu Feng non avrebbe potuto competere con suo nonno nemmeno se avesse potuto usare tutto il suo potere Spirit, figuriamoci il dieci per cento.


…


Nel frattempo, nel palazzo di Liu Chengkun. Chu Feng stava bevendo e chiacchierando con l’anziano.


All’inizio c’erano stati molti visitatori qui, tutti Anziani della direzione della società della Farfalla Rossa. Tuttavia in quel momento erano rimasti solo Chu Feng e Liu Chengkun.


Liu Chengkun sorrideva ancora, era evidente che fosse di ottimo umore.


Inoltre il suo colorito era roseo, aveva bevuto molto vino oggi.


“Senior Liu, quella serva che ha versato vino per me prima faceva parte del suo palazzo?” Chiese Chu Feng.

“Esatto. Ho selezionato con attenzione tutte le persone nel mio palazzo, sono miei fidati aiutanti.” Liu Chengun ne era molto orgoglioso e iniziò perfino a scherzare: “Perché me lo chiedi? Ti interessa quella ragazza?”

“Non te lo nasconderò. Anche se sembra giovane, ha più di mille anni. Sembra che il divario d’età non sia proprio appropriato. Ma se non ti importa, potrò dartela come concubina.”


“Senior Liu sa proprio come scherzare. Mentre è vero che ha destato il mio interesse, non è per quello.” Chu Feng scosse la testa con un sorriso.


“Allora di cosa stai parlando?” Chiese con un sorriso Liu Chengkun. Forse perché aveva bevuto troppo, ma rivelò un sorriso dispettoso.

“Prima ha avvelenato il mio vino.”


“Cosa?!” Il vecchio si alzò di scatto e poi rimase impalato sul posto come una statua.

