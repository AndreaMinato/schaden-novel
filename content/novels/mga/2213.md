---
weight: 22130
title: Capitolo 2213 - Attraversare la Formazione
pubDate: 2025-05-09T14:21:45.435Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Se entrambe le parti sono pronte, l’incontro inizierà. Però deciderete voi le regole dello scontro.” Disse la presidente della società della Farfalla Rossa.


“Decidi tu.” Disse con noncuranza Chu Feng a Zhao Ruofan.


“Anche se dici così, dovrei essere io a farlo. Dopotutto ho praticato le tecniche Spirit per molto più tempo di te e posso essere considerato un tuo Anziano.” Zhao Ruofan sogghignò. Non apprezzava il fatto che Chu Feng lo stesse lasciando decidere.


In quel momento, molti degli Anziani della società della Farfalla Rossa iniziarono ad accigliarsi. Zhao Ruofan aveva mostrato ostilità alla loro presidente ieri e ora si stava comportando in modo sempre più spudorato.


Anche se la folla era sempre più incredula, aveva la sensazione che stesse rivelando la sua vera natura.


In quel momento molti provarono disgusto all’idea che Zhao Ruofan fosse il loro vice presidente.

“Basta con le tue parole superflue. Dimmi, come vuoi competere?” Disse Chu Feng.


“Molto semplice, uno scambio in attacco e difesa. Creerò una formazione difensiva che dovrai sfondare.”


“Se potrai violarla, sarai tu a vincere.” Disse Zhao Ruofan.


“Allora iniziamo.” Rispose Chu Feng.


“Non ho finito. Il tempo che trascorreremo a creare le nostre formazioni Spirit dovrà essere lo stesso. Se spenderai più tempo di me, sarai tu a perdere.” Aggiunse Zhao Ruofan.


“Non è troppo difficile?” Ancora prima che Chu Feng potesse rispondere, gli altri Anziani della società iniziarono a discutere della sua proposta. Pensavano che fossero regole davvero ingiuste.


Chu Feng invece sorrise lievemente e disse: “Allora puoi iniziare.”


“Hai accettato queste regole?” Zhao Ruofan ne fu scioccato, non se lo aspettava nemmeno lui.


“Non capisci il linguaggio umano?” Disse con impazienza Chu Feng.


“Che arroganza. Ti farò vedere le capacità di un vero Sciamano dal Marchio del Drago.” Zhao Ruofan sbuffò freddamente e poi iniziò a creare la sua formazione difensiva.


Quando la sua energia sconfinata apparì, molti rivelarono espressioni sbalordite, perfino la presidente.


I metodi di Zhao Ruofan erano davvero fluidi. Erano così naturali e scorrevano come calligrafia mentre connetteva una corrente d’energia con l’altra. La formazione Spirit estremamente complicata sembrava semplice nelle sue mani. La creò senza sforzo.


In soli dieci secondi, era riuscito a creare una fortezza che lo ricopriva.

“Chu Feng, ho finito di creare la mia formazione Spirit. Ora è il tuo turno. Ricorda, non puoi spendere più tempo di me.” Disse con compiacimento Zhao Ruofan.


“Finito? Ha davvero completato la sua formazione in così breve tempo?” La folla rimase sbalordita. Tuttavia, ad un’ispezione più accurata, scoprì che la fortezza dalla luce dorata era davvero formidabile. Probabilmente nemmeno un ordinario Semi Martial Ancestor di secondo livello poteva trapassarla, figuriamoci usando solo tecniche Spirit.


“Zhao Ruofan stava nascondendo le sue capacità. Così è questa la sua vera forza.” Perfino la presidente della società della Farfalla Rossa si stava accigliando.


Naturalmente desiderava che Chu Feng vincesse. Ma dopo aver visto questa formazione, perfino lei pensava che sarebbe stato davvero difficile per il giovane vincere visto che Zhao Ruofan ci aveva messo pochissimo tempo.


Era più arduo trapassare una formazione Spirit rispetto che crearne una. Nemmeno lei era certa di poter vincere questa sfida.


Allora come poteva Chu Feng essere in grado di farlo?


Anche Liu Chengkun, Huang Luo e molti Anziani della direzione si preoccuparono.


“Apri gli occhietti e guarda bene. Mammoletta, spenderò ancora meno tempo a creare una formazione che trapasserà la tua.”


Le parole di Chu Feng scioccarono tutti i presenti.

Era così arrogante da fare rizzare i capelli. Sembrava che non considerasse minimamente Zhao Ruofan.


Perfino chi era dalla sua parte lo guardarono in modo diverso, pensavano che si stesse vantando troppo.


“Woosh, woosh, woosh!!!”


Chu Feng mosse rapidamente le mani e un potere Spirit sconfinato iniziò ad emergere dal suo corpo sotto forma di bestie.


Alla fine si trasformarono in diciotto draghi dorati che volavano in cerchio attorno a lui.


“Ho finito.” Disse Chu Feng.


“Finito? Già finito?”


La folla rimase stupefatta. Chu Feng ci aveva messo un mero istante per creare quei diciotto draghi dorati, mentre Zhao Ruofan aveva impiegato dieci interi secondi. Era stato davvero troppo rapido.


Sorprendentemente, i diciotto draghi dorati erano pieni di vita ed emanavano un’aura intimidatoria. Sembravano proprio aver superato la formazione Spirit di Zhao Ruofan.

“Solo falsa spavalderia. Ciò che importa è la praticità di una formazione e non quanto può essere artistica.” Disse Zhao Ruofan.


“Come sai che non è pratica?” Chiese Chu Feng.


“Non potrà trapassare la mia formazione Spirit.” Disse con sicurezza Zhao Ruofan. Non lo stava dicendo mosso dall’imprudenza. In quanto Sciamano, poteva dedurre la forza di una formazione Spirit.


In effetti non era solo Zhao Ruofan a pensarla così, anche la presidente della società stava scuotendo la testa.


Dal suo punto di vista, Chu Feng era stato davvero troppo imprudente. Poteva impiegare più tempo ma aveva deciso di finire all’istante la sua formazione Spirit per aumentare il suo prestigio.


“Sei certo che la mia formazione non trapasserà la tua?” Chiese Chu Feng.


“Assolutamente certo.” Disse Zhao Ruofan.


“Apri gli occhi allora, e guarda bene.” Gli occhi del giovane brillarono freddamente.

“Roar!!!”


Diciotto ruggiti risuonarono all’unisono. I diciotto draghi dorati iniziarono a volare verso la formazione Spirit di Zhao Ruofan.


“Rumble!!!”


Riecheggiò un’esplosione. Le onde soniche punsero la volta celeste e ruppero il vuoto e lo spazio stessi.


Perfino la sala del palazzo estremamente solido cominciò a tremare violentemente.


Questa scena allarmò le guardie fuori. Pensavano che fosse successo qualcosa e una per una accorsero frettolosamente.


Tuttavia, dopo essersi avvicinate, rimasero sbalordite sul posto.


Non furono solo loro ad essere stupite, anche le persone dentro la sala lo erano.


I diciotto draghi dorati stavano mostrando il loro potere impressionante. Stava volando in cerchio attorno a Zhao Ruofan pieni di intento omicida. I loro sguardi terrificanti sembravano suggerire che avrebbero divorato il vecchio all’istante non appena Chu Feng l’avesse ordinato.


La formazione di Zhao Ruofan era stata già frantumata, si era ridotta in luce dorata e stava galleggiando a mezz’aria.


Anche se la folla era incredula, la verità era di fronte ai loro occhi.


Chu Feng aveva trapassato con successo la formazione difensiva!!!

