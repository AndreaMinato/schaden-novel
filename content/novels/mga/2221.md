---
weight: 22210
title: Capitolo 2221 - Provocazione
pubDate: 2025-06-05T09:13:09.380Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Jiang Hao, cosa stai dicendo?! Sono i miei amici! Inoltre Chu Feng non fa parte della società della Farfalla Rossa.” Disse con fare scontento Xu Yiyi.


“Non proviene dalla società della Farfalla Rossa ed ha ottenuto un invito? Sembra che tu sia davvero ricco?” Rispose con derisione Jiang Hao.


“Sei troppo ignorante e dalle vedute ristrette. Sembra che tu non abbia mai sentito cos’è riuscito a fare il fratello Chu Feng.” Un altro discepolo si fece avanti.


Chu Feng sapeva che la persona che aveva parlato si chiamava Li Rui.


Tuttavia, a differenza di Jiang Hao, Li Rui non sembrava minimamente ostile nei confronti di Chu Feng.


“Umpf, è solo qualcuno che proviene da un’organizzazione di terzo livello. Non sono interessato a cos’ha fatto.” Disse con disprezzo Jiang Hao, dandosi arie in quanto discepolo personale dell’Anziano della direzione.


Le tre discepole della valle delle Nuvole del Tramonto iniziarono a ridacchiare. Anche se non erano intervenute, era evidente che anche loro sottovalutassero Chu Feng e Liu Xiaoli.


I quattro Anziani erano individui esperti, così mantennero la calma e la compostezza. Non dissero nulla, né li derisero.


Tuttavia, allo stesso tempo, non rimproverarono nemmeno Jiang Hao per la sua scortesia, neanche quell’Anziano Ning Shuang intervenne.


“Non ti interessa? Non sei interessato nemmeno ad uno Sciamano Asura?” Disse Li Rui.


“Uno Sciamano Asura?” L’espressione di Jiang Hao cambiò immediatamente. Poi ridacchiò e disse: “Non starai dicendo che Chu Feng è uno Sciamano Asura, vero?”


“Non te lo nasconderò, il fratello Chu Feng è davvero uno Sciamano Asura. Non molti lo sanno adesso, ma in futuro tutto il Regno Ordinario dei Cento Raffinamenti lo verrà a sapere.” Disse Li Rui.

“Sciamano Asura?”


“Chu Feng, sei davvero uno Sciamano Asura?” In quel momento, le tre donne da sprezzanti iniziarono a fargli una domanda.


Perfino i quattro Anziani cambiarono espressione e cominciarono ad esaminare con serietà Chu Feng.


“Lo è davvero. Inoltre il suo spirito è davvero potente, ha ucciso Hong Xi del padiglione Luyang.” Disse Xu Yiyi.


“Umpf, e anche se fosse? Ci sono innumerevoli geni promettenti, ma la maggior parte muore giovane o prematuramente. Solo i talenti che possono crescere diventeranno veri geni. Altrimenti non sono altro che scoregge al vento.” Disse Jiang Hao.

“Perché sembri così risentito? Che tu sia geloso di Chu Feng?”

“Giusto, tutti sanno che ti piace la sorella minore Yiyi. Hai paura che Chu Feng attiri le sue attenzioni e hai deciso di attaccarlo, vero?”


Le tre discepole avevano già iniziato a difenderlo prima ancora che Xu Yiyi e Li Rui intervenissero.


Chu Feng guardò esasperato questo cambiamento, lo avevano difeso solo dopo aver sentito che era uno Sciamano Asura.


Snob. Lo stavano facendo per i loro interessi. Così, anche se lo stavano aiutando, Chu Feng non provò la minima gratitudine nei loro confronti.


“Umpf, ci troviamo nella montagna Gru delle Nuvole. Quando competeremo usando tecniche Spirit, conteranno solo le tecniche Spirit, non importa se si è Sciamani Asura.”


“Lo vedete? Non penserete di poter entrare nella montagna solo perché avete un invito. Se siete troppo deboli, vi rifiuteranno comunque l’ingresso.” Dichiarò Jiang Hao indicando la vetta.


L’entrata era molto lontana ed era difficile da vedere ad occhio nudo. Tutti i presenti qui però erano Sciamani. Dopo aver usato le loro tecniche d’osservazioni speciali, notarono una fila di formazioni Spirit davanti.


Ognuna di queste formazioni era un’entrata e ce n’erano diverse decine.


Per passare, bisognava mostrare un distintivo d’invito. Stranamente però alcuni non riuscivano comunque ad entrare, mentre altri venivano respinti. Dopo essere stati scaraventati via, i loro distintivi erano perfino scomparsi.


“Cosa sta succedendo? Perché sono stati respinti? Che i loro distintivi fossero dei falsi?” Chiese con curiosità Xu Yiyi.


“No, i loro distintivi non erano falsi, sono quelle formazioni Spirit ad avere requisiti speciali. Probabilmente solo chi soddisfa può entrare.”


“Sembra che solo avere un invito non sia sufficiente per entrare in quel posto ad allenarsi.” Disse Chu Feng.

“Cosa? C’è davvero una regola del genere? Perché non l’hanno detto prima? Che sciocchezza.” Xu Yiyi mostrò un’espressione insoddisfatta.


Dopotutto sapeva molto bene quanto erano forti le sue tecniche Spirit. Pensava che non sarebbe potuta passare e che il suo viaggio si sarebbe rivelato inutile.


“Lo vedete tutti, no? Anche se uno fosse uno Sciamano dal Marchio del Drago e avesse un invito, potrebbe rimanere fuori se le sue tecniche Spirit fossero di livello troppo basso.”

“Signor Sciamano Asura, dimmi, sei ancora sicuro di farcela ora? Avanti, dimmi, sei terrorizzato?” Provocò Jiang Hao.


“Terrorizzato? Non dovresti essere tu ad essere terrorizzato?” Rispose con calma Chu Feng.


“Io? Ho iniziato a studiare tecniche Spirit da quando avevo dieci anni e l’ho fatto per ottantuno anni.”


“Ho contato sulle mie vere capacità per diventare uno Sciamano dal Marchio del Drago.”


“Tu invece… non è che ti stia sottovalutando, ma credo che avrai ricevuto aiuto da qualcuno per arrivare a questo livello.”


“Anche se le tue tecniche potrebbero sembrare alla pari con le nostre, si vedrà subito la differenza nel momento in cui le userai.” Disse con un’espressione sprezzante Jiang Hao.


“Se continui a comportarti in modo scortese, non biasimarmi se ti risponderò nella stessa maniera.” Disse con fare davvero irritato Xu Yiyi.


“Yiyi, voglio solo che sappia la verità e non diventi troppo presuntuoso, perché finirebbe per danneggiare il suo futuro.” Spiegò Jiang Hao.

“Presuntuoso? Da come la vedo, sei tu ad esserlo!” Disse senza la minima traccia di cortesia Xu Yiyi.


“La sorella minore Yiyi ha ragione.”

“Esatto. Jiang Hao, sei tu ad esserti comportato in modo altezzoso fin dall’inizio. Al confronto Chu Feng ha mantenuto un basso profilo.” Le tre donne ridacchiarono.

Ciò che lasciò di più senza parole Chu Feng era che, non solo quelle tre donne lo stavano difendendo, ma gli stavano anche lanciando occhiate civettuole. Sembravano sul punto di dichiarare direttamente il loro interesse.


“Se non mi credete, ve lo dimostrerò. Sarà estremamente facile per me attraversare l’entrata. Chu Feng invece, eheh… buona fortuna.” Jiang Hao gli lanciò un’occhiata e poi volò rapidamente verso il portale Spirit tenendo l’invito in mano.


“Davvero un pazzo. Cosa importa se entra o meno?” Disse con disprezzo Xu Yiyi.


“Sorella minore Yiyi, Jiang Hao si sta comportando in modo ostile nei confronti di Chu Feng solo perché le piaci. Dopotutto eri davvero entusiasta quando hai visto il fratello Chu Feng.” Li Rui rise.

“Puah! Non disgustarmi così. Se non fosse per il fatto che il suo maestro era un apprendista insieme al mio maestro, e che ha mantenuto un rapporto discreto con lui fino ad ora, avrei già chiesto al mio maestro di ucciderlo con un colpo di palmo. Come continuerei a permettergli di ronzarmi attorno per tutto il giorno?” Xu Yiyi era così infuriata che il suo visino divenne rosso. Era evidente che fosse proprio stufa di Jiang Hao.

