---
weight: 22220
title: Capitolo 2222 - Ascendere alla montagna
pubDate: 2025-06-18T07:36:26.842Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


“Basta. Anche se non ci importa di lui, dobbiamo entrare. Andiamo. Smettiamo di sprecare tempo qui.”


“Dopotutto questa Assemblea dell’Immortale ha un limite di tempo. Non possiamo perdercelo.” Sollecitò una delle discepole.


“Andiamo.” Disse l’Anziano Ning Shuang.


Poi Xu Yiyi, Chu Feng e gli altri volarono verso l’entrata.


La folla chiacchierò e rise nel frattempo. Questo diminuì di molto la rabbia di Xu Yiyi e finalmente tornò a sorridere dolcemente.


Dopo che si avvicinò all’entrata, l’espressione di Xu Yiyi cambiò. Non fu solo lei a farlo, anche molti altri sussultarono.


Quel Jiang Hao era chiaramente arrivato prima di loro. Eppure non aveva messo piede nell’ingresso. Invece era rimasto sul posto ad attendere Chu Feng e gli altri.


“Yiyi, sono io ad essere veramente capace, guarda bene come passo attraverso la formazione Spirit!”


“Guarda bene anche tu, Chu Feng! Oggi ti farò vedere che sono necessarie vere tecniche Spirit e non scorciatoie!”


Jiang Hao lo aveva gridato, così non fu solo il gruppetto a sentirlo, ma tutti i presenti.


Gli sguardi della folla attorno si rivolsero verso Xu Yiyi, Chu Feng e gli altri.

“Questo bastardo, vuole proprio essere picchiato.” Xu Yiyi era davvero furiosa. Si tirò su le manche e si preparò a dare una lezione a JIang Hao.

“Buzz!!!”


Proprio in quel momento però Jiang Hao calpestò la formazione Spirit all’entrata. Non diede a Xu Yiyi l’opportunità di attaccarlo.


“Bang!!!”


Tuttavia, un momento dopo, Jiang Hao fu respinto dalla formazione Spirit. Inoltre perse l’equilibrio e cadde sul suo posteriore.


Il distintivo che aveva in mano scomparì.

“Wahahahahah!!!”


Prima ancora che Chu Feng e gli altri potessero reagire, la folla attorno scoppiò a ridere.


Umiliante. Era davvero umiliante.

Se avesse mantenuto un basso profilo mentre entrava nella formazione Spirit, nessuno lo avrebbe deriso anche se fosse stato scaraventato all’indietro.


“Maledizione! C’è sicuramente qualcosa di sbagliato qui! Come può un genio come me non essere capace di entrare?!” Jiang Hao era rosso per l’imbarazzo mentre gridava con amarezza.


“Jiang Hao, basta. Non ti sei umiliato abbastanza?” Urlò con fare scontento l’Anziano Ning Shuang.


Jiang Hao non osò più dire nulla. Era evidente che l’Anziano Ning Shuang ricoprisse una posizione di alto livello nella valle delle Nuvole del Tramonto.


Il giovane si limitò a ritornare con fare cupo nel gruppo, senza nemmeno alzare più la testa.


“Jiang Hao, sono queste le tue vere capacità?” Xu Yiyi non era disposta a perdonarlo e iniziò a deriderlo.


“Yiyi, è vero che non sono riuscito ad entrare, ma questo significa che nemmeno Chu Feng ci riuscirà.” Rispose Jiang Hao.

“E se riuscisse a farlo?” Chiese Xu Yiyi.

“Se ci riuscirà, mi scuserò pubblicamente con lui. Lo riconoscerò come mio fratello maggiore.”


“Basta con le tue assurdità, sei decine di anni più vecchio di lui. Perché vuoi diventare il suo fratello minore?” Chiese con disprezzo Xu Yiyi.

“Allora mi scuserò pubblicamente e ammetterò di essere inferiore a lui.” Disse Jiang Hao.


“Non è sufficiente. Dato che sei convinto fermamente che sia inferiore a te, dovresti fare una scommessa più seria.” Xu Yiyi non era intenzionata a perdonarlo.


“Più seria? Molto bene, se Chu Feng riuscirà ad entrare, mangerò così tanto sterco da suicidarmi.” Promise Jiang Hao.


“Allora è deciso. Presto Chu Feng, entra.” Disse contenta. Non vedeva l’ora di fargliela pagare.


“Chu Feng, andiamo.” Liu Xiaoli lo esortò. In realtà era un po’ intimorita da Jiang Hao e voleva allontanarsi da lui il prima possibile.


“Mn.” Chu Feng annuì in risposta. Poi Chu Feng e Liu Xiaoli attraversarono entrambi la formazione Spirit all’entrata.


Avanzarono in modo naturale e non fu solo Chu Feng a riuscirci, ma anche Liu Xiaoli.


“Che diavolo?! È impossibile! Dev’esserci qualcosa di strano in quella formazione Spirit!”


“Un conto è che sia passato Chu Feng, ma come ha fatto anche quella presidente della società della Farfalla Rossa ad accedere?! C’è sicuramente qualcosa di guasto in quella formazione Spirit!” Gridò con amarezza Jiang Hao.


“Ti stai rifiutando di ammettere la sconfitta. Presto, vai a mangiare sterco fino a scoppiare.” Disse contenta Xu Yiyi.

“Eh, questo…” Jiang Hao ne fu sbalordito. L’aveva promesso con noncuranza e non aveva mai pensato all’eventualità di mantenere la parola data.


“Jiang Hao, non puoi rimangiarti ciò che hai detto. Dopo che Chu Feng uscirà, ricordati di scusarti con lui. Altrimenti gli altri diranno che i discepoli della nostra valle delle Nuvole del Tramonto sono cattivi perdenti.”

“Per quanto riguarda suicidarsi a forza di mangiare sterco, puoi considerarlo uno scherzo.” Disse l’Anziano Ning Shuang.


Vedendo che il vecchio si era espresso, Xu Yiyi non continuò ad insistere.


Jiang Hao invece tirò un sospiro di sollievo.


Dopodiché Xu Yiyi, l’Anziano Ning Shuang e gli altri coinciarono ad avanzare verso le formazioni all’entrata.


Xu Yiyi fu immediatamente respinta non appena mise piede nella barriera all’entrata.


Un aspetto degno di essere menzionato fu che solo due dei dieci individui della valle delle Nuvole del Tramonto riuscirono ad entrare con successo. Uno era il più forte tra di loro, l’Anziano Ning Shuang. Per quanto riguardava l’altro, era l’uomo che aveva difeso Chu Feng, Li Rui.


“Sembra che la selezione delle formazioni Spirit sia proprio rigorosa. Solo chi ha tecniche Spirit superbe può davvero entrare.”


“Naturalmente. Il fratello maggiore Li Rui e l’Anziano Ning Shuang possiedono le tecniche Spirit più formidabili tra tutti noi qui.”


“In tal caso, non sono le barriere ad avere problemi. Chu Feng e la presidente della società della Farfalla Rossa hanno davvero soddisfatto i requisiti per entrare.” Il gruppo della valle delle Nuvole del Tramonto che non era riuscita ad entrare iniziò a discutere.


“Jiang Hao, c’è qualcos’altro che vuoi dire?” Chiese Xu Yiyi.


“Umpf, onorerò la parola data. Ma mi rifiuto di credere che Chu Feng sia riuscito ad entrare perché è davvero capace.” Disse con risolutezza Jiang Hao.

“Non lo vuoi ancora accettare? Se continuerai così, ti farò mangiare sterco.” Disse Xu Yiyi.


“Yiyi, tu…” Jiang Hao rimase senza parole.


“Buzz!!!”


Proprio in quel momento ci fu uno strano movimento dalle profondità della montagna Gru delle Nuvole. In seguito riecheggiò un tuono fragoroso.


“Chi è riuscito a passare deve solo continuare ad avanzare. Dopo che raggiungerete la cima della montagna, si svolgerà una competizione. I primi quattro avranno il permesso di entrare nella formazione che ho creato e di comprendere la via delle tecniche Spirit.”


Era il Vero Immortale Gru Dorata. Anche se non si era rivelato, tutti sapevano che doveva essere la sua voce.


“Davvero? Con tutti gli inviti che sono stati mandati, solo quattro possono entrare nella formazione?” La folla ne fu scioccata.


“È impossibile. Quel Chu Feng è sicuramente spacciato. Anche se è riuscito a superare l’entrata, non potrà raggiungere quella formazione Spirit.” Jiang Hao gongolò.


