---
weight: 2234
title: Capitolo 2234 – Una Vendetta Deliberata
pubDate: 2025-07-18T14:32:01.045Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


"Chu Feng, finalmente sei arrivato."


Non appena lo vide, Liu Xiaoli assunse un'espressione contenta. Come tutti gli altri, fissò intensamente Chu Feng.


In realtà, non erano solo loro: anche il Granmaestro Taschino, il Daoista Tre Spade e il maggiore dei Quattro Sciamani Imperatori interruppero il loro combattimento per spostare gli occhi verso di lui.


Tutti volevano sapere che tipo di armatura Chu Feng sarebbe riuscito a ottenere. Dopotutto, era un Sciamano Asura.


Inoltre, era stato proprio grazie a lui che erano riusciti a superare la nebbia viola poco prima.


Dal punto di vista della folla, le tecniche Spirit di Chu Feng dovevano essere le più potenti.


"Prima non sorridevi contento? Perché ti sei adombrato? È perché ti senti sotto pressione ora che il fratello Chu Feng è arrivato?" Il Daoista Tre Spade derise il maggiore dei Quattro Sciamani Imperatori.


Sapeva di non essere alla sua altezza, quindi la comparsa di Chu Feng lo aveva riempito di gioia.


Perché sapeva che lui avrebbe potuto battere il maggiore dei Quattro Sciamani Imperatori.


"Umpf? Sotto pressione? Stai dicendo che lui potrebbe mettermi pressione?"


"È un’ottima occasione invece. Gli farò vedere chi è il vero genio delle tecniche Spirit." Dichiarò il maggiore dei Quattro Sciamani Imperatori.


Nonostante il tono fosse pieno di arroganza, solo lui sapeva che, di fronte a Chu Feng, provava un leggero senso di insicurezza.


Dopotutto, Chu Feng aveva già dimostrato tecniche Spirit straordinariamente potenti.


Sotto gli sguardi concentrati della folla, Chu Feng chiuse gli occhi e percepì attentamente il potere spirituale speciale che lo avvolgeva come un'armatura.


"Il Vero Immortale Gru Dorata è davvero incredibile. È riuscito a creare una formazione Spirit così meravigliosa."


Quando Chu Feng sperimentò personalmente il potere di quella formazione che sigillava la sua forza e la trasformava in una nuova energia basata sul potere spirituale, ebbe la sensazione che il suo corpo stesse subendo una metamorfosi completa.


Una formazione Spirit così misteriosa era davvero straordinaria.


“Ahahah!!!”


Proprio in quel momento, Chu Feng sentì una risata improvvisa.


Aprendo gli occhi, scoprì che era stato il maggiore dei Quattro Sciamani Imperatori.


Con le mani sulla pancia, rideva come un pazzo, fissando Chu Feng con aria di sfida.


"Quello scemo sta avendo uno spasmo. Ma di cosa sta ridendo?" Chiese con tono confuso Ovetto.


"Qualcosa non va." Osservò Chu Feng.


"Cosa?"


"Guarda le reazioni degli altri." Disse Chu Feng, volgendo lo sguardo alla folla.


Ovetto notò che nessun altro rideva come il maggiore dei Quattro Sciamani Imperatori. Ma le loro espressioni erano tutte cambiate.


Se prima erano pieni di aspettative, ora erano delusi.


"Daoista Tre Spade, hai visto? Quel rifiuto non riesce neanche a formare un'armatura. Non è nemmeno degno di entrare qui."


"E tu speravi che un rifiuto del genere potesse battermi? Quanto puoi essere ingenuo?" il maggiore dei Quattro Sciamani Imperatori derise il Daoista Tre Spade.


"L’amico Chu Feng è ancora dentro la formazione Spirit. Non è stato espulso. Come puoi essere certo che non riuscirà a formare un'armatura?" Ribatté il Daoista Tre Spade.


"Ahah, gli effetti sono istantanei. È già lì da così tanto tempo e non ha ancora condensato nulla. Credi davvero che ci sia ancora speranza?”


A quel punto, Chu Feng capì perché lo stavano deridendo e perché la folla lo guardava così.


Pensavano che avesse fallito.


Ma Chu Feng non era preoccupato. Solo lui sapeva che il potere Spirit si stava ancora radunando nel suo corpo, trasformandolo.  


Non aveva fallito. Aveva solo bisogno di più tempo rispetto agli altri.


"Pare che il potere Spirit di quel ragazzo sia davvero puro. Sta per condensare un’armatura del Marchio del Drago." Osservò il Vero Immortale Gru Dorata con un’espressione scioccata.


"Vero Immortale, sei proprio pigro. Se hai speso tempo per creare quella formazione, perché non l'hai fatta bene? Hai messo così poco potere spirituale che ci vuole un'eternità per formare un'armatura del Marchio del Drago." Commentò il vecchio monaco vestito in modo semplice.


Anche lui era uno Sciamano dal Mantello Immortale del Marchio del Drago e aveva capito che la formazione era stata fatta con negligenza.


Era per questo che il processo di Chu Feng era così lento: la formazione non aveva abbastanza potere Spirit.


Gli altri, però, non lo sapevano.


Credevano che Chu Feng non fosse in grado di condensare un’armatura.


"Come potevo sapere che qualcuno sarebbe riuscito a formare un’armatura del marchio del Drago?" Rispose il Vero Immortale.


Mentre loro due conoscevano la verità, gli altri no.


Gli altri avevano già concluso che Chu Feng aveva fallito perché il suo potere Spirit non era abbastanza puro.


"Che noia. Noi quattro fratelli abbiamo già occupato i posti senza sforzi. È troppo facile, nessuna sfida. Non potete almeno darci un po' di competizione?" Disse con un sospiro il maggiore dei Quattro Sciamani Imperatori.


"Non hai ancora occupato l'ultimo posto."


Improvvisamente, il Daoista Tre Spade attaccò. Anche il Granmaestro Taschino si unì all'assalto. Non volevano cedere l'ultimo posto così facilmente.


"Non perdete tempo. Potete attaccarmi tutti insieme. L'ultimo posto nella formazione sarà mio." Dichiarò il maggiore dei Quattro Sciamani Imperatori.


"Come vuoi." Rispose Liu Xiaoli, nell'armatura d'argento, unendosi all'attacco.


Stava cercando di guadagnare tempo per Chu Feng. Mentre tutti credevano che avesse fallito, lei era convinta che ce l'avrebbe fatta.


Presto, sempre più persone si unirono all'assalto.


Sapevano che, prima o poi, il maggiore dei quattro fratelli li avrebbe attaccati.


Meglio combatterlo insieme ora che avevano ancora alleati forti come il Daoista e il Granmaestro Taschino.


Forse potevano abbatterlo e smorzare la sua arroganza.


Ma lo scontro non finì come avevano sperato. Il maggiore dei quattro fratelli era troppo forte. Nonostante avessero tutti armature dorate, la sua forza combattiva era di gran lunga superiore.


“Bang, bang, bang, bang!!!”


Ogni suo pugno era accompagnato da tuoni e una forza capace di spaccare montagne. Praticamente ogni attacco avrebbe messo fuori combattimento un nemico.


"Daoista Tre Spade, Granmaestro Taschino, inizialmente non volevo ferirvi. Ma le regole del Vero Immortale Gru Dorata sono chiare: devo sconfiggervi per entrare nella formazione."


"Non biasimatemi se sarò crudele."


Dopo aver sconfitto gli altri, il maggiore si concentrò sui due.


Anche se diceva di non volerli ferire, i suoi attacchi erano brutali, quasi letali.


“Bang, bang, bang, bang, bang!!!”


Granmaestro Taschino, colto alla sprovvista, ricevette diversi pugni e fu scaraventato contro il muro Spirit. Quando cadde a terra, il suo viso era paonazzo e gli colava sangue dalla bocca.


"Granmaestro Taschino sta vomitando sangue!!!"


La folla rimase scioccata.


Non aveva usato così tanta potenza contro gli altri, doveva essere stata una vendetta deliberata contro il Granmaestro Taschino.

