---
weight: 2242
title: Capitolo 2242 - Una Mano
pubDate: 2025-08-18T06:59:46.905Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


"Pare proprio che Li Rui sia stato effettivamente nel torto in questa faccenda. Riporterò la questione al nostro Maestro della Valle con onestà."


"Inoltre, il nostro Maestro della Valle sa distinguere il bene dal male, perciò, giovane amico Chu Feng, stai tranquillo. La valle Nuvole del Tramonto non solleverà ulteriori questioni su questo incidente." Disse l’Anziano Ning Shuang a Chu Feng.


Non che non gli importasse della morte di Li Rui. Dopotutto, Li Rui era uno dei loro talenti, come poteva non essere addolorato per la sua scomparsa?


Tuttavia, dal modo in cui si erano svolti gli eventi, era chiaro a chiunque chi avesse torto e chi avesse ragione. Tutti i presenti lo avevano capito. Perciò, anche se la valle Nuvole del Tramonto avesse voluto protestare, non sarebbe stato opportuno insistere.


Inoltre, durante la loro breve interazione, l’Anziano Ning Shuang era rimasto impressionato da Chu Feng. Davvero non voleva che la questione andasse oltre.


"Chu Feng, e io che credevo non avresti osato uscire!!!"


Proprio in quel momento, una voce carica di intento omicida risuonò all’improvviso. Subito dopo, quattro figure si avvicinarono rapidamente.


Erano i quattro Sciamani Imperatori. Quei quattro fratelli avevano addirittura il coraggio di attaccare Chu Feng prima che avesse lasciato i dintorni della montagna Gru delle Nuvole.


"Fermatevi!" Vedendoli, l’Anziano Ning Shuang si precipitò davanti a Chu Feng, per proteggerlo.


Scatenò anche la sua aura da Martial Ancestor di quinto livello e disperse completamente la pressione opprimente emanata dai quattro Sciamani Imperatori.


Mentre i quattro fratelli erano molto potenti, il più grande era al quinto livello, alla pari con il vecchio.


Nota traduzione: non è un errore di traduzione. L’autore ha sbagliato a scrivere la loro coltivazione. Nel capitolo 2224, ha menzionato che tutti e quattro erano al primo livello, che avrebbe senso dato che il secondo fratello più grande è al primo livello in molti capitoli  e i quattro sono gemelli. Ora però il maggiore è al quinto livello?


Naturalmente non sarebbe rimasto a guardare mentre tentavano di fare del male a Chu Feng.


"Sparisci! Sei solo un cane della valle Nuvole del Tramonto e osi opporti a noi?"


Tuttavia, chi si sarebbe mai immaginato che i quattro Sciamani Imperatori avrebbero ignorato completamente l’Anziano Ning Shuang? Anzi, non tenevano nemmeno in considerazione l'intera valle Nuvole del Tramonto.


"Non pensate di poter fare del male al giovane amico Chu Feng." Disse l’Anziano Ning Shuang con fermezza.


"Sei proprio testardo. Se mia madre si arrabbiasse, figuriamoci te, nemmeno l'intera valle Nuvole del Tramonto potrebbe sopportarne le conseguenze."


A quelle parole, lo sguardo dell’Anziano Ning Shuang vacillò. Se fossero stati solo i quattro Sciamani Imperatori, sarebbe stato in grado di gestirli. Ma al solo menzionare la loro madre, il vecchio iniziò ad esitare.


La loro madre non era solo una Sciamana dal Mantello Immortale, ma possedeva anche una forza straordinaria nel regno Ordinario dei Cento Raffinamenti. Era considerata una figura influente in quella regione.


Non era certo qualcuno che poteva permettersi di provocare.


Notando la sua preoccupazione, i quattro Sciamani Imperatori divennero ancora più arroganti. Il maggiore puntò il dito verso il naso dell’Anziano Ning Shuang e disse: "Vecchio cane della valle Nuvole del Tramonto, sparisci subito e farò finta che non sia successo niente."


"Tu!!!" Il Vecchio Ning Shuang era così furioso che il suo volto divenne rosso. Tuttavia, alla fine, trattenne la rabbia e non esplose.


"E allora? Sparisci ora. Altrimenti, non biasimarmi me se sarò scortese con te." Disse il maggiore dei quattro Sciamani Imperatori con ferocia, mostrando tutta la sua arroganza.


"Finalmente vi ho presi!!!"


Ma proprio in quel momento, una voce esplose come un tuono, facendo persino tremare violentemente lo spazio.


Voltandosi verso la direzione della voce, tutti videro che si trattava di Daoista Tre Spade.


"Merda!" Alla vista del Daoista Tre Spade, le espressioni dei Quattro Sciamani Imperatori cambiarono drasticamente.


Avevano un enorme conto in sospeso con il Daoista Tre Spade nella montagna Gru delle Nuvole. Adesso erano in difficoltà.


"Avevo detto che vi avrei fatto capire cosa significa soffrire una volta lasciato il montagna Gru delle Nuvole." Disse il Daoista Tre Spade al maggiore dei quattro Sciamani Imperatori.


"Daoista Tre Spade, tu sei pur sempre un anziano. Hai intenzione di maltrattare i membri della generazione più giovane?" Il maggiore iniziò a preoccuparsi. Si girò e si preparò a fuggire.


"Umpf, mantengo sempre la parola data. Ho detto che ti avrei dato una lezione, come potrei risparmiarti solo per la mia anzianità?" Il Daoista Tre Spade ridacchiò. Poi, iniziò a camminare verso i quattro Sciamani Imperatori a mezz'aria. Sebbene i suoi passi sembrassero lenti, copriva chilometri con ogni movimento. In un batter d'occhio, raggiunse il maggiore in fuga.


"Pow, pow, pow, pow!!!"


Una volta raggiunto il maggiore, Daoista Tre Spade iniziò a sferrare schiaffi brutali sul suo volto.


Non solo erano sonori, ma anche potentissimi. In pochi istanti, il maggiore fu stordito. Il sangue gli copriva il volto mentre barcollava prima di perdere conoscenza e cadere a terra.


"Fratello maggiore!!!"


Vedendo la situazione precipitare, i tre fratelli minori corsero per aiutarlo.


"Swoosh!!!"


Ma proprio mentre stavano per raggiungerlo, una figura apparve davanti a loro, bloccando la strada.


Vedendo chi era, i tre fratelli impallidirono.


Quella persona era proprio Daoista Tre Spade.


"Dato che siete fratelli di sangue, condividerete anche la punizione."


"Dato che il vostro fratello maggiore è svenuto, voi tre subirete la punizione al suo posto." Disse Daoista Tre Spade, senza nemmeno aspettare una risposta. Iniziò a sferrare schiaffi senza sosta, lasciando innumerevoli immagini confuse nell'aria.


"Pow, pow, pow, pow, pow." Esplosero suoni simili a petardi.


Nota traduzione: Bud Spencer - le vuoi a punta le unghie?


In quel lasso di tempo, le teste dei tre fratelli furono colpite avanti e indietro, schizzando sangue ovunque.


Quando Daoista Tre Spade si fermò, anche i tre fratelli erano svenuti. Caddero a terra accanto al loro fratello maggiore.


Vedendo la scena, molti applaudirono interiormente. Dopotutto, gli schiaffi del Daoista Tre Spade erano davvero soddisfacenti, aveva aiutato la folla a sfogare la loro rabbia una volta per tutte.


"Wow! Chu Feng, il Daoista Tre Spade ti ha davvero aiutato a sistemare i quattro Sciamani Imperatori!" Esclamò Xu Yiyi con entusiasmo.


"Ma va. Secondo me è solo perché avevano un conto in sospeso tra di loro. Il Daoista Tre Spade aiuterebbe mai uno sconosciuto come Chu Feng?" Jiang Hao non ci credeva.


Tuttavia, chi si sarebbe mai immaginato che, proprio in quel momento, il Daoista Tre Spade si sarebbe avvicinato a Chu Feng e si sarebbe fermato davanti a lui?


"Giovane fratello Chu Feng, stai tranquillo. Li ho storditi con il mio potere marziale."


"A meno che qualcuno non li curi, rimarranno sicuramente incoscienti per diversi giorni e notti. Almeno per oggi, non saranno più una minaccia per te." Disse il Daoista Tre Spade a Chu Feng.


A quelle parole, molti tra i presenti spalancarono gli occhi, sbalorditi. Soprattutto quelli che non erano entrati nella montagna Gru delle Nuvole, che mostrarono espressioni confuse.


A quel punto, era chiaro che il Daoista Tre Spade non avesse attaccato i quattro Sciamani Imperatori senza motivo. L'aveva fatto per aiutare Chu Feng.


Tuttavia, non riuscivano a capire come Chu Feng avesse stretto un legame con una figura così importante come il Daoista Tre Spade.


Estremamente grato, Chu Feng si inchinò immediatamente. "La ringrazio senior."


"Quei quattro sono stati irrispettosi nei confronti dei loro anziani. Sono stati davvero eccessivi. Anche se non avessero cercato di crearti problemi, avrei dovuto comunque dare loro una lezione. Altrimenti, continuando ad agire con tale arroganza, potrebbero causare innumerevoli mali." Disse il Daoista Tre Spade con noncuranza.


Tuttavia, la sua espressione cambiò improvvisamente, diventando seria. "Giovane fratello Chu Feng, saresti interessato a venire nella nostra Scuola della Spada Immortale come ospite?"


A quelle parole, la folla già sbalordita rimase a bocca aperta.


Soprattutto Jiang Hao, che sembrava aver appena mangiato sterco.


Nessuno si sarebbe mai aspettato che Daoista Tre Spade non solo avesse aiutato Chu Feng, ma lo avesse persino invitato spontaneamente come ospite nella scuola della Spada Immortale.


Poteva davvero essere definito un onore supremo!!!


