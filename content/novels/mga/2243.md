---
weight: 22430
title: Capitolo 2243 - Rasa al Suolo
pubDate: 2025-08-22T06:42:33.730Z
tags:
    - mga
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


"Eh..." Di fronte all'improvviso invito del Daoista Tre Spade, Chu Feng mostrò un'espressione imbarazzata.


"Perché Chu Feng ha questa reazione? Non starà mica pensando di rifiutare, vero?" La folla cominciò a nutrire dubbi notando l’esitazione di Chu Feng.


‘Umpf, quel tipo non capisce proprio la situazione in cui si trova. Ben gli sta.’ Pensò Jiang Hao con derisione.


Dal suo punto di vista, personaggi importanti come il Daoista Tre Spade erano rancorosi e nessuno poteva permettersi di offenderli.


Questo era particolarmente vero per il Daoista Tre Spade, famoso per il suo temperamento focoso.


Se Chu Feng avesse rifiutato il suo invito davanti a tutti, sarebbe stato un insulto per lui. Così Jiang Hao era convinto che Chu Feng l’avrebbe pagata cara.


In effetti, non era solo lui a pensarla così. Molti dei presenti la pensavano allo stesso modo.


"Fratello Chu Feng, potresti avere qualche difficoltà con la mia richiesta? Va bene, se hai difficoltà, puoi dirmelo apertamente.” Disse il Daoista Tre Spade con un sorriso.


Sentendo queste parole, Jiang Hao quasi svenne dalla rabbia.


Ma che diavolo era successo?


Il Daoista Tre Spade non aveva un temperamento focoso? Non era qualcuno che non permetteva agli altri di parlar male di lui? Perché aveva un atteggiamento così gentile nei confronti di Chu Feng?


"Senior, ho davvero una questione urgente di cui occuparmi. Temo di doverla deludere." Disse Chu Feng. Naturalmente si stava riferendo a Liu Chengkun.


La malattia di Liu Chengkun si ripresentava più volte all'anno. In passato, le ricadute avvenivano sempre nello stesso periodo. Ultimamente, però, erano diventate imprevedibili.


Chu Feng doveva affrettarsi a tornare alla società della Farfalla Rossa con Liu Xiaoli, così avrebbe potuto evitare che Liu Chengkun si sentisse male di nuovo.


"Ahah, va bene. Il fratello Chu Feng ha impegni importanti. Se avrai tempo in futuro, potrai visitare la nostra scuola della Spada Immortale quando vuoi. Finché ci sarò io, sarai trattato come un ospite d'onore." Disse il Daoista Tre Spade. Mentre parlava, lanciò a Chu Feng una distintivo d'invito.


Vedendo quel distintivo, la folla rimase sbalordita. Jiang Hao in particolare, rimase completamente stupefatto, con gli occhi pieni di invidia.


Quel distintivo era il lasciapassare ufficiale della scuola della Spada Immortale. Coloro che la possedevano non solo potevano entrare nell’organizzazione, ma venivano anche accolti come ospiti d'onore.


Che tipo di posto era la scuola della Spada Immortale? Era una delle quattro maggiori potenze del Regno Ordinario dei Cento Raffinamenti. Per chiunque, ottenere un distintivo del genere sarebbe stato un onore.


"Chu Feng, presto, accettalo. Quello è il distintivo d'invito della scuola della Spada Immortale." Vedendo che Chu Feng era ancora fermo, Xu Yiyi lo pizzicò per sollecitarlo.


"Grazie, anziano", Chu Feng non solo accettò, ma si inchinò di nuovo per ringraziare Daoista Tre Spade. Dopotutto, dalla reazione della folla, poteva capire che era un dono molto ambito.


"È il destino che ci ha riuniti qui. Quindi non c'è bisogno di tante formalità, altrimenti aumenterebbe solo le distanze tra noi.”


"Fratello Chu Feng, allora spero di rivederti presto." Il Daoista Tre Spade giunse le mani in segno di saluto.


"Arrivederci.” Chu Feng ricambiò il saluto.


Dopo che Daoista Tre Spade se ne fu andato, il Granmaestro Taschino si avvicinò, accompagnato dagli esperti del Tempio Celeste del Budda.


"Bene, bene. In realtà anche io avrei voluto invitare il benefattore Chu Feng al nostro Tempio Celeste del Budda come ospite."


"Tuttavia, visto che hai impegni urgenti, non insisterò. Devo però ringraziarti."


"Se non fosse stato per il tuo aiuto, probabilmente non avremmo nemmeno superato la nebbia viola, figuriamoci vedere la formazione completa." Disse Granmaestro Taschino con un sorriso.


"Gran Maestro, è troppo modesto. Ho fatto solo il minimo indispensabile.” Rispose Chu Feng sorridendo.


"Il benefattore Chu Feng è davvero umile. Pur avendo un talento incredibile, non mostri la minima arroganza. È da molto che non incontro un giovane così ragionevole come te."


"Bene, bene. È positivo.” Il Granmaestro Taschino elogiò Chu Feng senza sosta.


Anche se tutti sapevano che il Granmaestro Taschino era una persona benevola, era comunque raro che si complimentasse con qualcuno in quel modo.


In quel momento, molti tra la folla guardarono la scena a bocca aperta. Soprattutto i membri del padiglione delle Nuvole del Tramonto, che avevano espressioni sbalordite.


Dopotutto, sia il Daoista Tre Spade che il Granmaestro Taschino erano figure molto importanti. Visto che entrambi tenevano in così alta considerazione Chu Feng, il giovane doveva possedere qualità davvero eccezionali.


Dopo che Granmaestro Taschino se ne andò, anche il clan Celeste Zhou e il clan Celeste Kong, le altre due potenze di primo livello, si avvicinarono a Chu Feng per salutarlo.


Sebbene non lo dicessero esplicitamente, entrambi lasciarono intendere che desideravano invitare Chu Feng come ospite nelle loro rispettive organizzazioni.


Tuttavia, solo Daoista Tre Spade aveva effettivamente consegnato a Chu Feng un distintivo d'invito.


Il fatto che tutte e quattro le maggiori potenze del Regno Ordinario dei Cento Raffinamenti avessero esteso un ramoscello d'ulivo a Chu Feng era sufficiente a dimostrare quanto lo considerassero rilevante.


Inizialmente, a causa dell'uccisione di Li Rui da parte di Chu Feng, gli altri membri della valle delle Nuvole del Tramonto nutrivano risentimento verso di lui.


Tuttavia, dopo aver visto gli inviti di quei grandi personaggi, la loro impressione su Chu Feng cambiò.


Persino Jiang Hao, che fin dall'inizio aveva visto Chu Feng come un nemico, cambiò opinione. Il suo sguardo si riempì di emozioni contrastanti e l'odio che provava sembrò attenuarsi in quel momento.


Dopodiché molti altri si avvicinarono a Chu Feng per salutarlo. Tuttavia, si limitarono a questo. Sembrava che nessuno intendesse invitarlo come ospite.


Non erano sciocchi dopotutto. Se persino le quattro maggiori potenze erano state rifiutate, nemmeno loro avrebbero avuto possibilità.


"Sembra che sia inutile invitarti nella nostra valle delle Nuvole del Tramonto come ospite." Disse Xu Yiyi guardando Chu Feng con un sorriso radioso.


Poi, l’Anziano Ning Shuang aggiunse: "Giovane amico Chu Feng, se avrai tempo in futuro, spero che verrai a visitare la nostra valle."


"Signorina Yiyi, Anziano Ning Shuang, una volta risolte le mie faccende, verrò personalmente a farvi visita." Promise Chu Feng.


"È un patto! L'hai promesso. Devi venire." Insistette Xu Yiyi.


"Certamente." Rispose Chu Feng con sincerità.


"Giurin giurello." Xu Yiyi tese il mignolo.


"D'accordo.” Chu Feng sorrise e intrecciò il suo mignolo con quello della giovane.


Poi, Chu Feng e Liu Xiaoli iniziarono a tornare verso la società della Farfalla Rossa.


Calcolando i tempi, la nuova sede della società della Farfalla Rossa non doveva essere ancora completata.


Quindi, invece di dirigersi verso il nuovo quartier generale, si diressero verso quello vecchio.


Tuttavia, quando i due arrivarono a destinazione, ancora prima di atterrare, le loro espressioni cambiarono drasticamente.


La città sopra la sede della società della Farfalla Rossa era stata distrutta. Non solo era stata rasa al suolo, ma l'intera area era stata trasformata in un enorme burrone.


Ciò significava che qualcuno aveva distrutto completamente il quartier generale della società della Farfalla Rossa.


"Cosa... cos’è successo?" Vedendo questa scena, Liu Xiaoli rimase immediatamente sconvolta. Mostrò un’espressione incredula mentre i suoi occhi si arrossavano.


Dopotutto, senza bisogno di spiegazioni, era chiaro che la sua organizzazione fosse stata attaccata.


In quel momento, anche se gli occhi di Chu Feng non erano rossi come quelli di Liu Xiaoli, anche lui era sbalordito.


Era entrato nella montagna Gru delle Nuvole e aveva scoperto il luogo dove si era allenato il Sublime. Sarebbe potuto arrivare almeno fino al quinto livello del Semi Martial Ancestor. Ma  aveva rinunciato a quell’occasione.


Perché?


Tutto per diventare uno Sciamano dal Mantello Immortale e poter curare Liu Chengkun.


E ora? La sede della società della Farfalla Rossa non era stata ancora spostata. Perché era stata rasa al suolo?


Non significava forse che Liu Chengkun e gli altri potevano essere morti? Che, nonostante Chu Feng fosse diventato uno Sciamano dal Mantello Immortale, non avrebbe avuto l'opportunità di curare Liu Chengkun?

