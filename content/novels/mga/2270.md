---
weight: 22700
title: Capitolo 2270 - Il desiderio di proteggere il proprio padrone
pubDate: 2025-10-14T11:13:46.574Z
tags:
    - mga
---


Capitolo sponsorizzato, ringraziamo Matteo!
23 capitoli in coda totali (Matteo)
0/1 sponsorizzazioni 1 euro a capitolo,
-Schadenfreude


Una forza opprimente investì la regione. Anche se era invisibile, la potevano sentire.


Era come se il cupo mietitore stesse scendendo silenziosamente su quella zona.


Persino il clima ne fu influenzato, nuvole nere cominciarono a agitarsi e a tuonare.


Quella potenza opprimente non proveniva dal maestro della valle Nuvole del Tramonto, né da Su Jingrui. Tutti sapevano bene di non essere così formidabili.


Inoltre, quella potenza opprimente proveniva dall'interno dell'area proibita ed era stata l’energia che aveva distrutto l’ingresso dell’area proibita.


Così, tutti i presenti pensarono istintivamente che fosse appena arrivata una creatura spaventosa.


Tuttavia perché mai l'area proibita avrebbe dovuto ospitare un mostro simile?


"Roooar!!!”


Proprio in quel momento, una luce rossa apparve improvvisamente nel cielo. Il bagliore si agitò e presto illuminò tutta la volta celeste, tingendola di cremisi come il sangue.


Mentre la folla guardava le fiamme gassose che riempivano il cielo, avevano la sensazione di poter sentire un intenso odore di sangue. Era davvero spaventoso e sinistro.


L’invisibile forza opprimente prese forma e alla fine assunse la forma di un enorme volto scarlatto.


Quel volto enorme copriva il cielo e nascondeva la terra. I suoi occhi erano spettrali e il suo aspetto era distorto. Sostanzialmente, era il volto di un demone.


Brutto, sinistro, tetro, opprimente e spaventosamente freddo.


In quel momento, quel volto enorme aprì le sue fauci e mostrò le sue aguzze zanne.


Con lugubri ululati accecanti, cominciò a muoversi verso la folla per inghiottirla. Aveva intenzione di divorare tutte le persone presenti in un colpo solo.


"Che cos'è quella cosa?"


I presenti furono colti dal panico. Anche il maestro della valle Nuvole del Tramonto e Su Jingrui, due Martial Ancestor di ottavo livello, mostrarono espressioni spaventate.


Provavano solo un tipo di sensazione da quell'enorme e spaventoso volto dalle zanne aguzze: la sensazione di impotenza.


L'aura della morte era così vicina a loro e non potevano resistere minimamente.


"Oggi sarà la fine della nostra valle Nuvole del Tramonto?"


Il capo della valle rivelò un'espressione disperata. Non gli mancava integrità, né la determinazione di resistere, ma in quel momento era completamente impotente.


Tutti i presenti sembravano pietrificati sul posto. Avevano perso le forze e potevano solo guardare impotenti mentre l'enorme bocca si muoveva verso di loro con l'intenzione di divorarli.


"Bzzzz!!!"


Tuttavia, proprio nel momento in cui tutti pensavano che sarebbero stati uccisi, quell'enorme bocca demoniaca si trasformò improvvisamente in un vortice.


Il vortice cominciò a infuriare e a agitarsi per poi scomparire nel nulla.


Non era solo quell'enorme e spaventoso volto a essere svanito, anche la sensazione soffocante di prima era sparita.


Lo spazio frantumato cominciò a fondersi e presto tornò alla tranquillità. Era come se non fosse mai successo niente.


Tuttavia, la folla non riuscì a ritrovare la calma.


Questo perché tutti sapevano che le fauci di quel volto spaventoso non erano ordinarie, sembravano dei cancelli infernali. Se fossero stati divorati, non avrebbero avuto alcuna speranza di sopravvivenza.


"Lord maestro della valle, cos'era quello?" Chiese coraggiosamente un Anziano della direzione. La sua voce tremava leggermente mentre faceva quella domanda.


"Non lo so neanch'io," Il maestro della valle Nuvole del Tramonto scosse la testa. Veramente non aveva idea di cosa fosse quella cosa di prima. Ci stava riflettendo proprio in quel momento.


"Lord maestro della valle, perché un’entità così spaventosa sarebbe apparsa dall'area proibita? Cosa sta succedendo esattamente?"


Molti altri Anziani della direzione cominciarono a interrogare il loro Lord maestro della valle. La scena di poco prima era stata troppo spaventosa.


Non solo erano preoccupati per la loro sicurezza personale, ma anche per la sicurezza dell'intera valle Nuvole del Tramonto. Così volevano sapere la verità.


"Il Lord della valle ha già detto che non lo sa. Non lo capite?!" Gridò arrabbiato Su Jingrui proprio in quel momento.


Gli anziani si ammutolirono e nessuno osò chiedere più niente.


Anche se erano tutti molto preoccupati per la sicurezza della valle Nuvole del Tramonto, sapevano anche di aver esagerato poco prima. Se il loro maestro della valle non voleva dirglielo, non avevano l'autorità per insistere a chiedere.


"Lord maestro della valle, è terribile!!!"


Proprio in quel momento, l'Anziano Ning Shuang uscì dall'area proibita in preda al panico.


"Ning Shuang?" L'espressione del Maestro della valle Nuvole del Tramonto cambiò. Insieme a Su Jingrui, si precipitarono da lui.


"Lord maestro della valle, Lord Anziano, per favore seguitemi dentro. L’amico Chu Feng sembra in punto di morte." Dopo aver detto quelle parole, l'Anziano Ning Shuang si girò in fretta e cominciò a fare loro strada.


"Cosa?" Il maestro della valle Nuvole del Tramonto mostrò immediatamente un'espressione ansiosa e seguì l'Anziano Ning Shuang dentro l'area proibita.


Lungo il percorso, l'Anziano Ning Shuang cominciò a spiegare cos’era successo al maestro della valle Nuvole del Tramonto e a Su Jingrui.


Dopo aver saputo che il maestro di Li Rui era morto, entrambi rimasero molto scioccati.


Rimasero ancora più sconvolti quando scoprirono che il maestro di Li Rui era stato ucciso da un vecchio gatto.


Quando Ning Shaung spiegò loro che il gatto misterioso aveva dichiarato di aver saccheggiato la tomba di Zhan Haichuan, aveva minacciato lui e Xu Yiyi e aveva usato una tecnica misteriosa per torturare Chu Feng, il Maestro della valle Nuvole del Tramonto e Su Jingrui ricordarono immediatamente l'enorme volto demoniaco che era apparso dall'area proibita poco prima.


Entrambi immaginarono che fosse stato il vecchio gatto di cui parlava l'Anziano Ning Shuang a creare quel volto gigante.


Dedussero che quel vecchio gatto stesse deliberatamente dimostrando la sua potenza ai membri della valle Nuvole del Tramonto. Come quando aveva minacciato l'Anziano Ning Shuang e Xu Yiyi poco prima, stava rivelando la sua potenza per avvertirli di non provocarlo.


Aveva mostrato che eliminarli sarebbe stato facile.


"Perché un'esistenza così spaventosa sarebbe apparsa all’improvviso nell'area proibita della nostra valle Nuvole del Tramonto?"


"Come è entrata nella nostra area proibita? Cosa è successo esattamente qui dentro?" Il maestro della valle Nuvole del Tramonto aveva un'espressione davvero scontenta.


Dopotutto era una questione importante. C’era in gioco l’esistenza della loro valle Nuvole del Tramonto. Così non poteva fare a meno di preoccuparsi.


"Solo l’amico Chu Feng sa cosa è successo. No, anche il suo spirito potrebbe saperlo." Disse l'Anziano Ning Shuang.


"Mn." Il maestro della valle Nuvole del Tramonto annuì. Poi, aumentò la sua velocità.


Dopo che i tre si erano affrettati, arrivarono finalmente da Chu Feng.


In quel momento, il giovane stava ancora urlando di dolore. Solo che la sua voce non era più forte e chiara come prima. Soffriva così tanto che non gli rimaneva più la forza di gridare.


"Lasciatemi dare un'occhiata," Mentre parlava, il maestro della valle Nuvole del Tramonto si avvicinò a Chu Feng per diagnosticare la sua condizione.


Sfortunatamente, dopo aver esaminato le condizioni di Chu Feng, si accigliò e rivelò un'espressione impotente.


"Lord maestro della valle, come sta? Cosa sta succedendo esattamente a Chu Feng?" Chiese ansiosamente Xu Yiyi.


"Non sono in grado di dirlo." Il Maestro della valle Nuvole del Tramonto scosse la testa con impotenza.


"Ho una pillola medicinale che potrebbe alleviare il dolore. Possiamo dargliela e vedere se può aiutarlo." Disse Su Jingrui.


In quel momento, Ovetto gridò arrabbiata: "Potrebbe essere rischioso! Se gli dai medicinali senza nemmeno sapere cosa gli è successo, sei capace di assumerti la responsabilità se morirà a causa della tua imprudenza?!"
Si avvicinò a Chu Feng e gridò: "Tutti voi, spostatevi. Basta con la vostra falsa sincerità e preoccupazione."


"Non crediate che io non sappia cosa state pensando. Volete solo sapere cos’era quel maledetto gatto, no?"


"Se volete saperlo, allora aspettate che Chu Feng si svegli e chiedeteglielo di persona allora. Tuttavia, se Chu Feng non si sveglia, non pensate di sapere niente."


Una volta che Ovetto disse quelle parole, il Maestro della valle Nuvole del Tramonto, Su Jingrui e persino l'Anziano Ning Shuang cominciarono ad accigliarsi.


Riuscirono tutti a capire quale fosse l’intenzione dello spirito.


Se Chu Feng fosse sopravvissuto, allora tutto sarebbe andato bene. Ma se qualcosa fosse andato storto, la regina non avrebbe detto niente alla valle Nuvole del Tramonto.


Sebbene l'atteggiamento dello spirito fosse molto ostile, trovavano difficile biasimarla.


Dopotutto stava dicendo quelle parole perché voleva proteggere il suo padrone.

