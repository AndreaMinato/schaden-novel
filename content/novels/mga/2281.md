---
weight: 22810
title: Capitolo 2281 - Contrario alle Aspettative
pubDate: 2025-10-31T07:39:09.967Z
tags:
    - mga
---


Capitolo sponsorizzato, ringraziamo Matteo!
17 capitoli in coda totali (17 Matteo)
0/1 sponsorizzazioni 1 euro a capitolo,
-Schadenfreude


"Ah?" Dopo aver sentito queste parole, Xu Yiyi mostrò ancora più preoccupazione.


Infatti, non era solo Xu Yiyi ad essere nervosa. Il maestro della valle Nuvole del Tramonto, Su Jingrui e persino il direttore della sala delle Tre Stelle, che non aveva familiarità con Chu Feng, erano profondamente preoccupati per lui.


Ben pochi avrebbero voluto che un genio talentuoso come Chu Feng morisse così.


"Continua a scappare. Voglio vedere per quanto altro tempo puoi correre. Oggi, morirai sicuramente." Il Daoista Stella Dorata divenne sempre più compiaciuto.


"Sicuramente? Non è detto.” Anche se Chu Feng sembrasse in condizioni pietose mentre fuggiva per tutto il tempo, non pareva rassegnato.


"Non vuoi proprio ammettere la sconfitta. Sai da dove viene la mia formazione spirituale?"


"È una parte dell’eredità del Granmaestro Kai Hong. È una delle sue formazioni Spirit!” Disse con orgoglio il Daoista Stella Dorata.


"Il granmaestro Kai Hong? Quella è in realtà una formazione spirituale creata dal granmaestro Kai Hong?!"


"Non c'è da meravigliarsi, non c'è da meravigliarsi…"


Udendo quelle parole, le espressioni del maestro della valle Nuvole del Tramonto e degli altri cambiarono enormemente.


Mentre Chu Feng non sapeva chi fosse, loro sì.


Il granmaestro Kai Hong era morto decine di migliaia di anni fa, ma la sua leggenda circolava ancora nel Regno Ordinario dei Cento Raffinamenti.


Era uno Sciamano dal Mantello Immortale del Marchio del Drago, una leggenda in questo piano.


In effetti, il granmaestro Kai Hong era considerato uno degli Sciamani più potenti nella storia del Regno Ordinario dei Cento Raffinamenti.


Non c'era da stupirsi che la formazione Spirit fosse così potente se era una creazione di quel grande esperto.


"Questa mia formazione può assorbire ogni Potere Spirit. È semplicemente impossibile per gli Sciamani dal Mantello Immortale dal marchio dell'Insetto penetrarla.”


"Inoltre, è estremamente potente. A meno che non usi il potere marziale, è impossibile per te resistere all'attacco."


"Chu Feng, non importa quanto Potere Spirit tu possa possedere, prima o poi lo esaurirai. Tuttavia, la mia formazione Spirit non si fermerà, né scomparirà finché non riuscirà a colpirti."


"Quindi, oggi, morirai sicuramente." Daoista Stella Dorata disse quelle parole con assoluta certezza. Era come se avesse davvero la vittoria in pugno.


"Non è detto." Tuttavia, proprio in quel momento, Chu Feng cambiò improvvisamente direzione. Cominciò a volare verso Daoista Stella Dorata.


"Cosa? Stai per andare dritto verso il mio attacco?"


"O stai cercando di suicidarti trascinandomi nella tomba?”


"Ahah. Mi dispiace dirtelo, ma non potrai farmi proprio niente. Tu invece morirai.”


Il Daoista Stella Dorata non si impaurì. Fece un cenno ed evocò uno strato di Potere Spirit. Presto la sua energia formò una fortezza che lo proteggeva completamente.


Subito dopo, cominciò a formare sigilli in continuazione. Stava rinsaldando sempre di più le difese della sua fortezza.


Vedendo quella fortezza, il maestro della valle Nuvole del Tramonto e gli altri si avvilirono.


L'attuale barriera del Daoista Stella Dorata era ancora più forte di quella che aveva attivato prima. A meno che Chu Feng non fosse in grado di preparare una formazione Spirit ancora più potente, sarebbe semplicemente impossibile per lui penetrare quella fortezza.


Se Chu Feng non fosse riuscito ad attraversarla e fosse rimasto bloccato, la sfera che lo stava inseguendo sarebbe riuscita a colpirlo.


"Non posso lasciare che il giovane amico Chu Feng muoia così. Devo fermarlo."


Pensando questo, il maestro della valle Nuvole del Tramonto si spostò silenziosamente verso Chu Feng e il Daoista Stella Dorata.


Allo stesso tempo, un potere marziale impetuoso cominciò a radunarsi nel suo palmo. Aveva intenzione di salvare il giovane.


Infatti, non solo lui ma anche Su Jingrui stava facendo la stessa cosa.


Tuttavia, proprio nel momento in cui tutti pensavano che il giovane sarebbe stato sconfitto, Chu Feng sorrise.


"Puu!!!"


All'improvviso, Chu Feng aprì la bocca. Poi, una sfera di luce delle dimensioni di una noce schizzò fuori dalla sua bocca e volò rapidamente verso la fortezza.


Accadde tutto troppo in fretta. Quando la folla si accorse di ciò che era successo, la sfera di luce che Chu Feng aveva sparato dalla bocca era già atterrata sulla fortezza difensiva del Daoista Stella Dorata.


"Boom!!!"


Risuonarono costanti fragori mentre si espandevano increspature d'energia. Quel bagliore riuscì effettivamente a frantumare all'istante la fortezza difensiva.


"È una formazione Spirit?!”


In quel momento, il maestro della valle Nuvole del Tramonto e gli altri ne furono davvero allarmati. Questo perché avevano capito che la sfera di luce sputata da Chu Feng doveva essere una formazione annientante davvero potente.


Altrimenti, sarebbe stato impossibile per lui essere in grado di penetrare la formazione difensiva del Daoista Stella Dorata così facilmente.


"Dannazione! Sono stato ingannato!"


Anche l'espressione di Daoista Stella Dorata cambiò drasticamente. La sfera di luce sputata da Chu Feng era già estremamente vicina, era impossibile per lui schivare.


"Paa!!!"


Alla fine, quella sfera di luce atterrò sul petto di Daoista Stella Dorata. Tuttavia, con sorpresa della folla, quel proiettile non sprigionò l'esplosione prevista o feroci increspature d'energia. Invece, sembrò posarsi su di lui come una piuma.


"Veramente spregevole."


Vedendo questa scena, il Maestro della valle Nuvole del Tramonto e gli altri cominciarono tutti a digrignare i denti con rabbia.


Il motivo era che uno strato di armatura di formazione Spirit era apparsa attorno al Daoista Stella Dorata. Quella corazza conteneva un tipo speciale di potere ed era riuscita a bloccare l’attacco di Chu Feng.


Tuttavia, non sembrava una barriera che aveva preparato, ma un tesoro protettivo che si attivava automaticamente per salvare la vita del suo proprietario durante momenti cruciali.


Era praticamente come barare. Tuttavia, visto che era una corazza che emetteva Potere Spirit, tecnicamente non infrangeva le regole del duello.


Questo era il motivo per cui il Maestro della valle Nuvole del Tramonto e gli altri lo trovavano spregevole.


"Chu Feng, hai perso."


Daoista Stella Dorata sorrideva così intensamente che il suo viso si riempì di rughe come un raviolo al vapore. Era davvero pieno di gioia.


Questo perché Chu Feng era a meno di un metro dalla sua sfera. Sarebbe stato semplicemente impossibile per il giovane sfuggirle ora.


"È così?" Tuttavia il giovane continuò a sorridere.


I cuori della folla si tesero vedendolo, non riuscivano a capire la situazione.


Come poteva continuare ad essere così tranquillo di fronte ad una calamità incombente?


"Whoosh!!!”


Proprio in quel momento, la sfera che aveva inseguito Chu Feng per tutto il tempo, quella formazione Spirit creata dal leggendario granmaestro Kai Hong, effettivamente lo sfiorò.


Il proiettile non colpì Chu Feng però, si trasformò in un raggio di luce e iniziò a volare verso il Daoista Stella Dorata.


"Boom!!!"


La sfera colpì il Daoista Stella Dorata e causò una forte esplosione.


Impetuose increspature d'energia investirono completamente il Daoista Stella Dorata.


"Come può essere?"


In quel momento, non solo i membri della giovane generazione come Xu Yiyi rimasero stupefatti, anche figure importanti come il Maestro della valle Nuvole del Tramonto furono colte alla sprovvista.


Era chiaramente la formazione Spirit del Daoista Stella Dorata, perché si era colpito da solo?

