---
title: Capitolo 2285 - Trasformazione Spire dei Draghi di Fuoco e Ghiaccio
pubDate: 2025-11-03T08:18:27.501Z
tags:
    - mga
---


Capitolo sponsorizzato, ringraziamo Matteo!
14 capitoli in coda totali (14 Matteo)
0/1 sponsorizzazioni 1 euro a capitolo,
-Schadenfreude


"Huu, huu!!!"


Il vento sollevato dal pugni sibilava come bestie feroci, come un esercito di migliaia di uomini e cavalli.


La forza di Kou Kang non era da sottovalutare. Non solo i suoi attacchi erano mutevoli, ma erano anche istantanei.


"Bang, bang, bang!!!”


Chu Feng si spostò. Immediatamente, la sua aura cambiò enormemente.


I suoi pugni erano come tigri e le sue gambe erano come draghi. Si trasformarono in innumerevoli immagini sfocate mentre si lanciava verso l’avversario in avvicinamento.


Non solo Chu Feng bloccò completamente tutti gli attacchi di Kou Kang, ma iniziò persino a sferrare contrattacchi, mettendolo in difficoltà.


"Questo tipo."


Vedendo che Chu Feng era riuscito a bloccare facilmente i suoi attacchi, e aveva persino iniziato a reagire, Kou Kang iniziò ad accigliarsi.


Bisognava sapere che i suoi pugni e calci erano tutti molto taglienti.


Tra i membri della sua stessa generazione, la maggior parte di loro sarebbe stata in grado di produrre attacchi così affilati solo usando tecniche marziali. Praticamente nessuno era in grado di scatenare colpi del genere senza usare abilità o tabù.


Era sempre stato orgoglioso di questa sua capacità e questo era il motivo per cui non aveva usato tecniche marziali all'inizio. Pensava che se fosse stato in grado di mettere in difficoltà Chu Feng usando solo pugni e calci, avrebbe potuto rivelare quanto fosse potente.


Tuttavia, in quel momento aveva scoperto di essere inferiore a lui da questo punto di vista e i suoi piani erano andati a monte.


"Straordinario. Non mi sarei mai aspettato che l'abilità di pugni e calci del giovane amico Chu Feng avesse raggiunto questo livello di maestria. Sono semplicemente imprevedibili e inafferrabili. Se questo fosse un mondo senza abilità marziali, pochissimi potrebbero competere con il giovane amico Chu Feng.”


In quel momento, il maestro della valle Nuvole del Tramonto, Su Jingrui e il direttore della sala delle Tre Stelle rivelarono espressioni piacevolmente sorprese.


Nemmeno loro sarebbero stati in grado di raggiungere il livello di maestria di Chu Feng.


"Fratello Chu Feng, il potere combattivo di un coltivatore marziale dipende dalle sue abilità marziali."


"Sebbene i tuoi pugni e i tuoi calci siano piuttosto discreti, rimane il fatto che ciò che conta davvero sono le tecniche marziali.”


"Ora passerò alle tecniche marziali. Preparati, perché sto per usare un Tabù Mortale.”


"Ma non devi preoccuparti troppo. Come con i miei pugni e i miei calci, ci metterò solo metà del mio impegno. Finché ti preparerai, non ti farò del male.” Improvvisamente, Kou Kang si allontanò di scatto e gridò a Chu Feng. Dopodiché, iniziò a scatenare la sua tecnica.


"Pah! Hai chiaramente dato il massimo con i tuoi pugni e calci, e osi dire di aver impiegato solo metà dello sforzo? Sei veramente senza vergogna!" Xu Yiyi iniziò a insultare e a deridere Kou Kang.


"Ahaha, fratello Ouyang, anche se la mia discepola è stata un po’ eccessiva, non sta dicendo sciocchezze. Il tuo discepolo si vanta molto." Su Jingrui guardò il direttore della sala delle Tre Stelle con un sorriso.


Quando perfino Xu Yiyi era in grado di capire che i precedenti attacchi di Kou Kang con pugni e calci erano stati fatti con il massimo sforzo, come potevano esperti come Su Jingrui non accorgersene?


"I giovani difficilmente tollerano di perdere. Tuttavia, è vero che Kou Kang si è comportato in modo scorretto, dopo lo rimprovererò." Il direttore della sala delle Tre Stelle poté solo sorridere con amarezza. Era piuttosto imbarazzato.


Kou Kang sentì la conversazione tra Su Jingrui e gli altri. Sentendo la risata imbarazzata del suo maestro, anche lui provò un po’ di imbarazzo.


Così, non scatenò immediatamente il Tabù Mortale che aveva completato, invece ne ridusse la potenza della metà prima di lanciarla contro Chu Feng.


"Boom!!!"


Una volta che il colpo di pugno fu sferrato, il potere marziale iniziò a divampare. L’energia tumultuosa si trasformò in un leopardo feroce. Con le fauci spalancate, il leopardo cercò di divorare Chu Feng.


Anche se Kou Kang avesse deliberatamente diminuito la potenza della sua tecnica marziale, rimaneva il fatto che era un Tabù Mortale. Così era ancora spaventosamente potente.


"Woosh!!!"


Tuttavia, anche se Chu Feng si trovava di fronte a un attacco così potente, non lo schivò. Invece, caricò dritto contro la tecnica marziale di Kou Kang.


Chu Feng fu estremamente rapido, ma non stava semplicemente correndo, invece stava usando un Tabù Mortale per spostarsi.


Così, in un batter d'occhio, Chu Feng era già arrivato davanti al leopardo d’energia.


"Bang!!!"


Chu Feng sferrò un pugno e lo distrusse completamente.


Il Tabù Mortale di Kou Kang non oppose la minima resistenza, come se fosse aria.


E la potenza del pugno di Chu Feng non diminuì. Senza mostrare pietà, continuò dritto verso Kou Kang.


Inoltre, visto che l’attacco era così veloce, Kou Kang semplicemente non ebbe il tempo di schivare e finì per essere colpito.


"Boom!!!"


Accompagnato da un forte boato, Kou Kang fu scaraventato all’indietro.


Anche se era riuscito a bloccare il pugno di Chu Feng durante il suo momento di pericolo imminente, fu comunque respinto per diversi metri.


Infatti, quando riuscì a recuperare l’equilibrio, un rivolo di sangue iniziò a scorrere dall'angolo della sua bocca.


"Fantastico! Che abilità sbalorditiva!"


In quel momento, il maestro della valle Nuvole del Tramonto non badò alla sua posizione prestigiosa e iniziò ad applaudire.


Infatti, non fu solo lui ad emozionarsi, anche Su Jingrui e il maestro di Kou Kang mostrarono lo stesso tipo di espressione piacevolmente sorpresa.


Il pugno di Chu Feng era un Tabù Mortale molto ordinario, non molto forte. Tuttavia il giovane poteva scatenare un potere superiore ai limiti della tecnica stessa.


Se non fosse stato per il fatto che Chu Feng era riuscito ad usarla in modo così perfetto, sarebbe stato impossibile per lui ferire Kou Kang.


Chu Feng aveva già dimostrato il suo potere combattivo eccezionale con le sue arti marziali. E ora, dopo aver usato le sue tecniche, aveva dimostrato di essere straordinario.


A questo punto, i tre vecchi erano tutti certi che Chu Feng non era solo un genio in termini di tecniche Spirit, ma che i suoi risultati nella coltivazione marziale fossero ugualmente eccezionali.


Chu Feng era davvero un genio eccezionale.


"Fratello Kou Kang, credo che sarebbe meglio se smettessi di essere clemente. Altrimenti, temo che potrei finire per ferirti perché non posso controllare la mia forza." Disse con un sorriso beffardo Chu Feng.


"Tu!!!" Kou Kang era già estremamente scontento quando sentì gli applausi del maestro della valle Nuvole del Tramonto dopo che era rimasto ferito. Tuttavia le parole di Chu Feng lo fecero incupire ancora di più.


Aspetto più importante, Kou Kang effettivamente non aveva modo di rispondere. Dopotutto, era stato lui a vantarsi prima. Ora, poteva solo subìre le conseguenze delle sue azioni.


Tuttavia, Kou Kang era un individuo piuttosto astuto. Anche se era furioso, finì per reprimere la sua rabbia che stava per esplodere.


Con un sorriso sul viso, Kou Kang disse: "Il fratello Chu Feng è veramente straordinario. Sono stato negligente prima."


"Allora non mi tratterrò più. Però l'attacco che userò sarà estremamente potente. Spero che il fratello Chu Feng non se la prenda se finirà ferito.”


Subito dopo aver detto questo, i lunghi capelli di Kou Kang iniziarono a fluttuare. Allargò le braccia e iniziò ad emanare ondate di potere marziale sconfinato dai palmi.


In quel momento...


Un mulinello di gelido freddo si manifestò dalla sua mano sinistra, e dal palmo destro apparì un vortice di fiamme ardenti.


Sebbene i due vortici fluttuassero sopra i palmi di Kou Kang, entrambi emettevano un'aura devastante.


Erano due Tabù dell’Imperatore.


"Quello è?!"


Vedendo quella scena, il maestro della valle Nuvole del Tramonto e Su Jingrui si alzarono immediatamente con emozione.


Anche il direttore della sala delle Tre Stelle si alzò bruscamente. La sua espressione cambiò drasticamente. Rispetto ai due vecchi della valle Nuvole del Tramonto, il direttore della sala delle Tre Stelle esclamò: "La Trasformazione Spire dei Draghi di Fuoco e Ghiaccio!!!"


"Kang'er, hai davvero padroneggiato con successo la Trasformazione Spire dei Draghi di Fuoco e Ghiaccio?!!!"


