---
weight: 2287
title: Capitolo 2287 - I Tumuli Senza Nome delle Lande Remote
pubDate: 2025-11-06T14:16:11.232Z
tags:
    - mga
---


Capitolo regolare,
13 capitoli in coda totali (13 Matteo)
0/1 sponsorizzazioni 1 euro a capitolo,
-Schadenfreude


"Comprendo le vostre buone intenzioni."


"Tuttavia, anziani, non c'è veramente bisogno che vi preoccupiate troppo per me."


"Sapevo già che sarei diventato suo nemico quando ho deciso di sfidarlo.”


"Pertanto, sono pronto per quando cercherà di vendicarsi contro di me in futuro.” Disse Chu Feng.


"Sei davvero audace.” Il maestro della valle Nuvole del Tramonto e gli altri non insistettero ulteriormente.


"A proposito, non avevo veramente previsto che il Daoista Stella Dorata avrebbe ottenuto la formazione Spirit del granmaestro Kai Hong. Quella formazione è veramente straordinaria." Disse Su Jingrui.


"Non importa quanto possa essere straordinaria, non l’ha forse infranta? L’amico Chu Feng è veramente talentuoso in quanto a formazioni Spirit." Disse il maestro della valle Nuvole del Tramonto.


"Infatti, infatti" Il direttore della sala delle Tre Stelle e Su Jingrui annuirono ripetutamente.


Xu Yiyi e Song Biyu mostrarono sguardi pieni di ammirazione. Per loro, Chu Feng aveva già realizzato un’impresa impossibile per membri della giovane generazione.


Era senza dubbio diventato il loro idolo assoluto.


"Parlando del granmaestro Kai Hong, mi è venuto in mente qualcosa. Penso che anche voi potreste non saperlo." Disse il direttore della sala delle Tre Stelle.


"Cosa?" Il maestro della valle Nuvole del Tramonto e Su Jingrui chiesero all'unisono.


"Sono state scoperte altre rovine del granmaestro Kai Hong. Inoltre, potrebbero essere le rovine più autentiche lasciate da lui."


"Potrebbero esserci perfino le sue spoglie lì, così come le ricchezze che ha accumulato nella sua vita e le sue potenti tecniche." Aggiunse il direttore della sala delle Tre Stelle.


"Davvero? Dove sono state scoperte?" Il maestro della valle Nuvole del Tramonto e Su Jingrui mostrarono immediatamente sguardi curiosi. Sembravano entrambi entusiasti.


In quel momento anche Chu Feng e gli altri membri della giovane generazione presenti si incuriosirono. Anche se il giovane non conosceva questo granmaestro Kai Hong, fu in grado di intuire dalla conversazione che dovesse essere stato un coltivatore importante quando era in vita.


Le sue rovine sarebbero state senza dubbio straordinarie.


"I Tumuli Senza Nome delle Lande Remote!!!" Rispose il direttore della sala delle Tre Stelle.


"I Tumuli Senza Nome delle Lande Remote?!!" Sentendo quelle parole, persino il maestro della valle Nuvole del Tramonto e Su Jingrui mostrarono espressioni sbalordite.


Chu Feng non conosceva quel posto. Così, chiese tranquillamente a Xu Yiyi: "Che posto è?"


"I Tumuli Senza Nome delle Lande Remote sono un'area proibita nel nostro Regno Ordinario dei Cento Raffinamenti. Risale all'Antica Era. È un luogo molto pericoloso."


"Inoltre, si dice che nasconda ancora molti misteri irrisolti. Tuttavia, non c'è mai stata una sola persona in grado di svelarli tutti."


"Il motivo per cui si chiama così è perché contiene molte tombe, tutte vuote.”


"Sebbene quelle tombe siano tutte vuote, molte persone sono morte lì. La maggior parte di loro erano persone che hanno cercato di esplorare quel posto." Spiegò Xu Yiyi.


"Allora è così.” Chu Feng ora aveva una comprensione approssimativa riguardo i Tumuli Senza Nome delle Lande Remote.


"Perché dovrebbe essere lì? Sebbene i Tumuli Senza Nome delle Lande Remote siano molto famosi, ma non hanno mai trovato tesori lì. È un posto davvero infausto.”


"Come potrebbe esserci la tomba del granmaestro Kai Hong?”


"Inoltre, come l’hanno scoperto?" Chiese incuriosito il maestro della valle Nuvole del Tramonto.


"A dirla tutta, è una questione davvero interessante. A quanto pare, è apparsa una donna demoniaca nelle vicinanze dei Tumuli Senza Nome delle Lande Remote." Disse il direttore della sala delle Tre Stelle.


"Donna demoniaca?" Gli occhi di Chu Feng immediatamente iniziarono a brillare.


"Che tipo di donna demoniaca?" Chiese il maestro della valle Nuvole del Tramonto.


"Una donna demoniaca estremamente brutta che si nutre di uomini." Disse il direttore della sala delle Tre Stelle.


Sentendo quelle parole, a Chu Feng si strinse il cuore. Aspetto brutto e si nutre di uomini? Tutte queste caratteristiche assomigliavano molto alla descrizione della donna demoniaca che aveva catturato Wang Qiang.


Secondo il vecchio monaco, dovrebbe esserci solo un esemplare di un mostro simile. Così, Chu Feng pensò che fosse la stessa che aveva catturato Wang Qiang.


'Non c'è da meravigliarsi che quella donna demoniaca non sia mai tornata alla Foresta dei Fantasmi della Notte Oscura. A quanto pare è scappata lì.' Ricordando quella donna demoniaca, Chu Feng sentì una rabbia travolgente. Tuttavia, rimase in silenzio e, con un'espressione calma, continuò ad ascoltare il direttore della sala delle Tre Stelle.


"Visto che quella donna ha causato enormi problemi, le organizzazioni circostanti hanno cercato di catturarla. Tuttavia, quel mostro non era debole. Nonostante la collaborazione di molte fazioni, non sono comunque riuscite a sottomettere quella donna demoniaca.”


"Sentendosi impotenti, hanno finito per chiedere rinforzi. Dopo attenti preparativi, finalmente hanno circondato quella donna demoniaca all'esterno dei Tumuli Senza Nome delle Lande Remote."


"Tuttavia, nessuno si sarebbe mai immaginato che quel mostro si sarebbe lanciato dentro i Tumuli Senza Nome delle Lande Remote dopo essere stato completamente circondato."


"In passato nessuno sarebbe stato disposto ad entrare in un'area proibita come i Tumuli Senza Nome delle Lande Remote. Inoltre, quelle fazioni che l’hanno circondata non erano nemmeno molto forti. Non erano abbastanza potenti per esplorare i Tumuli Senza Nome delle Lande Remote."


"Tuttavia, visto che quella donna demoniaca ha ucciso molte persone, hanno deciso di stringere i denti, farsi coraggio e di inseguire quel mostro tra i Tumuli Senza Nome delle Lande Remote."


"Mentre il gruppo inseguiva la donna demoniaca, hanno iniziato a combattere contro di lei. Durante lo scontro, hanno scoperto inavvertitamente delle rovine nascoste sottoterra.”


"Dopo essere entrati, hanno fatto una scoperta sbalorditiva. Hanno scoperto che il posto dove avevano scavato era solo la punta dell'iceberg per quelle rovine."


"Hanno scoperto un’enorme distesa di rovine nascoste  in profondità sotto i Tumuli Senza Nome delle Lande Remote. Probabilmente, c'erano molti tesori nascosti lì."


"Tuttavia, visto che le rovine erano molto pericolose, non è stato possibile per loro scendere ulteriormente. Hanno potuto solo cercare aiuto ed è così che le informazioni al riguardo si sono diffuse.”


"In seguito, sempre più individui capaci si sono precipitati verso quelle rovine nei Tumuli Senza Nome delle Lande Remote."


"Alcuni Sciamani dal Mantello Immortale hanno pensato che le rovine nascondessero i resti del granmaestro Kai Hong, comprese le sue spoglie.”


"In questo momento, varie organizzazioni si stanno dirigendo verso quel posto."


"In effetti stavo pensando che dovremmo partire anche noi dopo.”


"Dopotutto, se è veramente la rovina dove il granmaestro Kai Hong si è seppellito, sarebbe senza dubbio un posto pieno di tesori."


"Forse potremmo anche essere in grado di ottenere alcuni benefici.” Spiegò il direttore della sala delle Tre Stelle.


"Se è veramente così, allora dobbiamo partecipare.” Anche il maestro della valle Nuvole del Tramonto sembrava impaziente.


"Signore, quella donna demoniaca è stata catturata?" Chiese Chu Feng.


"Come potrebbero preoccuparsi della donna demoniaca dopo aver scoperto le rovine e i tesori? Sarà fuggita."


"Tuttavia, ho sentito che, per qualche motivo sconosciuto, anche se molte persone hanno cercato di catturare quel mostro, lei si aggira ancora intorno ai Tumuli Senza Nome delle Lande Remote." Disse il direttore della sala delle Tre Stelle.


"Sa dove si trova esattamente?" Chiese Chu Feng.


"Questo lo so. È in un posto fuori dai Tumuli Senza Nome delle Lande Remote chiamato catena montuosa dell'Oca Caduta. La donna demoniaca è apparsa costantemente nelle vicinanze di quel posto."


“Amico Chu Feng, perché sei così interessato a questo?" Chiese incuriosito il direttore della sala delle Tre Stelle. Anche il maestro della valle Nuvole del Tramonto, Su Jingrui e gli altri rivolsero sguardi curiosi verso Chu Feng.


"Ero solo curioso. Non mi aspettavo che esistesse una creatura così sconcertante in questo mondo, una creatura che si nutre solo di uomini.” Disse Chu Feng con un sorriso.


Non aveva detto la verità. Il motivo era perché sapeva che il clan imperiale Ying avrebbe presto ordinato il suo arresto.  


Visto che Chu Feng si era già fatto nemici molte persone, non desiderava coinvolgere la valle Nuvole del Tramonto e la sala delle Tre Stelle.


Tuttavia, se avesse detto la verità, la valle Nuvole del Tramonto e la sala delle Tre Stelle probabilmente non sarebbero rimasti seduti a guardare, indifferenti. Molto probabilmente avrebbero cercato di aiutare Chu Feng a occuparsi di quella donna demoniaca.


Però quel mostro al momento si trovava nei Tumuli Senza Nome delle Lande Remote, un posto dove si erano radunate molte fazioni.


Così, per non coinvolgere la valle Nuvole del Tramonto e la sala delle Tre Stelle, Chu Feng aveva intenzione di occuparsi della donna demoniaca da solo.


Sebbene sapesse che quel mostro era molto forte, rimaneva il fatto che Chu Feng aveva ancora un'altra Pillola della Trasformazione Immortale datagli dallo Sciamano Gru Dorata.


Quell'ultima Pillola della Trasformazione Immortale era capace di aumentare la coltivazione di Chu Feng a quella di Martial Ancestor di quinto livello.


Anche se avrebbe aumentato la sua coltivazione, il suo Potere Spirit e quello della sua stirpe celeste sarebbero stati sigillati, diminuendo il suo potere combattivo.


Chu Feng si rifiutava di credere che quella donna demoniaca sarebbe stata così potente da poter affrontare un Martial Ancestor di quinto livello.


