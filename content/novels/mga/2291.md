---
weight: 2291
title: Capitolo 2291 - Meritare la morte
pubDate: 2025-11-10T07:21:37.353Z
tags:
    - mga
---


Capitolo sponsorizzato, ringraziamo Matteo!
10 capitoli in coda totali (10 Matteo)
0/1 sponsorizzazioni 1 euro a capitolo,
-Schadenfreude


"Fratello maggiore Luotang, cosa sta succedendo qui? Che tipo di origini possiede quel Chu Feng?"


"Ha ucciso il fratello maggiore Luyang. Un conto sarebbe se non vendicassero il fratello maggiore Luyang, ma perché invece offrirebbero il loro supporto a quel Chu Feng? E perché anche la sala delle Tre Stelle interverrebbe?”


Confusi, i membri del clan Celeste Chu presenti rivolsero tutti i loro sguardi verso Chu Luotang.


Sapevano tutti che non era una coincidenza che Chu Feng avesse ottenuto quel tipo di protezione e iniziarono a sospettare che il giovane potesse avere origini straordinarie, che non fosse qualcuno con cui si poteva scherzare.


Dopo aver riflettuto per un po', Chu Luotang disse: "Sembrerebbe che la notizia dalla Montagna Gru delle Nuvole sia vera."


"Quale notizia?" Chiese qualcuno confuso.


"Quel Chu Feng è uno Sciamano geniale. Nella Montagna Gru delle Nuvole, durante quell'assemblea tenuta dal Vero Immortale della Gru Dorata, Chu Feng ha sconfitto tutti gli Sciamani esperti riuniti ed è diventato uno Sciamano dal Mantello Immortale." Spiegò qualcuno.


"Ah? Secondo le informazioni in nostro possesso, quel Chu Feng dovrebbe essere piuttosto giovane. Come ci è riuscito ad una così giovane età?" Dopo aver saputo dell'accaduto, molti dei membri del clan Celeste Chu rivelarono espressioni stupite.


Non era affatto una buona notizia per loro.


"Ma anche se è uno Sciamano dal Mantello Immortale, non dovrebbe esserci una ragione per cui la valle Nuvole del Tramonto e la Sala delle Tre Stelle cerchino di ingraziarselo in quel modo, no?" Qualcuno espresse la propria confusione.


"Se fosse solo un normale Sciamano dal Mantello Immortale, sarebbe così naturalmente."


"Tuttavia, ne varrebbe la pena per uno Sciamano dal Mantello Immortale così giovane come Chu Feng. Agli occhi della gente del Regno Ordinario dei Cento Raffinamenti, significa che il suo potenziale futuro è così enorme da non poter essere misurato." Disse Chu Luotang.


Una donna del clan Celeste Chu, che aveva già diverse centinaia di anni ma sembrava ancora come una ragazzina, disse: "Esatto. Ho anche sentito che Chu Feng è anche uno Sciamano Asura.”


"Sciamano Asura?"


Dopo averlo sentito, alcuni membri del clan Celeste Chu rivelarono espressioni ancora più scontente.


Dopotutto erano persone con molta esperienza e che avevano assistito a grandi eventi in passato. Così sapevano molto bene cosa significava essere uno Sciamano Asura.


"Dannazione! Che il fratello maggiore Luyang debba morire invano così?"


In quel momento, i membri del clan Celeste Chu presenti erano tutti incerti su cosa fare. Sebbene volessero tutti vendicare Chu Luyang, non erano abbastanza forti per farlo.


Nessuno di loro era uno stupido. Si erano tutti resi conto che la valle Nuvole del Tramonto e la sala delle Tre Stelle avrebbero protetto sicuramente qualcuno con il talento di Chu Feng.


Dopotutto, la sala delle Tre Stelle e la valle Nuvole del Tramonto erano già disposte a fare guerra contro il clan Celeste Ying per Chu Feng.


Quindi, figuriamoci essere in grado di ucciderlo, anche se fossero riusciti ad eliminarlo, la valle Nuvole del Tramonto e la Sala delle Tre Stelle non sarebbero state disposte a lasciargliela fare franca.


In quel momento, pensarono di non avere alcuna speranza di vendicare Chu Luyang.


"Perché state tutti andando nel panico? Avete dimenticato lo scopo per cui Chu Luyang è venuto nel Regno Ordinario dei Cento Raffinamenti?" Disse Chu Luotang.


"Qual era il suo scopo?" Le persone del clan Celeste Chu espressero la loro confusione.


"Era per il suo fratello minore, Chu Luxuan." Rispose Chu Luotang.


"Chu Luxuan," Sentendo quel nome, i membri del clan Celeste Chu, indipendentemente dal fatto che fossero giovani o anziani, cambiarono tutti espressione.


Sebbene alcuni tra loro avessero lasciato il clan da centinaia di anni ormai, erano ancora estremamente familiari con il nome Chu Luxuan.


Quanto ai giovani che erano venuti qui in seguito, erano rimasti ancora più impressionati da quella figura.


Chu Luxuan era ancora un membro della giovane generazione. Tuttavia loro al confronto non potevano essere paragonati con lui.


Questo perché Chu Luxuan possedeva un talento superbo per la coltivazione marziale. La sua posizione straordinaria era stata decisa dal momento in cui era nato.


Era famoso perfino nel loro potente clan pieno di geni.


"Il motivo per cui Chu Luyang è venuto nel Regno Ordinario dei Cento Raffinamenti in realtà era perché ha cercato di spianare la strada per suo fratello. Sapeva che suo fratello sarebbe, prima o poi, venuto qui a condurre missioni."


"Pensate che Chu Luxuan, il fratello di sangue di Chu Luyang, ignorerà la questione?" Chiese Chu Luotang.


"Non lo farebbe sicuramente. Anche se ho incontrato quel Chu Luxuan solo due volte, non è certamente qualcuno con cui si può scherzare." Disse un membro della giovane generazione.


"Ecco. Anche se non c’è nulla che possiamo fare riguardo a quel Chu Feng in questo momento, quando Chu Luxuan arriverà in questo regno, si abbatterà una catastrofe su Chu Feng.” Disse Chu Luotang.


"Esatto. Non importa quanto sia eccezionale ora, come potrebbe competere con i geni del nostro clan?”


"Quando Chu Luxuan arriverà qui, sicuramente innumerevoli organizzazioni cercheranno di ingraziarselo."


"Allora cosa potrebbe mai valere quel Chu Feng? Una volta che Chu Luxuan darà l'ordine, innumerevoli fazioni accorreranno a proteggerlo e attaccheranno Chu Feng."


"A quel tempo, nemmeno la valle Nuvole del Tramonto e la Sala delle Tre Stelle oseranno fare da scudo a Chu Feng."


In quel momento, i membri del clan Celeste Chu videro nuovamente una speranza per la vendetta.


Da come la vedevano, Chu Luxuan non gliel’avrebbe fatta passare liscia, senza dubbio Chu Feng sarebbe stato ucciso.


Dopotutto, Chu Luxuan era un vero e proprio talento del loro clan Celeste Chu.


Erano sicuri che un genio del Regno Ordinario dei Cento Raffinamenti non sarebbe sicuramente stato in grado di competere con un talento come il loro Chu Luxuan.


Improvvisamente, un uomo chiese: "Oh, giusto. Fratello maggiore Luotang, ho sentito che anche Chu Feng possiede una stirpe celeste. Inoltre, anche il suo talento è piuttosto decente."


"Inoltre, il suo cognome è Chu. Non può essere un membro del nostro clan, vero?”


L’uomo mostrò uno sguardo leggermente preoccupato mentre lo diceva.


Questo perché Chu Feng era uno Sciamano Asura.


Indipendentemente da quanto potesse essere talentuoso, la sua mera identità come Sciamano Asura era già straordinaria.


Se quel Chu Feng fosse stato veramente un membro del loro clan, avrebbe fatto parte dei talenti su cui i superiori si sarebbero concentrati.


E persone del genere erano il fulcro del clan Celeste Chu, non potevano permettersi di provocare figure simili.


"Impossibile. Come potrebbe apparire qualcuno così vergognoso nel nostro clan Celeste Chu? Inoltre, non ho mai sentito di uno Sciamano Asura apparire nella giovane generazione del nostro clan.” Disse Chu Luotang in modo risoluto.


"In tal caso, quel Chu Feng dovrebbe essere un figlio bastardo di un certo clan Celeste del Regno Ordinario dei Cento Raffinamenti." Dopo aver sentito le parole di Chu Luotang, quell'uomo rivelò un'espressione sollevata.


"Un conto è che sia un bastardo, un altro è che abbia osato usare il cognome del nostro clan. È davvero spudorato. Quanto voleva diventare un membro del nostro clan Celeste Chu?" Alcuni dei membri della giovane generazione presenti iniziarono a deriderlo.


"Ci sono innumerevoli spudorati al mondo. Non sono rare persone come Chu Feng che fingono di avere connessioni con noi.”


"Comunque dovrà pagarla. Nessuno può permettersi di provocare il nostro clan.” Disse Chu Luotang.


Gli altri annuirono alle sue parole.


Sebbene fossero semplicemente un gruppo dal livello più basso nel clan Celeste Chu, erano comunque molto orgogliosi delle loro origini.


Pensavano che nessuno potesse competere con gli esperti del loro clan e che quindi chiunque li offendesse meritava la morte.

