---
weight: 22970
title: Capitolo 2297 - La setta Corte della Nuvola
pubDate: 2025-11-17T06:51:31.799Z
tags:
    - mga
---


Capitolo sponsorizzato, ringraziamo Matteo!
6 capitoli in coda totali (6 Matteo)
0/1 sponsorizzazioni 1 euro a capitolo,
-Schadenfreude


La donna demoniaca se n'era andata. Era scomparsa del tutto.


Tuttavia, Chu Feng rimase sul posto, come se fosse paralizzato. Guardava nella direzione in cui la donna demoniaca era svanita.


Era stato sconfitto. La battaglia si era conclusa senza dubbio con la sua sconfitta.


Inoltre, da ciò che aveva osservato, la donna demoniaca non sembrava molto vecchia; la sua età era più o meno simile a quella di Chu Feng.


In altre parole, oggi, non solo Chu Feng era stato sconfitto da un membro della sua stessa generazione, ma anche da una persona con un’età simile alla sua.


Nonostante quella donna demoniaca non potesse esattamente essere considerata umana, rimaneva un fatto innegabile.


Così, essere sconfitto in quella battaglia fu un colpo per l'ego di Chu Feng.


Tuttavia, ciò che lo afflisse di più era stato non poter vendicare Wang Qiang.


Dopo che l'effetto della pillola della Trasformazione Immortale fosse svanito, Chu Feng sarebbe tornato al suo vero livello di coltivazione di Semi Martial Ancestor di quarto livello. C’era veramente un divario enorme tra lui e la donna demoniaca.


Così, mentre Chu Feng poteva continuare a coltivare e allenarsi meticolosamente per aumentare la sua forza, anche la donna demoniaca avrebbe continuato a fare progressi visto che possedeva un talento non inferiore al suo.


Viste le sue capacità, sarebbe stato davvero improbabile per Chu Feng poterla superare. Se non altro, sarebbe stato arduo farlo in breve tempo.


In quel momento, Chu Feng sentì finalmente un senso di minaccia da un talento della sua stessa giovane generazione nel Mondo Esterno.


C’erano davvero talenti pari o superiori al suo nel Mondo Esterno.


"Giovane eroe, sta bene?"


Dopo un breve periodo di tempo, diverse decine di figure arrivarono dalla direzione in cui quegli uomini e donne erano fuggiti.


Erano tutte persone più vecchie. Le loro coltivazioni erano generalmente allo stadio di Martial Ancestor, e l’anziano a capo del gruppo era di quinto livello.


A giudicare dai loro distintivi appesi alle loro vite e dalle loro divise, Chu Feng capì che dovevano appartenere alla stessa organizzazione del gruppetto di uomini e donne di prima.


"Giovane eroe, è un piacere incontrarla. Sono il maestro della setta Corte della Nuvola, Guo Shun."


Il vecchio a capo del gruppo si rivolse a Chu Feng in modo molto cortese mentre chiedeva con cautela: “Giovane eroe, è stato lei a respingere quella donna demoniaca prima, vero?"


Gli altri Anziani della setta Corte della Nuvola tremavano tutti di paura. In effetti, non osavano nemmeno guardare Chu Feng in faccia o mostrare la minima mancanza di rispetto nei suoi confronti.


Dopotutto Chu Feng al momento era un Martial Ancestor di quinto livello. Indipendentemente da quanto fosse gravemente ferito o da quanto fosse formidabile, il grado della sua coltivazione era evidente.


Quanto ai cinque immortali accanto a Chu Feng, erano Martial Ancestor di sesto livello, figure ancora superiori al loro maestro della setta. Così naturalmente avrebbero temuto un guerriero del genere e non avrebbero osato mostrargli la minima mancanza di rispetto.


"Ero io che combattevo contro quella donna demoniaca prima.” Chu Feng disse la verità. Non c'era bisogno di nasconderlo. Inoltre anche quei discepoli di prima avevano visto la battaglia tra Chu Feng e la donna demoniaca prima.


"Giovane eroe, è veramente potente. La nostra setta Corte della Nuvola ha inseguito quella donna demoniaca da molto tempo. Tuttavia, non siamo mai stati in grado di catturarla. Ogni volta finivamo per lasciarla scappare senza avere nemmeno l'opportunità di affrontarla direttamente.”


"Giovane Eroe, deve essere entrato in questo posto di recente. Eppure, è stato in grado di ostacolare quella donna demoniaca e persino di combattere contro di lei. È veramente incredibile." Disse il Maestro della setta Corte della Nuvola.


"Quella donna demoniaca è molto potente. Forse è una fortuna che non siate stati in grado di fermarla. Altrimenti, se l'aveste messa alle strette, nessuno di voi avrebbe potuto competere con lei.” Disse Chu Feng.


Il maestro della setta Corte della Nuvola sospirò. Sebbene non avesse detto nulla, mostrò un'espressione imbarazzata.


Quanto a Chu Feng, non disse altro e si preparò ad andarsene.


"Wuu…"


Tuttavia, subito dopo aver fatto un passo, Chu Feng sbiancò mentre un dolore insopportabile si diffondeva attraverso tutto il suo corpo.


Il motivo per cui era stato in grado di attaccare la donna demoniaca prima era perché l’intento omicida aveva sovrastato temporaneamente le sue sofferenze.


Ora però il suo intento omicida si era spento e non riusciva più a muoversi appropriatamente..


"Giovane eroe, sembra che sia gravemente ferito. Se non le dispiace, che ne dice di venire alla nostra setta Corte della Nuvola per riprendersi?" Propose il maestro della setta Corte della Nuvola.


I suoi subordinati, gli Anziani della setta Corte della Nuvola, erano individui piuttosto perspicaci. Tirarono immediatamente fuori un carro da guerra per trasportare Chu Feng.


"Dovrò farvi prendere il disturbo allora."


Chu Feng notò la loro sincerità. Inoltre, era effettivamente estremamente debole. Una volta che gli effetti della pillola della Trasformazione Immortale fossero terminati, Chu Feng sarebbe finito in condizioni ancora più miserabili.


Così, piuttosto che riprendersi dalle sue ferite nella natura selvaggia, sentiva che sarebbe stato meglio recuperare le forze nella setta Corte della Nuvola. Se non altro il capo della loro organizzazione era un Martial Ancestor di quinto livello. Sarebbe riuscito a proteggere Chu Feng in un momento di crisi.


Dopo essere entrato nel carro da guerra, gli effetti della pillola della Trasformazione Immortale di Chu Feng presto svanirono.


Le persone della setta Corte della Nuvola furono tutte stupite quando la coltivazione di Chu Feng tornò al quarto livello del Semi Martial Ancestor.


"Giovane eroe, la sua coltivazione?" Chiese con curiosità il maestro della setta Corte della Nuvola a Chu Feng.


"Questa è la mia coltivazione al momento. Ma ho dei modi per aumentarla. Quanto ai cinque Martial Ancestor di sesto livello che avete visto prima, anche loro sono una delle mie abilità."


Chu Feng non cercò di nascondere la questione. Sapeva che il maestro della setta Corte della Nuvola non era una figura ordinaria e che avrebbe potuto mandare ricognitori a fare un’indagine..


Tuttavia, Chu Feng non menzionò di aver perso la capacità di aumentare di stadio. Sapeva molto bene che i membri della setta Corte della Nuvola lo temevano proprio per via della coltivazione che aveva mostrato prima.


Così, voleva che loro pensassero che sarebbe stato in grado di aumentare la sua coltivazione come prima, se lo avesse desiderato.


Solo facendo così avrebbe potuto intimidirli e sarebbe stato più al sicuro.


"Il giovane eroe possiede una forza eccezionale ad una così giovane età. È veramente degno di ammirazione."


"Pochissimi nel nostro Regno Ordinario dei Cento Raffinamenti è capace di fare come lei.”


"Posso sapere il suo nome, giovane eroe?" Chiese il maestro della setta Corte della Nuvola.


"Chu Feng.” Il giovane non cercò di nascondere il suo nome.


"Chu Feng?" Sentendo quel nome, le persone della setta Corte della Nuvola rimasero tutte stupite. Involontariamente, iniziarono ad esaminarlo attentamente.


"Giovane eroe, è quel Chu Feng che ha ucciso Ying Liangchen ed è ricercato dal clan Celeste Ying?" Chiese il capo della setta.


"Precisamente.” Chu Feng annuì.


"Il giovane eroe è veramente coraggioso. Quell'Ying Liangchen ha commesso ogni sorta di malvagità. Nessuno osava fargli nulla solo perché era protetto dal clan Celeste Ying.”


"Il giovane eroe Chu Feng ha fatto proprio una buona azione per il mondo intero, ha aiutato molte persone a sfogare i loro risentimenti.” Il maestro della setta Corte della Nuvola lo elogiò.


Dopo aver scoperto l'identità di Chu Feng, i membri della setta Corte della Nuvola si sentirono meno allarmati e impauriti da lui, invece mostrarono più cordialità e rispetto.


Tuttavia, visto che Chu Feng era ferito, non chiacchierarono a lungo con lui. Invece, iniziarono ad essere più premurosi.


Dopo essere arrivati a destinazione, Chu Feng chiese di essere lasciato solo per curare le sue ferite. Così, la setta Corte della Nuvola preparò un luogo privato per lui per riprendersi.


In quel momento, era già scoppiato un bel trambusto tra i discepoli della setta Corte della Nuvola.


A quanto pareva i discepoli che avevano incontrato Chu Feng si erano imbattuti nel loro maestro della setta e negli Anziani lungo la via del ritorno. Questo era il motivo per cui erano stati in grado di accorrere così rapidamente alla battaglia tra Chu Feng e la donna demoniaca.


Dopo che il gruppetto tornò nella setta, mentre i giovani erano rimasti indifferenti, le donne non riuscirono a rimanere ferme. Iniziarono a parlare di quanto fosse potente Chu Feng.


In quel momento, praticamente tutti i discepoli principali della setta Corte della Nuvola stavano discutendo di Chu Feng. Le discepole iniziarono a provare un'adorazione infinita per lui.


Naturalmente, non sapevano ancora chi era.


Allo stesso tempo. All'interno del palazzo del maestro della setta Corte della Nuvola. Il capo dell’organizzazione cambiò espressione.


Non sembrava più cordiale e benevolo come prima. Invece i suoi occhi erano gelidi mentre guardava nella direzione del luogo in cui Chu Feng si stava riprendendo.


"Lord maestro della setta, abbiamo già ricevuto i ritratti del ricercato dal clan Celeste Ying.” Un Anziano consegnò un manifesto al maestro della setta Corte della Nuvola.


Il capo della setta aprì il rotolo del dipinto. Guardandolo, rivelò immediatamente un'espressione piena di gioia.


"È proprio lui.” Il maestro della setta Corte della Nuvola rivelò un sorriso avido.


"Lord maestro della setta, ha veramente intenzione di consegnare quel Chu Feng al clan Celeste Ying?" Chiese quell’Anziano.


"Quel Chu Feng è estremamente prezioso. Naturalmente non posso lasciarci scappare un’opportunità così grande.” Disse il maestro della setta Corte della Nuvola.


"Ma, Lord maestro della Setta, a parte i ritratti di Chu Feng che il clan Celeste Ying ha inviato alle varie sette e scuole, abbiamo anche appena ricevuto un'altra notizia.” Aggiunse l'Anziano.


"Che tipo di notizia?" Chiese con noncuranza il maestro della setta Corte della Nuvola.


"La sala delle Tre Stelle e la Valle Nuvole del Tramonto hanno dichiarato che sosterranno Chu Feng, e che se il Clan Celeste Ying insisterà nell’attaccare Chu Feng, sono disposti a dichiarare guerra al clan Celeste Ying per Chu Feng.” Disse quell'anziano.


"Cosa?" Sentendo quelle parole, il sorriso sul volto del Maestro della setta Corte della Nuvola si irrigidì istantaneamente.


