---
weight: 230
title: Capitolo 23 - Nemmeno una persona su diecimila
pubDate: 2024-05-23T13:13:16.331Z
tags:
    - mga
---


Ciao! Per compensare il ritardo del capitolo precedente pubblico questo in anticipo
-Schadenfreude




"Mi conosci?"


Chu Feng osservò con cautela quella bellissima ragazza, scoprì che non solo era bella, ma anche molto giovane, chiaramente più di lui.


Inoltre c'era un distintivo con delle ali sul suo petto, era un membro dell'Alleanza Wings. Nonostante quella ragazza avesse sbalordito Chu Feng, lui non l'aveva davvero riconosciuta.


"Chi ti conosce? Sbrigati ad andartene, non puoi rimanere qui." La ragazza diede un'occhiata a Chu Feng, poi continuò a combattere contro le Erbe Saint Spirit, sembrava fosse estremamente arrabbiata con lui.


Nonostante Chu Feng non sapesse il motivo della sua rabbia, sapeva che la ragazza era circondata dalle Erbe Saint Spirit. Voleva fuggire ma non ne aveva la possibilità.


Se avesse continuato così avrebbe esaurito le forze e sarebbe morta lì.


In quanto uomo, come poteva Chu Feng lasciare che una ragazza così bella fosse mangiata da quei mostri? Non poteva ignorare una cosa del genere.


Chu Feng saltò senza esitazione. Ma quando entrò lo rimpianse un pochino. Una grande quantità di mostri sentì la sua presenza e iniziò ad attaccarlo.


"Sembra che debba mettercela tutta."


La sua vita era in pericolo quindi Chu Feng non si trattenne più. L'energia spirituale nel suo dantian iniziò a muoversi e a diffondersi nelle sue vene. Le punte dei suoi piedi toccarono il terreno e con uno scoppio il suo corpo balzò in aria come un fulmine.


Mentre stava atterrando Chu Feng iniziò improvvisamente a roteare, formando un turbine, divenne quasi una lama umana mentre perforò con forza centinaia di fiori sul terreno.


*bang*


I fiori si dispersero. Il momento in cui atterrò formò un buco profondo con delle crepe attorno. Un'Erba Saint Spirit fu uccisa da Chu Feng, diventando grossa come un dito.


Aveva usato i primi due dei Tre Stili Tuono, eppure aveva ucciso solo un'Erba Saint Spirit. Chu Feng non se l'aspettava, dopotutto era il suo asso nella manica più forte.


Credeva che con quegli attacchi, "il cielo sarebbe stato sconvolto e la terra avrebbe tremato" e un grande numero di Erbe Saint Spirit sarebbe morta. Ma il risultato di fronte a lui era molto diverso da ciò che si era immaginato.


Comunque Chu Feng non ci pensò a lungo. Quasi nello stesso momento in cui era atterrato balzò nuovamente perché aveva sentito che c'erano almeno tre Erbe Saint Spirit che stavano per attaccarlo da dietro.


"Vuoi morire?"


Sentendo il cambiamento nella formazione d'attacco delle Erbe Saint Spirit e le grida, la ragazza aveva capito che era arrivato Chu Feng.


Ma quando vide Chu Feng, non poté non essere sbalordita. Non avrebbe mai immaginato che Chu Feng sarebbe potuto andare e venire come voleva in un esercito di Erbe Saint Spirit che anche lei temeva.


Anche senza vedere gli attacchi delle Erbe Saint Spirit poteva comunque schivare accuratamente e colpire.
Nonostante non avesse riconosciuto le tecniche che Chu Feng usava, aveva capito dalla sua forza che era almeno una tecnica di livello 4.


"Questo tipo. È appena arrivato al quinto livello dello Spirit realm e può già usare tecniche di livello 4?" La ragazza era affascinata dalle capacità di Chu Feng.


"Attenta a sinistra!" Mentre la ragazza era distratta, Chu Feng gridò.


Sentendolo, la ragazza alzò nuovamente la guardia e si girò rapidamente. Con un palmo afferrò un rampicante spinoso.


Dopo aver preso i rampicanti tra le mani la ragazza strinse il pugno e li fece a pezzi. Un altro palmo sfrecciò come una lama e in un lampo tagliò in due un'Erba Saint Spirit. Non sembrava nemmeno una mano, pareva più una lama di ferro.


Dopo aver tagliato l'Erba Saint Spirit, la ragazza era ancora più scioccata. Chu Feng le stava dando la schiena, come poteva aver visto che c'era un'Erba Saint Spirit alla sua sinistra? A meno che...


*whoosh*


Proprio in quel momento Chu Feng si avvicinò alla ragazza veloce come un fulmine. In quel momento era coperto di sudore e c'erano macchie di sangue sui suoi vestiti.


Le Erbe Saint Spirit erano molto forti e ce n'erano troppe. Nonostante Chu Feng avesse un grande potere di localizzazione e i Tre Stili Tuono, il suo quinto livello dello Spirit realm era insufficiente.


"Ehi. Se vuoi uscirne viva, ascolta quello che dico." Chu Feng disse alla ragazza.


"Vuoi che ti ascolti? Nei tuoi sogni!" La ragazza era estremamente scontenta.


"Ehi, sei fuori? Sono venuto a salvarti ed è così che mi tratti?"


"Inoltre non hai notato che queste Erbe Saint Spirit sono un po' strane? Non attaccano ciecamente e sono coordinate. Se le affronti direttamente, esaurirai solo le forze."


"Sciocchezze. È ovvio. Lo sapevo già."


Nonostante avesse detto questo, lo aveva capito solo ora. Se non gliel'avesse riferito Chu Feng non se ne sarebbe davvero accorta.


Con la sua forza, uccidere Erbe Saint Spirit non era difficile. Ma era ovvio che non potesse affrontarne una folla. C'erano poche opportunità di combattimento ravvicinato e doveva sempre schivare i loro attacchi.


"Va bene se non vuoi ascoltarmi, tanto posso andarmene vivo da qui." Chu Feng sbuffò con freddezza e si preparò ad andarsene.


"Ehi, non..." Vedendo che Chu Feng se ne stava andando la ragazza si spaventò. Aveva già visto le capacità di Chu Feng, quindi non dubitava che potesse riuscire a scappare. Comunque lei non ne era capace, quindi disse subito, "Ti ascolterò."


"Eheh." Vedendo lo sguardo ubbidiente della bella ragazza, Chu Feng ridacchiò e poi disse, "Ora va meglio."


Vedere Chu Feng così orgoglioso di sé stesso fece contrarre la bocca della ragazza. Nonostante la sua forza fosse maggiore, sapeva che se voleva scappare doveva contare su di lui.


I due fecero del loro meglio per coordinarsi e, sotto la guida di Chu Feng, la ragazza poté sfruttare al meglio le sue capacità. Distrussero le quasi cento Erbe Saint Spirit in una sola ora.


Dopo l'enorme battaglia Chu Feng iniziò a ripulire il campo di battaglia. Naturalmente ricevette la sua parte di Erbe Saint Spirit. Nonostante la ragazza fosse stata la forza principale, lui era stato la mente.


"Allena Tecniche Misteriose?" Vedendo che Chu Feng stava raccogliendo con felicità le Erbe Saint Spirit, la ragazza affannata, seduta a lato, iniziò a mormorare.


Prima per proteggersi, Chu Feng aveva usato continuamente tecniche di livello 4. Nonostante fossero forti, consumavano molta energia spirituale. Molte persone potevano ustilizzarle solo poche volte prima di esaurire le forze.


Tuttavia, dopo averle usate così a lungo Chu Feng non era minimamente esausto. In più poteva sconfiggere un'Erba Saint Spirit, equivalente ad una Bestia Feroce di livello 6. Chu Feng probabilmente usava Tecniche Misteriose.


Tecniche Misteriose. I coltivatori erano in grado di raccogliere più energia spirituale, raffinare più velocemente medicine, rendendo l'energia nel dantian più ricca e le capacità combattive più forti rispetto a quelle delle persone normali.


Ma c'erano pochissime Tecniche Misteriose e perfino la Scuola del Drago Azzurro non ne aveva tante. Erano concesse ai discepoli principali e i discepoli della corte interna non avevano alcun modo di riceverne.


La considerazione che Chu Feng potesse coltivare le Tecniche Misteriose naturalmente glielo fece vedere sotto un'altra luce. Tuttavia non sapeva che il motivo per cui l'energia spirituale di Chu Feng era così forte non era a causa di qualche Tecnica Misteriosa, ma per il Fulmine Divino nel suo dantian.


"Sembra che non solo il tuo Potere Spirit sia notevole, anche la tua energia spirituale lo è."
La ragazza si alzò e si avvicinò a Chu Feng tenendo le mani dietro la schiena.


"Che Potere Spirit?" Chu Feng la guardò confuso.


"Fai ancora finta di niente? Se tu non avessi Potere Spirit, come riuscivi a vedere l'attacco delle Erbe Saint Spirit?" La ragazza lo osservò di rimando.


"Stai parlando delle mie capacità di localizzazione?" Chu Feng sussultò quando capì cosa intendeva la ragazza.


"Capacità di localizzazione? Dei del cielo, chiami il Potere Spirit 'capacità di localizzazione'? Sei davvero un sempliciotto." Lo sguardo della ragazza divenne sempre più sprezzante.


"È normale non sapere. Sapevi se eri un maschio o una femmina quando sei nata?" Chu Feng sbuffò freddamente continuando a raccogliere le Erbe Saint Spirit nei dintorni.


"Oh? Sei piuttosto irascibile." La ragazza sorrise con dolcezza, lo raggiunse e poi ridacchiò, "Sapevi che nemmeno una persona su diecimila ha questo Potere Spirit?"



