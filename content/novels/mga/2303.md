---
weight: 23030
title: Capitolo 2303 - Semi Martial Ancestor di Quinto Livello
pubDate: 2025-11-24T06:39:45.685Z
tags:
    - mga
---


Capitolo sponsorizzato, ringraziamo Matteo!
2 capitoli in coda totali (2 Matteo)
0/1 sponsorizzazioni 1 euro a capitolo,
-Schadenfreude


"Ah, maritino mio, ti sei svegliato?"


"Come ti senti? Stai meglio?"


Vedendo che Wang Qiang si era risvegliato, la donna demoniaca si emozionò moltissimo. Stava quasi per gettare via il Fiore dello Spirito Immortale Chiaro di Luna che teneva in mano.


Chu Feng, che sapeva che Wang Qiang aveva finto di essere incosciente per tutto il tempo, si girò per chiedergli: "Wang Qiang, che succede?"


"C-Chu Feng, q-quel F-Fiore dello Spirito Immortale Chiaro di Luna, le s-sue radici sono i-inutili per me. Tuttavia, sono utili per te. P-potrebbero persino aumentare la tua coltivazione. D-dovresti raffinarle tu." Disse Wang Qiang.


"Ah? Non si può." Sentendo quelle parole, la donna demoniaca ne fu immediatamente sorpresa e rifiutò all'istante.


"P-perché no? N-non hai preso quel Fiore dello Spirito Immortale Chiaro di Luna per me? C-che non abbia l'a-autorità per decidere come usarlo?" Wang Qiang si alzò infastidito. Aveva l'atteggiamento di un padrone di casa che rimproverava la moglie.


Stranamente, questa feroce e selvaggia donna demoniaca sembrava davvero una pecorella ubbidiente di fronte a Wang Qiang.


Questo sopratutto dopo che aveva visto Wang Qiang arrabbiarsi. La voce della donna demoniaca si fece più dolce.
Disse: "È vero che la radice di questo Fiore dello Spirito Immortale Chiaro di Luna contiene Energia Naturale, ma ha una natura troppo violenta. Anche se Chu Feng è un possessore di una stirpe celeste, non sarà in grado di sopportarla. Se la raffinasse forzatamente, anche se non finisse ucciso, rischierebbe di distruggere la sua coltivazione.”


A quanto pareva non era contraria, la donna demoniaca temeva solo che le radici potessero danneggiare Chu Feng.


"T-tu non puoi d-decidere una cosa del genere, perché tu non sai quanto sia valoroso il mio fratello." Dopo aver detto queste parole, Wang Qiang guardò Chu Feng e disse: "Fratello, dimmi semplicemente. S-sei in grado di raffinare la radice o no? R-ricorda, non mentirmi."


"Naturalmente posso farlo." Chu Feng era molto commosso. Wang Qiang era già seriamente avvelenato, e la sua vita era in pericolo. Eppure, in quel momento stava ancora pensando al bene del suo amico. Questo cameratismo lo rincuorò.


"Il m-mio veleno può ancora a-aspettare. Ma t-tu dovresti aumentare prima la tua c-coltivazione. Se s-sei in grado di aumentare la tua coltivazione, ti sarà d'aiuto quando userai in seguito il t-tuo potere Spirit. Quindi, d-dovresti ra-raffinarla prima tu." Disse Wang Qiang.


"Chu Feng, sei al quarto livello del Semi Martial Ancestor o al quinto del Martial Ancestor?" Chiese con curiosità la donna demoniaca.


"La mia coltivazione in realtà è al quarto livello del Semi Martial Ancestor. La coltivazione di prima era un aumento temporaneo che ho ottenuto usando mezzi speciali.” Chu Feng disse la verità.


"Allora è così. In tal caso, vai a raffinare prima le radici del Fiore dello Spirito Immortale Chiaro di Luna.” Dopo aver detto queste parole, la donna demoniaca porse la pianta a Chu Feng.


La donna demoniaca lo avvisò deliberatamente: "Non ti stavo ingannando. Sebbene la radice di questo Fiore dello Spirito Immortale Chiaro di Luna contenga dense quantità di Energia Naturale, hanno davvero di natura violenta. Sono impossibili da raffinare perfino per persone ordinarie dotate di stirpi celesti.”


"Anche se è molto probabile che tu non sia una persona ordinaria, ti consiglio comunque di stare attento e di non forzarti.”


"Capito.” Chu Feng sorrise e annuì. Sapeva che la donna demoniaca si stava preoccupando per lui.


Inoltre, sapeva anche che non stava cercando di spaventarlo. Dopotutto, nonostante la sua natura particolare, era davvero esperta e competente. Era vero che l’energia contenuta nelle radici del Fiore dello Spirito Immortale Chiaro di Luna era estremamente selvaggia.


Tuttavia, neanche Chu Feng aveva mentito. Era veramente sicuro di poter raffinare l'Energia Naturale contenuta nelle radici del Fiore dello Spirito Immortale Chiaro di Luna.


Dopo averlo ricevuto, il giovane non si mise subito a raffinarlo. Invece, prima stabilì una formazione di occultamento.


Questa formazione di occultamento era molto speciale. Chu Feng l'aveva creata per indebolire il potere della Tribolazione Divina.


Anche se Chu Feng non sapeva se sarebbe stato in grado di avanzare di grado dopo aver raffinato la radice del Fiore dello Spirito Immortale Chiaro di Luna, rimaneva il fatto che era meglio che si preparasse per ogni evenienza.


"Perché hai creato una formazione di occultamento?" Chiese la donna demoniaca in modo molto perplesso.


"Capirai in futuro." Disse Chu Feng con un sorriso.


"Tsk!" Quella donna demoniaca arricciò la sua grande bocca. Non continuò più a interrogare Chu Feng. Invece, si girò e corse da Wang Qiang. Con una voce civettuola, disse: "Mariiiiiiitinooo miooo!"


Chu Feng notò il chiaro cambiamento nell'espressione di Wang Qiang. Fortunatamente, si era trattenuto. Altrimenti, Chu Feng sarebbe scoppiato in una risata fragorosa.


Anche se quella donna demoniaca era molto brutta, così brutta che nemmeno Wang Qiang riusciva ad accettarla, era la prima volta che Chu Feng vedeva una donna che lo desiderava.


Così, Chu Feng fu contento per Wang Qiang. Indipendentemente dal fatto che fosse o meno causato dalla pozione, la donna demoniaca comunque lo stava trattando molto bene.


Dopo di che, Chu Feng si sedette a gambe incrociate nella formazione di occultamento e cominciò a raffinare le radici del Fiore dello Spirito Immortale Chiaro di Luna.


Tutto procedette senza intoppi. Anche se l'energia contenuta all'interno delle radici era davvero estremamente violenta, Chu Feng riuscì comunque a raffinarla tutta senza sforzo.


Non appena terminò il processo, in effetti iniziò una Tribolazione Divina.


Sebbene il potere della Tribolazione Divina fosse molto forte, molto più forte dell'ultima volta, Chu Feng riuscì comunque a resistere.


Inoltre, visto che l’intensità della Tribolazione Divina era influenzata dalla formazione di occultamento, né Wang Qiang né la donna demoniaca la notarono.


Videro solo che Chu Feng era riuscito a passare con successo dal quarto al quinto livello del Semi Martial Ancestor.


"Sei riuscito davvero a raffinarle?" La donna demoniaca era stupita.


"Bel lavoro." Wang Qiang era pieno di gioia.


Chu Feng si alzò e gli disse: "Grazie fratello." Poi, guardò la donna demoniaca e disse: "Ti ringrazio."


"Non devi ringraziarmi. Le radici sarebbero inutili per me, nessuno è in grado di raffinarle, eppure tu ci sei riuscito. Sembra che tu non sia il membro ordinario di una stirpe celeste.” Dal suo tono, sembrava lo stesse elogiando.


Chu Feng sorrise. Non desiderava avere una conversazione approfondita riguardo a questo argomento. Non si sarebbe mai dimenticato di essere stato considerato un rifiuto e di essere stato bandito dal clan Celestiale Chu.


Genio? Non osava più considerarsi tale.


Per lo meno, era molto debole in confronto a quella donna demoniaca.


"Curiamo il veleno di Wang Qiang." Disse Chu Feng.


"Mn." La donna demoniaca annuì.


Poi, Chu Feng cominciò a lavorare insieme a lei. Prepararono una formazione Spirit per attingere supporto dal potere del Fiore dello Spirito Immortale Chiaro di Luna per curare il veleno di Wang Qiang.


Tuttavia, sia che si trattasse della preparazione, che per l’attivazione della formazione Spirit, Chu Feng si limitò a seguire le istruzioni della donna demoniaca.


In pratica, era solo un assistente nella cura del veleno di Wang Qiang.


Questo perché la formazione Spirit che la donna demoniaca stava usando era molto più formidabile di quelle che conosceva lui.


Chu Feng così provò un nuovo livello di rispetto per quella donna demoniaca. Non solo era esperta e competente, le sue tecniche erano anche davvero sorprendenti.


Probabilmente, in misura maggiore o minore, portava con sé ricordi della sua vita precedente. Dopotutto, nella sua vita precedente, era stata un enorme talento.


Tutto procedette senza intoppi. Il veleno sul corpo di Wang Qiang fu rimosso con successo.


"Bzzz!!!"


Tuttavia, sorprendentemente, nel momento in cui terminarono le cure, il corpo di Wang Qiang emise improvvisamente una forza risucchiante che condensò di nuovo il veleno appena rimosso e lo fece ritornare nel suo dantian.

