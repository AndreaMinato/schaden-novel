---
title: Capitolo 2304 - Porta Stellare
pubDate: 2025-11-25T16:48:10.450Z
tags:
    - mga
---


Capitolo sponsorizzato, ringraziamo Matteo!
1 capitoli in coda totali (1 Matteo)
0/1 sponsorizzazioni 1 euro a capitolo,
-Schadenfreude


"Che sta succedendo?" Vedendo quella scena, sia Chu Feng che la donna demoniaca rivelarono espressioni stupite e allarmate.


Il veleno che prima era sparso nel corpo di Wang Qiang, adesso era stato assorbito dal suo dantian.


"Bzzz!!!"


Proprio mentre Chu Feng e la donna demoniaca si stavano preoccupando, la coltivazione di Wang Qiang cominciò effettivamente ad aumentare, e di netto.


In un batter d'occhio, la coltivazione di Wang Qiang arrivò al sesto livello del Semi Martial Ancestor, un grado al di sopra di Chu Feng.


"Huu..." Wang Qiang emise un sospiro di soddisfazione.


Con un sorriso, disse a Chu Feng: "Eheh, s-sembra proprio che n-non mi sia fatto avvelenare per n-niente. Mi ha a-aiutato."


"A-Altrimenti, m-mi avresti s-seminato, fratello.”


Infatti. Anche se la coltivazione di Wang Qiang era aumentata un po' prima, quando Chu Feng lo aveva rincontrato era ancora al secondo livello.


Ora però Wang Qiang era riuscito a fare un salto di quattro gradi, ancora una volta, aveva superato Chu Feng in termini di coltivazione.


Si poteva dire che fosse riuscito a trarre profitto da una disgrazia.


"Fratello, congratulazioni", Chu Feng stava mostrando un largo sorriso. Non era scontento di essere stato superato, al contrario, era entusiasta per lui.


"Wow! Maritino mio, sei così fantastico!"


"Anche se ho sentito dire che quel veleno può aumentare la coltivazione, è un beneficio che funziona solo su chi ha un fisico molto forte."


"In generale... quel veleno aumenta la coltivazione di un solo livello."


"E due per individui potenti.”


"Si dice che un aumento continuo di tre livelli di coltivazione sia già il limite."


"Tuttavia, maritino mio, sei riuscito ad aumentare la tua coltivazione di quattro gradi. È semplicemente senza precedenti."


"Sei semplicemente troppo fantastico. Ho davvero perso la testa per te.” La donna demoniaca era estremamente entusiasta. Stava reagendo come un’ammiratrice mentre lo guardava con adorazione.


Quanto a Wang Qiang, non mostrò il minimo segno di felicità per la reazione di quella donna demoniaca. Invece, sembrò inquietarsi.


"N-non avevi d-detto che questo F-Fiore dello Spirito Immortale Chiaro di Luna è in g-grado di a-aiutarmi a d-diventare uno Sciamano dal Mantello Immortale? P-presto, usalo.” Disse Wang Qiang.


"È vero, ma prima eri privo di sensi. Come facevi a saperlo?" Chiese la donna demoniaca sorpresa.


"I-Io sono m-molto esperto, e h-ho fatto m-molta esperienza. N-non sei l'unica che c-conosce gli e-effetti del Fiore dello Spirito Immortale Chiaro di Luna.” Gridò con fare molto scontento Wang Qiang.


"Sì, sì, sì. Il mio maritino è davvero fantastico", Non solo quella donna demoniaca non si arrabbiò, ma invece rivelò ancora uno sguardo adorante. Era veramente obbediente e adorabile. Il suo unico difetto era che era brutta e, a causa del suo aspetto, il suo comportamento sembrava disgustoso.


Dopodiché lei aggiunse: "Maritino mio, visto che sei così esperto, devi sapere che tipo di formazione Spirit usare per raffinare quel Fiore dello Spirito Immortale Chiaro di Luna selvatico, vero?"


"Le mie formazioni Spirit sono t-troppo p-potenti. N-non saresti in g-grado di usarle nemmeno se te l-le mostrassi. D-dunque, è m-meglio che tu usi la t-tua formazione Spirit.” Disse Wang Qiang in modo molto naturale.


Chu Feng provò grande ammirazione per lui. Stava chiaramente mentendo, eppure era riuscito a farlo sembrare così razionale mentre si trovava una scusa a caso. Questo era semplicemente un tipo di talento.


"Whoosh!!!"


Tuttavia, proprio in quel momento, la donna demoniaca all'improvviso agitò la mano e diede uno scappellotto a Wang Qiang.


Il colpo fu così brutale che non solo lo sbatté a terra, ma causò anche un enorme livido sulla nuca di Wang Qiang.


"Cazzo! È solo perché prima eri avvelenato che ho deciso di trattarti bene."


"Solo perché ti ho fatto un favore, hai pensato di iniziare a fare il arrogante con me, eh?"


"Se sei così talentuoso, perché sei stato catturato da me? Perché sei rimasto avvelenato?" La donna demoniaca mise le mani sui fianchi mentre ruggiva arrabbiata contro Wang Qiang. La sua voce era così tonante che persino la caverna cominciò a tremare.


"I-Io mi s-sbagliavo. M-mi sono sbagliato. Per f-favore, p-perdonami", il comportamento di Wang Qiang cambiò immediatamente. Anche se prima si era comportato come un padrone di casa, adesso, si inginocchiò con un tonfo a terra e cominciò a prostrarsi per scusarsi con lei.


"Paa!!!"


Tuttavia, quella donna demoniaca si rifiutò di accettare le sue scuse e lo schiaffeggiò ancora una volta. Il suo colpo sbatté Wang Qiang a terra. Poi, lo indicò con ferocia e urlò: “Chiamami moglie!”


"M-m-moglie mia, m-mi sbagliavo.”


"Siediti lì obbedientemente. Non muoverti."


"S-sì, sì, sì."


Wang Qiang si sedette a terra obbedientemente. Non osava muoversi minimamente.


Chu Feng guardò la scena allibito.


Se fosse stata una donna ordinaria, sarebbe stata considerata una strega, ma lei non era una persona ordinaria. In quel momento stava mostrando un’espressione sinistra e pareva un mostro divora uomini.


"Ahah, Wang Qiang è così pietoso. Lo compatisco davvero.” Ovetto cominciò a battere le mani divertita. Rideva fragorosamente dentro lo spazio degli spiriti di Chu Feng.


Anche se aveva detto che provava compassione per Wang Qiang, chiaramente non era sincera. Si stava semplicemente godendo lo spettacolo.


Quanto a Chu Feng, provava davvero pietà per Wang Qiang. Pensò con amarezza: 'Fratello, mi dispiace. Ho giudicato male quella donna demoniaca.'


'Resisti! Se c'è una possibilità, ti aiuterò sicuramente a fuggire dalle grinfie malvagie di questo mostro.'


Dopodiché, la donna demoniaca cominciò a preparare la sua formazione Spirit, e Chu Feng cominciò ad assisterla ancora una volta.


Subito dopo che la barriera fu attivata, il Fiore dello Spirito Immortale Chiaro di Luna cominciò immediatamente a sbocciare con una luce strana.


Vedendo questa scena, la donna demoniaca gridò immediatamente "Oh no!" e si affrettò a preparare un'altra formazione Spirit. Voleva fermarlo.


"Boom!!!"


Tuttavia, prima che la formazione spirituale della donna demoniaca potesse coprire la pianta, il Fiore dello Spirito Immortale Chiaro di Luna esplose all'improvviso.


Le increspature d'energia dell'esplosione colpirono direttamente Wang Qiang, scaraventandolo via. Quando atterrò sul pavimento, il suo corpo era coperto di sangue e aveva perso i sensi.


"Maledizione!" Chu Feng fu profondamente allarmato nel vedere questa scena. Voleva correre da Wang Qiang per curare le sue ferite.


"Buzz!!!"


Tuttavia, proprio quando stava per muoversi, un'enorme energia risucchiante emerse improvvisamente dal centro del luogo dove era avvenuta l'esplosione.


Guardando oltre, Chu Feng scoprì che lì si era aperta un'enorme porta.


Stelle riempivano la volta celeste, rendendola incredibilmente luminosa. Era uno splendore semplicemente indescrivibile.


Dentro quella porta c'era uno spazio sconfinato, pieno di mondi e innumerevoli vite.


"È una Porta Stellare?" Chu Feng aveva un'espressione stupita sul viso. Anche se aveva visto molti spettacoli da quando aveva iniziato il suo percorso di coltivazione, la scena davanti a lui lo stupì comunque. Era decisamente lo spettacolo più magnifico che Chu Feng avesse visto finora.


"Sì, è la Porta Stellare. Allontanati di più, altrimenti ne verrai risucchiato. Altrimenti, sarà molto difficile sfuggirle. Se dovessi incontrare una Tempesta Interstellare dopo essere stato risucchiato dentro, moriresti sicuramente.” Temendo che Chu Feng si avvicinasse alla Porta Stellare, la donna demoniaca lo avvertì ad alta voce.


Sentendo le sue parole, Chu Feng si allontanò di qualche passo dal varco.


Tuttavia, lo sguardo di Chu Feng brillò ancora una volta. Scoprì che c'era un corpo d'energia strano davanti al passaggio. Stava attualmente fluttuando lentamente verso le profondità della Porta Stellare.


Era l'energia contenuta nel Fiore dello Spirito Immortale Chiaro di Luna.


Mentre l'energia scorreva, era difficile scorgerla. Tuttavia era Energia Primaria, qualcosa in grado di aumentare la coltivazione di uno spirito.


Al centro di questa sfera d’energia c’era una sorta di perla di luce. Era potere Spirit, la componente cruciale per permettere a Wang Qiang di diventare uno Sciamano dal Mantello Immortale.


In quel momento il corpo luminoso non sembrava più possedere una natura selvaggia, era rimasto solo potere Spirit.


