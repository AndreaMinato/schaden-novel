---
weight: 2307
title: Capitolo 2307 - Cercare Informazioni
pubDate: 2025-11-28T16:56:33.032Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


I Tumuli Senza Nome delle Lande Remote erano originariamente un'area proibita.


Tuttavia, a causa della scoperta delle rovine del granmaestro Kai Hong, vi si erano radunate persone da ogni tipo di organizzazione.


Al momento quel posto disabitato, considerato un'area proibita, era diventato estremamente vivace.


All'inizio, le persone arrivate erano tutte di grande levatura. Praticamente nessuno di loro era un individuo comune.


Tuttavia, con il diffondersi della notizia dell'accaduto, sempre più persone che volevano godersi l’atmosfera vivace stavano iniziando ad arrivare.


Queste persone non erano molto forti. La loro intenzione non era nemmeno quella di ottenere i tesori nelle rovine. Venivano invece puramente per godersi il trambusto e l’entusiasmo.


Col tempo, alcuni individui intravidero opportunità commerciali e cominciarono a costruire taverne che offrivano vitto e alloggio nei Tumuli Senza Nome delle Lande Remote per le persone che arrivavano. Fornivano posti accoglienti in cui stare, oltre a cibi raffinati e splendide donne per servirli.


"W-wow! Moglie, g-guarda laggiù. C-c'è una taverna. A-Andiamo a r-riposarci e a m-mangiare qualcosa."


Wang Qiang, Chu Feng e Zhao Hong indossavano tutti cappelli a cono di bambù. Originariamente, stavano procedendo direttamente verso le Tumuli Senza Nome delle Lande Remote. Tuttavia, vedendo quella taverna, Wang Qiang si fermò improvvisamente.


"Sei un coltivatore dopotutto, perché insisti così tanto a mangiare, non morirai mica di fame se non mangi.” Zhao Hong fissò Wang Qiang con uno sguardo molto contrariato. I suoi occhi erano pieni di delusione.


"N-naturalmente non m-morirei di fame. M-ma, g-gustare del cibo delizioso è u-una delle g-grandi gioie della vita."


"I-i-inoltre, non lo s-suggerisco per me. Lo f-faccio per te, moglie. M-moglie, tu hai v-volato t-trasportandoci per così tanto tempo. D-dev'essere stancante, no?" Disse Wang Qiang in modo molto premuroso.


"Non sono stanca.” Zhao Hong rispose in modo deciso.


"M-moglie, guarda q-quante persone ci sono qui. F-forse potremmo r-radunare un sacco di informazioni."


"D-dopotutto, è m-meglio essere p-preparati, per ogni evenienza. F-forse raccogliendo un po' di i-informazioni, avremmo p-più probabilità di successo d-dopo essere e-entrati nelle rovine." Wang Qiang continuò.


"È vero, ci sono molte persone radunate laggiù. Forse potremmo davvero ottenere alcune informazioni da loro." Disse Chu Feng.


"Va bene allora. Però, andiamo solo per un pasto. Partiremo subito dopo aver mangiato.” Disse Zhao Hong.


Dopodiché, Chu Feng, Wang Qiang e Zhao Hong scesero nella taverna. Era un edificio che era stato creato con tecniche Spirit. Era molto grande e c'erano molti clienti.


Al fine di raccogliere informazioni, Chu Feng, Wang Qiang e Zhao Hong non entrarono in una stanza privata. Invece, si sedettero direttamente nella spaziosa sala principale.


Sebbene quel posto fosse molto caotico, era anche un luogo dove molte persone discutevano di vari argomenti. Pertanto, se uno voleva sapere qualcosa, poteva raccogliere alcune informazioni ascoltando attentamente le conversazioni.


Dopo che Chu Feng, Wang Qiang e Zhao Hong si accomodarono, ordinarono un tavolo pieno di cibo e bevande.


Wang Qiang era estremamente contento mentre mangiava, e si dimenticò completamente del fatto che erano lì per raccogliere informazioni. Ma Chu Feng no.


Così, chiese tramite una trasmissione vocale: "Zhao Hong, avevi detto che ci avresti detto il tuo piano dopo aver raggiunto le Tumuli Senza Nome delle Lande Remote. Siamo già arrivati. Dovresti essere in grado di dirci qual è il tuo piano, giusto?"


Non che Chu Feng non si fidasse di Zhao Hong, ma c'erano davvero molte persone radunate lì. Inoltre, esperti delle varie sette principali erano già entrati in quelle rovine.


Con così tanti guerrieri a contendersi i tesori all'interno, se non avessero avuto qualche vantaggio in più, sarebbe semplicemente stato impossibile per persone del loro livello ottenere qualcosa.


Quindi, Chu Feng voleva sapere esattamente che tipo di piano avesse in mente Zhao Hong. Avrebbe potuto determinare se fosse fattibile o meno.


Visto che la trasmissione vocale era indirizzata sia a Zhao Hong che a Wang Qiang, anche Wang Qiang la sentì e chiese curioso: "È vero. Moglie, c-che tipo di p-piano hai? D-dovresti essere in g-grado di dircelo ora, giusto?"


Naturalmente, anche lui si era espresso usando una trasmissione della voce. Solo loro tre potevano sentire questa conversazione.


"In realtà, ho ottenuto due oggetti estremamente cruciali quando ho scoperto quelle rovine. Uno di questi è una mappa."


"Quella mappa è attualmente nella mia mente. Basandoci su quella mappa, saremo in grado di evitare molte delle trappole e meccanismi nei Tumuli Senza Nome delle Lande Remote. Quindi, purché riusciamo a entrare, otterremo sicuramente dei tesori. Forse riusciremo ad ottenere l'eredità del granmaestro Kai Hong." Sèoegà Zhao Hong.


"Anche se sai come evitare certe trappole e meccanismi, ci sono già molti esperti radunati all'interno. Probabilmente sono ancora più pericolosi delle trappole e dei meccanismi.”


"Saranno più loro a bloccarci.” Disse Chu Feng.


"Pensi che siamo troppo deboli, no?” Chiese Zhao Hong.


"Infatti." Chu Feng annuì.


"Questo è il motivo per cui ho detto di aver scoperto due cose cruciali."


"A parte la mappa delle rovine, ho anche scoperto una formazione spirituale. Quella formazione Spirit potrebbe essere collegata al granmaestro Kai Hong, o forse a rovine lasciate da altri.”


"Tuttavia, la cosa più importante è che quella formazione Spirit può potenziarci. Inoltre, so anche come sfruttare il potere combattivo di quella formazione Spirit.” Disse Zhao Hong.


"Che tipo di forza combattiva è in grado di fornire?" Chiese Chu Feng.


"Il picco del Martial Ancestor realm è sufficiente?" Zhao Hong rispose con una domanda.


"Picco del Martial Ancestor?" Chu Feng ne fu estremamente scioccato.


Esistevano esperti al livello di un Vero Immortale nel Regno Ordinario dei Cento Raffinamenti. Tuttavia il loro numero era estremamente esiguo.


Dopotutto, persino il maestro della valle Nuvole del Tramonto e il capo del palazzo delle Tre Stelle erano solo Martial Ancestor di ottavo livello.


Così il picco dello stadio di Martial Ancestor era un livello di coltivazione estremamente potente.


Sarebbe stato molto più sicuro entrare nelle rovine con una coltivazione del genere.


"Picco del M-M-Martial Ancestor? È d-davvero s-sufficiente?" Chiese Wang Qiang a Chu Feng. Visto che era stato catturato subito dopo il suo arrivo in quel mondo, Wang Qiang non conosceva bene la situazione della struttura del potere nel Regno Ordinario dei Cento Raffinamenti. Così non sapeva quanto fosse forte l'esistenza di un Martial Ancestor al picco qui.


Aspetto più importante, rispetto a Zhao Hong, Wang Qiang riponeva molta più fiducia in Chu Feng. Quindi avrebbe fatto queste domande direttamente a lui.


"Anche se la comparsa delle rovine nei Tumuli Senza Nome delle Lande Remote abbia attirato molti esperti, e persino le quattro sette di primo livello abbiano inviato i loro esperti, credo che nessun esperto al livello di un Vero Immortale sia venuto qui."


"Quindi, il picco del Martial Ancestor realm è sufficiente." Disse Zhao Hong.


"Infatti, dovrebbe essere sufficiente." Annuì Chu Feng.


"Ahah. Moglie, sei davvero fantastica," Sentendo quelle parole da Chu Feng e Zhao Hong, Wang Qiang tirò un sospiro di sollievo. Dopo essere stato rassicurato, ricominciò a ingozzarsi.


"Il palazzo delle Tre Stelle e la valle Nuvole del Tramonto in realtà..."


"Sono veramente..."


Durante questo periodo, Chu Feng sentì alcune persone discutere di questioni che lo riguardavano. Quando Chu Feng notò che il palazzo delle Tre Stelle e la valle Nuvole del Tramonto avevano addirittura dichiarato guerra al clan Celeste Ying per lui, si avvilì.


Chu Feng si era già spiegato chiaramente quella volta. Lo aveva fatto tutto per prendere le distanze dal palazzo delle Tre Stelle e dalla valle Nuvole del Tramonto, in modo che non venissero coinvolti dai guai che avrebbe provocato in futuro.


Tuttavia, non si era mai veramente aspettato che, nonostante il suo rifiuto così plateale, il palazzo delle Tre Stelle e la valle Nuvole del Tramonto avrebbero insistito comunque nell'aiutarlo.


Questo fece sì che Chu Feng si sentisse commosso, ma allo stesso tempo, avvilito. Dopotutto, questa sorta di cameratismo era fuori dal comune.


Così, Chu Feng non riusciva a biasimarli. Eppure, allo stesso tempo, non riusciva a sentirsi grato verso di loro. Si trovò quindi in uno stato d'animo contraddittorio.

