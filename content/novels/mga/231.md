---
weight: 231
title: Capitolo 231 - Bellezza Numero Uno della Provincia Azzurra
pubDate: 2024-06-01T05:13:16.364Z
tags:
    - mga
---


CAPITOLO SPONSORIZZATO grazie akisame!
da editare
47 Capitoli in coda, 0/3€ Donazione
-Schadenfreude


Dopo che Chu Feng lasciò la fortezza, trovò un luogo più isolato e iniziò a raffinare medicine Profound. Stavolta il suo raccolto era stato davvero incredibile. Era molto più nutrito rispetto a quelli che aveva ottenuto in passato.


Ma il Fulmine Divino consumava una medicina dopo l'altra. Mentre raffinava, Chu Feng notò che nel suo dantian stavano avvenendo dei cambiamenti, ma erano troppo minuscoli.


Trattenendosi dall'imprecare, Chu Feng continuò a raffinare le medicine. Alla fine, dopo aver consumato tutto ciò che aveva saccheggiato, avvenne un grande cambiamento nel suo dantian, ma solo per un istante.


Chu Feng era arrivato al quinto livello dell'Origin realm, tuttavia il prezzo di questo avanzamento era stato davvero caro. Il ragazzo aveva usato tutte le medicine Profound come se fossero caramelle.


*rustle rustle* All'improvviso lo sguardo di Chu Feng si animò e osservò con cautela verso est, molte persone stavano correndo velocemente.


Chu Feng concentrò il suo potere Spirit e sentì delle parole.


"Presto, presto! Ho sentito che la terza signora della Tenuta del Principe Qilin, Lin Yueyue è bella come un fiore. È la bellezza numero uno della Provincia Azzurra, dobbiamo darle un'occhiata!"


"Sei sicuro che la signorina Lin Yueyue si sia accampata più avanti?"


"Naturalmente, l'ho visto di persona, come posso sbagliarmi?"


"Grandioso! Varrebbe la pena morire per vedere una bellezza del genere, ma... la gente della Tenuta del Principe Qilin ci permetterà di avvicinarci?"


"Non vi preoccupate. La Tenuta del Principe Qilin non è irragionevole come la Scuola Lingyun."


Diversi giovani stavano correndo all'impazzata con entusiasmo perché stavano per vedere la terza signora della Tenuta del Principe Qilin.


"Ahh, queste persone non hanno proprio niente da fare." Chu Feng scosse la testa dopo averli sentiti.


Poi però sollevò la testa e notò che il cielo si stava oscurando. Dato che si stava iniziando ad annoiare anche lui seguì il gruppo...


C'erano dei giovani con delle armature dorate in uno spiazzo in mezzo alla foresta. Alcuni stavano preparando un accampamento e stavano piantando una lussuosissima tenda.


Erano arrivate anche delle bellissime donne aggraziate che accesero dei falò e iniziarono a cucinare. Preparavano ogni tipo di prelibatezza.


Il gruppo apparteneva ad una frazione della Tenuta del Principe Qilin. Perfino le guardie e le serve erano esperti al Profound realm e la loro forza non era da sottovalutare.


Alcuni sospirarono con ammirazione di fronte alla potenza della Tenuta del Principe Qilin.
Comunque ciò che attirò di più l'attenzione era la portantina al centro dello spiazzo. Era molto bello ed era composta da vari tipi particolari di giada.


Le due serve vicino all'entrata della portantina erano alte e la loro splendida pelle bianca faceva deglutire il gruppo di discepoli all'esterno dello spiazzo.


"Tsk. Un branco di zoticoni che non hanno mai visto delle bellezze." Mentre guardava le espressioni lascive della gente, Chu Feng non poté trattenersi dal gettare loro occhiate sdegnate.


Nonostante l'aspetto delle serve non fosse male, sembrava ordinario paragonato ad Ovetto.


"Guardate, sta uscendo! Sta uscendo! La bellezza numero uno della Provincia Azzurra sta arrivando!"


Gridò qualcuno all'improvviso. Tutti i discepoli al di fuori dello spiazzo si alzarono sulle punte dei piedi. Iniziarono ad entusiasmarsi e incollarono tutti lo sguardo sull'entrata della portantina.


Chu Feng vide chiaramente un paio di flessuose gambe bianche dopo che la porta si aprì. Erano snelle e dritte, praticamente prive di difetto. Erano paragonabili perfino a quelle di Su Rou.


Perfino Chu Feng sussultò quando le vide. Comunque i giovani lascivi dietro di lui si precipitarono tutti di fronte al ragazzo, ostruendogli la vista.


"Dannazione! Non avete mai visto delle bellezze?"


Chu Feng si arrabbiò e si fece strada tra la folla tirando indietro diversi discepoli di fronte a lui.


In quel momento Chu Feng vide Lin Yueyue, ma stavolta fu preso alla sprovvista. Era rimasto sgradevolmente sorpreso.


Le forme di Lin Yueyue erano perfette e la sua pelle era nivea, ma il suo volto poteva spaventare a morte una persona.


Il suo viso sembrava un calzascarpe, il suo viso era butterato, aveva gli occhi a fenice, il naso a gamberetto e la bocca da rospo. Aveva il mignolo nel naso... Si stava scaccolando con "naturalezza ed eleganza".


Nota Traduzione: "Gli occhi a fenice" Occhi sottili che si incurvano verso il basso quando sono vicini al naso e si incurvano verso l'alto ai lati "丹凤眼".
<a href="https://www.google.it/search?q=%E4%B8%B9%E5%87%A4%E7%9C%BC&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwjksODHmZHVAhVMOxQKHd9ACAYQ_AUICigB&amp;biw=830&amp;bih=691">Esempi.</a>


Mentre guardava la folla, il suo sguardo era pieno di disprezzo ed orgoglio, come se fosse davvero la bellezza numero uno della Provincia Azzurra e che nessun uomo fosse degno del suo sguardo.


Pensava perfino che le espressioni sbalordite della folla fossero dovute alla sua incredibile bellezza. Non si immaginava che fossero espressioni terrorizzate.


"Bleaaah!"


Chu Feng non riuscì più a resistere e rigettò. Aveva vomitato davanti a tutti.


Nonostante non fosse così grande, aveva visto innumerevoli donne. Aveva notato molte bellezze e anche un bel po' di donne brutte. Eppure non aveva mai visto una persona così orrenda. Il raro aspetto di Lin Yueyue superava il limite di sopportazione di Chu Feng.


"Che insolenza! Osi vomitare nell'area di riposo della mia signora? Vuoi morire?!" Le guardie della Tenuta del Principe Qilin rimproverarono aspramente il ragazzo.


Chu Feng si rialzò e, dopo essersi pulito la bocca disse con disprezzo:"L'aspetto della tua signora è così disgustoso, potresti impedirle di spaventarci? Ho perfino vomitato a causa sua! Come mi risarcirai per questo?"


Queste parole scioccarono tutti quanti.
Comunque i discepoli attorno lo stavano approvando in silenzio e pensavano:"Hai proprio ragione fratello!" Allo stesso tempo ammirarono Chu Feng per aver osato dire queste parole.


"Tu... Chi hai detto che è disgustosa?" Lin Yueyue si infuriò, le sue dita stavano perfino tremando mentre stava puntando il dito verso il ragazzo.


"L'ho detto io. Signorina, di chi altri potrei parlare? Per favore torna nella tua portantina e non uscire a spaventare le altre persone, va bene?" Chu Feng fece un cenno verso di lei, ma non osò guardarla di nuovo e si limitò a fissare le serve vicino a lei.



