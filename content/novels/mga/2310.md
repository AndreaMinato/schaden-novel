---
weight: 23100
title: Capitolo 2310 - Il palazzo del Grande Lord
pubDate: 2025-12-12T08:13:55.761Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Che tipo di metodo?" Chiese Chu Feng.


"Quelle due formazioni Spirit sono entrambe nascoste sotto un grande albero. Quell'albero ha questo aspetto." Disse il ragazzino, estraendo un altro rotolo di pergamena.


Anche questo rotolo sembrava disegnato dal bambino. Tuttavia, rispetto alla mappa, il disegno era molto più dettagliato. Per lo meno si capiva cosa rappresentava: un albero. Un albero che a prima vista non sembrava affatto speciale, nemmeno dopo un esame più attento.


"S-se è u-un a-albero c-così, c-ce ne s-sono dappertutto." Disse Wang Qiang con le labbra arricciate.


"È vero che alberi del genere sono dappertutto. Tuttavia, nelle due località con i mantelli nascosti, c'è solo un albero del genere." Disse il bambino.


"E allora, come possiamo rompere le formazioni sotto gli alberi?" Chiese Chu Feng.


"È abbastanza semplice. Basta solo incidere un simbolo sull'albero con il potere Spirit." Disse il bambino, tirando fuori una pergamena. Dopo averla aperta, le espressioni di Chu Feng, Wang Qiang e Zhao Hong cambiarono.


Il motivo era che, rispetto alla mappa o al disegno, il contenuto della pergamena era molto più affidabile.


Visto che tutti e tre erano Sciamani dal Mantello Immortale, con un solo sguardo riuscirono a capire che era una sorta di simbolo di una formazione Spirit.


Sebbene si trattasse fosse su piccola scala, e per di più molto semplice, era pur sempre una formazione Spirit vera e propria.


"D-dovremmo r-riuscire ad aprire l-le formazioni Spirit c-che nemmeno i Martial Ancestor p-possono rompere s-semplicemente incidendo un t-tale simbolo di f-formazione Spirit?" Wang Qiang sorrise con disprezzo.


Sebbene anche Wang Qiang fosse molto stupito dal fatto che il bambino avesse tirato fuori un simile simbolo di formazione Spirit, rimaneva il fatto che era qualcosa che qualsiasi Sciamano dal Mantello Reale poteva facilmente disegnare.
Non era una formazione Spirit profonda. Pertanto, Wang Qiang non era convinto che un simbolo del genere potesse aprire un sigillo che nemmeno i Martial Ancestor potevano infrangere.


"No, se si incide solo quel simbolo di formazione Spirit, di certo non servirà a nulla. Quindi, quello che vi dirò sarà l'aspetto cruciale per rompere la formazione Spirit."


"Questi due simboli devono essere incisi contemporaneamente. Inoltre, devono essere completati allo stesso istante." Disse il ragazzino con molta serietà.


"Stai dicendo che i due simboli di formazione Spirit devono essere iniziati e finiti nello stesso momento?" Chiese Chu Feng.


"Esatto. Devono essere fatti simultaneamente. Altrimenti, saranno inefficaci." Disse il bambino.


"In tal caso, ci vorranno due persone che lavorino in simultanea." Disse Chu Feng.


"Chu Feng, t-tu n-non potresti davvero c-credere alle p-parole di questo ragazzino, vero?" Wang Qiang osservò Chu Feng stupito.


"Zhao Hong, tu cosa ne pensi?" Chu Feng guardò Zhao Hong.


"Provare non costa nulla. Che ne dici, vai tu in questo posto perché è più vicino." Zhao Hong indicò sulla mappa il luogo più vicino alla taverna.


 Chu Feng indicò l'altra posizione sulla mappa e chiese a Zhao Hong: "Quanto tempo ti ci vorrebbe per raggiungere quell'altro posto?"


La destinazione di Chu Feng era molto vicino alla taverna. Sarebbe riuscito a raggiungerla molto rapidamente.


Tuttavia, l'altro posto era molto da lì. Ci sarebbe voluto un po' per arrivarci anche per Zhao Hong.


"Quattro ore. Sicuramente riuscirò ad arrivarci in quattro ore. Quindi, andrebbe bene se creassimo le formazioni simultaneamente quattro ore dopo." Disse Zhao Hong.


"Dobbiamo completarle nello stesso momento. Quando arrivi, usiamo questa velocità per disegnare il simbolo di formazione Spirit." Disse Chu Feng, iniziando a disegnare il simbolo di formazione Spirit. Lo finì in breve tempo.


"Non c'è problema." Zhao Hong memorizzò il tempo impiegato da Chu Feng.


"Allora, quando partiamo?" Chiese Chu Feng.


"Non dovremmo rimandare la questione; partiamo subito. Dopodiché, indipendentemente dal risultato, ci ritroveremo qui."


"Marito mio, tu resta qui a badare a questo bambino. Se è un imbroglione, gliela farò pagare." Dopo aver detto queste parole, Zhao Hong volò via dalla taverna.


"Allora vado anche io." Anche Chu Feng si alzò e si preparò a partire.


Tuttavia, proprio nel momento in cui Chu Feng stava per andarsene, Wang Qiang lo prese per la spalla. Disse: "F-fratello, v-vai davvero?"


"Cosa c'è?" Chu Feng era confuso.


"Quella d-donna demoniaca è a-andata via. D-dovremmo scappare adesso. Q-questa è una g-grande opportunità." Disse Wang Qiang.


"Non farebbe differenza. Dato che siamo già qui, anch'io vogli vedere le rovine del Granmaestro Kai Hong. Forse potremmo davvero trarne vantaggio." Disse Chu Feng.


"A-anche se fosse, t-tu d-davvero credi a q-quello che ha d-detto questo b-bambino?"


"P-perché n-non gli chiedi d-dove ha ottenuto q-queste cose?" Disse Wang Qiang.


"Davvero non sto ingannando nessuno." Disse il bambino con fermezza.


"Non credo che tu mi abbia ingannato," Chu Feng sorrise amichevolmente al bambino. Poi chiese: "Allora, puoi dirmi come ti chiami?"


"Mi chiamo Xiaoshi." Rispose il bambino.


"Xiaoshi?" Chu Feng mostrò un'espressione pensierosa. Dopo un po’ sembrò ridestarsi dalle sue riflessioni. Con un sorriso, accarezzò la testolina del bambino e disse: "Xiaoshi, fai compagnia al tuo fratello maggiore Wang Qiang e resta qui tranquillo. Tornerò presto."


"Mn." Xiaoshi annuì con forza. Sembrava molto intelligente e adorabile.


Dopo aver detto queste parole, Chu Feng iniziò a dirigersi verso l'uscita della taverna. Tuttavia, appena raggiunse la porta, fu bloccato da un gruppo di persone.


Stavano entrando nella taverna per riposarsi. C’era circa una decina di guerrieri e sembravano tutti appartenere alla generazione più giovane. La loro coltivazione però era piuttosto forte, in particolare quella del capogruppo, un uomo di bell’aspetto dai lineamenti delicati. Era addirittura un Semi Martial Ancestor di settimo livello.


Inoltre, a giudicare dalle loro divise, dovevano provenire dalla stessa organizzazione.


Se c’erano così tante persone potenti della giovane generazione significava che probabilmente avevano un'origine piuttosto importante. Così, Chu Feng istintivamente diede un'occhiata ai distintivi identificativi sui loro fianchi.


Così Chu Feng ottenne la sua risposta: la tenuta del Grande Lord.


"La tenuta del Grande Lord?"


"Guardate! Sono discepoli della tenuta del Grande Lord!"


"Cielo! A capo del gruppo non c’è forse il discepolo numero uno della tenuta del Grande Lord?"


Proprio in quel momento, la taverna che prima era tranquilla si animò. Molte delle donne presenti emisero grida entusiaste.


Ascoltando le conversazioni della folla, Chu Feng seppe dell'origine di queste persone.


La tenuta del Grande Lord. Era la terza organizzazione più forte tra le fazioni di secondo livello. La sua forza superava quella della valle Nuvole del Tramonto e della Sala delle Tre Stelle.


Quanto a quell'uomo allo stadio di Semi Martial Ancestor di settimo livello, il suo nome era Di Jiuzhou.


A quanto pareva, Di Jiuzhou era il membro più forte della giovane generazione tra le sette di secondo livello nel Regno Ordinario dei Cento Raffinamenti.


Evidentemente, i discepoli della tenuta del Grande Lord sentirono tutte le discussioni della folla nella taverna, e mostrarono espressioni estremamente orgogliose vedendo gli sguardi riverenti degli avventori.


All'improvviso, uno di loro puntò il dito contro Chu Feng e gridò: "Che stai a guardare?! Non vedi che stai bloccando la strada?! Perché non ti levi subito di mezzo?!"


Il suo atteggiamento era molto arrogante e aggressivo. Era come se stesse rimproverando un mendicante. Aveva completamente ignorato Chu Feng.


Normalmente Chu Feng di certo non avrebbe ceduto di fronte a qualcuno che osava parlargli in quel modo. Sicuramente gli avrebbe dato una lezione.


Tuttavia, aveva una questione di cui occuparsi, così non voleva provocare queste persone e attirare l'attenzione su di sé. Inoltre, erano discepoli della tenuta del Grande Lord.


Inoltre, dopo aver saputo che il nome dell'uomo che guidava il gruppo era Di Jiuzhou, Chu Feng ebbe la sensazione che fosse stato un incontro dettato dal destino. Dopotutto, la provincia dei Nove Continenti era il luogo di cui Chu Feng aveva i ricordi più profondi.


Nota traduzione: Il nome Jiuzhou di Di Jiuzhou suona esattamente come Nove Province (Jiuzhou).


Così, Chu Feng sorrise e si spostò di lato, lasciando passare il gruppo in arrivo.


"Umpf."


Sebbene Chu Feng si fosse spostato, i discepoli del palazzo del Grande Lord non gli mostrarono nemmeno un briciolo di cortesia.


Anzi, iniziarono a guardare ancora più dall'alto in basso Chu Feng. Le loro occhiate sembravano provocatorie. Era come se avessero vinto questa battaglia virtuale, e stessero usando i loro sguardi per umiliare l'avversario.


Quanto a Chu Feng, non si curò affatto di quei tipi di sguardi beffardi. Fece finta di non vederli.


Mentre quei coltivatori entravano nella taverna, Chu Feng uscì. Si levò in volo e iniziò a volare verso i Tumuli Senza Nome delle Lande Remote.

