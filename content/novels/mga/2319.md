---
weight: 23190
title: Capitolo 2319 - A Portata di Mano
pubDate: 2026-01-09T15:07:04.490Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


“Eheh.”


Dopo aver scoperto che era Chu Feng, le espressione allarmate dei quattro Sciamani Imperatori scomparvero, sostituite da gioia incontenibile.


I quattro si fermarono e uscirono dai quattro nuclei della formazione Spirit. Con gelidi sorrisi sulle labbra, cominciarono ad avvicinarsi lentamente a Chu Feng.


I loro sguardi erano come quelli di quattro tigri feroci che fissano tre agnellini.


Perché tre?


Era perché pensavano che gli amici di Chu Feng fossero facili da gestire quanto lui e pensavano che Wang Qiang e Zhao Hong fossero deboli.


“Chu Feng, te la sei proprio cercata.” Disse il fratello maggiore tra i quattro Sciamani Imperatori.


“Eh…” Chu Feng rise sommessamente sentendo la minaccia.


Anche se i quattro Sciamani Imperatori erano potenti, non potevano affatto competere con Zhao Hong.


Quindi come poteva Chu Feng non ridere sentendo come lo stesse minacciando, probabilmente con l’intenzione di torturarlo?


“Puoi ancora ridere? Moccioso, non sai davvero in che situazione ti trovi.” Disse il fratello maggiore tra i quattro Sciamani Imperatori.


“S-siete d-deficienti?” Wang Qiang lo interruppe.


“Da dove diavolo è saltato fuori questo balbuziente? Osi insultarci?!!”


“Boom!!!”


Mentre parlava, il maggiore dei quattro Sciamani Imperatori agitò la manica e scatenò la sua possente aura da Martial Ancestor di quinto livello. La sua aura si riversò su Wang Qiang con una forza devastante con l’intenzione di farlo a pezzi.


“Woosh!!!”


Tuttavia, prima che quell’aura potesse raggiungere Wang Qiang, una figura accanto si avventò sul fratello maggiore tra i quattro Sciamani Imperatori.


“Buzz!!!”


Fu una presenza davvero imponente e in un istante fece svanire l’aura del maggiore dei quattro Sciamani Imperatori. Subito dopo, quella figura arrivò al suo fianco.


“Thud!!!”


“Thud!!!”


“Thud!!!”


“Thud!!!”


Quando quella figura toccò terra, i quattro Sciamani Imperatori caddero in ginocchio.


Era stata un’aura estremamente potente ad averli costretti a piegarsi.


E proveniva da quella figura.


Era lo spirito del Mondo delle Fate che aveva combattuto contro la Tecnica Segreta dei Cinque Elementi di Chu Feng.


Sebbene quello spirito fosse solo un Martial Ancestor di terzo livello, aveva un potere combattivo sovrumano capace di superare tre gradi di coltivazione.


Così, nemmeno il più forte dei quattro Sciamani Imperatori, quello maggiore, poteva competere con lo spirito.


“Questo… questo…”


In quel momento, i quattro Sciamani Imperatori furono colti dal panico. Potevano percepire quanto era potente lo spirito e si resero conto della precarietà della loro situazione.


“D-d-deficienti. Abbiamo s-superato anche la f-formazione Spirit di v-vostra m-madre, e v-voi o-state ancora a s-sbraitarci contro? N-non avete nemmeno un b-briciolo di cervello o c-cosa?” Disse Wang Qiang indicando i quattro Sciamani Imperatori.


“Bastardi arroganti, noi siamo i figli della Sacra Sciamana. Se osate farci qualcosa, la nostra grande madre certamente non risparmierà nessuno di voi.” Minacciò il maggiore dei quattro Sciamani Imperatori.


“Siete davvero degli sciocchi senza cervello. Guardate in che situazione vi trovate ora. E ancora osate minacciarci?” Zhao Hong aggrottò le sopracciglia e mostrò un'espressione scontenta. Poi disse al suo spirito: “Picchiali senza pietà al punto che nemmeno la loro madre possa riconoscerli.”


Subito dopo l'ordine di Zhao Hong, il suo spirito cominciò immediatamente ad attaccarli senza pietà. Mentre i quattro Sciamani Imperatori urlavano miseramente, furono completamente sfigurati dalle percosse.


“Fermatevi! Siete davvero stanchi di vivere! Fermatevi immediatamente!” I quattro Sciamani Imperatori si presero la testa tra le mani e cominciarono a urlare senza sosta. Tuttavia, stavano ancora minacciando Chu Feng e gli altri.


“Sembra che le botte non siano abbastanza forti. Dovresti aumentare l'intensità,” disse Chu Feng.


Sorprendentemente, quello spirito ascoltò Chu Feng e cominciò a picchiare i quattro Sciamani Imperatori ancora più brutalmente. I suoi colpi furono così spietati che spaccò loro le ossa.


“Chu Feng, ricorda bene. Se non moriremo oggi, te la faremo pagare dieci volte tanto.” Gridò il maggiore tra i quattro.


“Osate continuare a minacciarci in questo stato? Su, dai loro questi da mangiare.”


Mentre parlava, Zhao Hong prese dal suo Sacchetto Cosmo quattro grossi insetti strani e li consegnò al suo spirito.


Assomigliavano molto a lombrichi, ma erano tutti lunghi più di un metro e avevano un aspetto disgustoso. Inoltre, si capiva con un solo sguardo che erano estremamente velenosi.


“No. Non fatelo. Fermatevi. Cosa volete sapere, vi diremo tutto, va bene?”


“Fratello maggiore, diciamo loro quello che vogliono sapere.”


“Quegli insetti sono davvero troppo velenosi. Non possiamo assolutamente mangiarli.”


I quattro Sciamani Imperatori furono colti dal terrore vedendo quegli insetti, in particolare gli altri tre fratelli minori che in quel momento tremavano di paura e cominciarono a implorare perdono.


Erano anche loro Sciamani e così potevano capire quanto fossero formidabili quegli insetti.


“Dire c-cosa? M-morirete t-tutti e quattro.” Disse con rabbia Wang Qiang.


Tuttavia, Chu Feng improvvisamente disse: “Aspettate.” Poi chiese: “Dove si trova vostra madre in questo momento? È meglio che diciate la verità. Se scopro una sola menzogna, certamente non vi risparmierò.”


Vedendo che Chu Feng aveva realmente cominciato a interrogarli, i quattro Sciamani Imperatori, sebbene fossero estremamente scontenti, scelsero comunque di abbassare la testa e rispondere alle sue domande.


Dopo aver interrogato i quattro Sciamani Imperatori, Chu Feng scoprì che era stata la loro madre ad aver trovato questo luogo.


Loro madre possedeva un tesoro speciale. Per questo era riuscita a distruggere la formazione di occultamento di Zhao Hong e a scoprire l'antica grande formazione. Si poteva dire che fosse stata una coincidenza.


Anche lei era rimasta sbalordita quando aveva capito che si trattava di una formazione Spirit che poteva conferire un enorme potere combattivo.


Tuttavia, dato che era di fretta e avrebbe dovuto contendere i tesori delle rovine del Granmaestro Kai Hong con altri esperti, non era potuta rimanere qui a lungo.


Senza altre alternative, aveva deciso di creare una barriera e fare in modo che i suoi quattro figli usassero dei tesori per sciogliere il sigillo della grande formazione antica e ottenere un potere combattivo al picco del Martial Ancestor.


Tuttavia, come poteva immaginarsi che Chu Feng e gli altri si sarebbero approfittati dei loro sforzi?


“Chu Feng, vi abbiamo detto tutto ciò che volevate sapere. Probabilmente, anche voi siete venuti per ottenere il potere combattivo di questa formazione.”


“Possiamo passarvelo, ma dovete liberarci.” Disse il maggiore dei quattro Sciamani Imperatori.


“Liberarvi così potete andare a cercare vostra madre per farci uccidere da lei?” Chu Feng sogghignò.


“Non preoccuparti, siamo persone di parola. Ti promettiamo che finché libererai noi quattro, cancelleremo ogni rancore passato.” Disse il maggiore.


“Eh…” In quel momento, Chu Feng rise.


Chu Feng pensava che avesse detto la verità prima, ma non credette affatto all’ultima promessa che aveva fatto.


Anche se i quattro Sciamani Imperatori stavano facendo del loro meglio per nasconderlo, Chu Feng riuscì comunque a capire dai loro sguardi che nutrivano un intenso intento omicida nei suoi confronti.


Oggi, se li avesse liberati, certamente non lo avrebbero risparmiato se avessero trovato l'opportunità di ucciderlo in futuro.


“Obbligali ad inghiottire quegli insetti.” Disse Zhao Hong con freddezza.


“Noo!!!”


“Bastardi sleali!”


“Morirete tutti miserabilmente!”


“Ahh!!!!”


I quattro Sciamani Imperatori cominciarono immediatamente a urlare.


Tuttavia, lo spirito di Zhao Hong semplicemente li ignorò e li costrinse ad inghiottire i quattro insetti velenosi.


Dopo essere stati costretti ad ingoiarli, i quattro Sciamani Imperatori cominciarono a gridare ancora più miseramente.


“Le vostre urla sono troppo sgradevoli da ascoltare.” Disse Zhao Hong. Poi tirò fuori un sacco speciale e ci cacciò dentro i quattro Sciamani Imperatori.


Sebbene i quattro fossero estremamente grandi, il sacco possedeva un effetto speciale e poteva contenerli tutti.


Zhao Hong poi legò il sacco e lo ripose via. Dopodiché, guardò la formazione Spirit e disse: “Ora tocca a noi.”


Chu Feng e Wang Qiang si scambiarono un’occhiata piena di anticipazione.


Il potere combattivo al picco del Martial Ancestor era ormai a portata di mano.

