---
title: Capitolo 2322 - Vigliaccheria e Codardia
pubDate: 2026-01-22T16:25:37.204Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Nonostante la paura, Xu Yiyi radunò il coraggio per chiedere: "Che intenzioni avete?"


"Che intenzioni abbiamo? La vostra valle Nuvole del Tramonto e la sala delle Tre Stelle sono disposte a dichiarare guerra al nostro clan Celeste Ying solo per Chu Feng. In questo momento, siamo nemici. E tu mi chiedi cosa intendiamo fare?" L'anziano del clan Celeste Ying sogghignò, il suo tono colmo di scherno.


"Lei è un Anziano, ma intende maltrattare noi della generazione più giovane. Non le sembra indegno della sua posizione?" Chiese Xu Yiyi.


"Ragazzina, il campo di battaglia è un luogo spietato. Il tuo maestro non te l'ha insegnato?" Mentre pronunciava queste parole, lo sguardo dell'Anziano del clan Celeste Ying divenne più freddo, arrivando addirittura a manifestare intento omicida.


"Anziano, sebbene la valle Nuvole del Tramonto e la sala delle Tre Stelle abbiano dichiarato guerra al vostro clan Celeste Ying, noi non l’abbiamo fatto." Un discepolo che era stato circondato da membri del clan Celeste Ying si fece avanti e s'inchinò giungendo le mani.


In seguito, tutti i presenti che non erano discepoli della sala delle Tre Stelle e della valle Nuvole del Tramonto si affrettarono a dichiarare: "Anziano, questa faccenda non ci riguarda. Per favore, ci lasci andare."


"In effetti, non vi riguarda. Andate pure." L'anziano del clan Celeste Ying fece un cenno e i discepoli delle altre fazioni se ne andarono frettolosamente.


"Però voi siete coinvolti.” Dopodiché, l'Anziano del clan Celeste Ying rivolse il suo sguardo carico di intento omicida verso Xu Yiyi e gli altri.


In quel momento, i membri della valle Nuvole del Tramonto e della sala delle Tre Stelle sentirono un brivido al cuore. Potevano capire solo dal suo sguardo che l'anziano del clan Celeste Ying aveva davvero intenzione di ucciderli.


Sembrava che si stesse per abbattere una catastrofe su di loro.


"Anziano, lo ha sentito anche lei prima. Sono ostile a quel Chu Feng. Anche se è vero che la nostra sala delle Tre Stelle ha dichiarato che proteggerà Chu Feng, è solo il desiderio del nostro capo. Io non sono affatto d'accordo con quella decisione."


Improvvisamente, Kou Kang si fece avanti e parlò con un'espressione innocente sul volto: "Oggi, se mi uccidesse per colpa di Chu Feng, la mia morte... sarebbe troppo ingiusta.”


"Kou Kang, tu..." Xu Yiyi si infuriò sentendolo. Anche l'espressione di Song Biyu cambiò. Non si sarebbero mai aspettate che Kou Kang fosse un codardo così senza spina dorsale e che avrebbe addirittura implorato perdono al nemico.


"Compagni della valle Nuvole del Tramonto e della sala delle Tre Stelle, non siete d'accordo con ciò che ho detto?"


"Non abbiamo mai avuto alcun legame con quel Chu Feng, perché dovremmo sacrificare le nostre vite per lui?” Kou Kang ignorò gli sguardi sprezzanti di Xu Yiyi e Song Biyu e si rivolse agli altri discepoli.


"È vero. Il fratello maggiore Kou Kang ha proprio ragione. Non dovremmo morire per quel Chu Feng."


"Anziano, non abbiamo alcun rapporto con quel Chu Feng. Per favore, ci risparmi."


Una volta che Kou Kang pronunciò quelle parole, indipendentemente che fossero della sala delle Tre Stelle o della valle Nuvole del Tramonto, una parte dei loro discepoli immediatamente iniziò a dichiarare di non avere alcun legame con Chu Feng.


"Voi... branco di codardi senza spina dorsale..." Di fronte alle suppliche di quei discepoli, Xu Yiyi e Song Biyu iniziarono a tremare dalla rabbia.


Non stavano solo chiedendo perdono, ma stavano anche disonorando le loro fazioni. Non erano diversi da dei disertori.


"Non è che siamo senza spina dorsale. Semplicemente non desideriamo morire inutilmente a causa di un estraneo.” Ripose Kou Kang. Poi, continuò a rivolgersi all'Anziano del clan Celeste Ying: "Anziano, per favore, capisca la situazione e non uccida noi innocenti.”


"Ahah. Bene. Nemmeno il nostro clan Celeste Ying è irragionevole.”


"Dal momento che avete detto così, vi risparmierò. Potete andare anche voi." L’Anziano del clan Celeste Ying fece un altro cenno.


Anche se Kou Kang e gli altri avevano risposto in quel modo per sopravvivere, furono comunque accolti da fischi di disprezzo da molti degli astanti.


Dopotutto, erano stati semplicemente dei vigliacchi privi di integrità morale.


Tuttavia, Kou Kang e gli altri ignorarono completamente la folla. Fuggirono velocemente come se fossero riusciti a sfuggire dalla tana della tigre.


Tuttavia, Kou Kang si fermò improvvisamente quando stava per uscire dall'accerchiamento del clan Celeste Ying. Si girò e inviò una trasmissione della voce a Xu Yiyi e Song Biyu: "Non c'è motivo per voi di sacrificare le vostre vite per Chu Feng. Venite, partite con noi."


"Sparisci!" Xu Yiyi gridò freddamente. Guardava Kou Kang piena di disgusto.


In effetti, anche Song Biyu, che proveniva dalla stessa setta di Kou Kang, lo osservò con uno sguardo colmo di disprezzo.


"Siete davvero testarde. Vi meritate di morire.” Kou Kang rivelò uno sguardo crudele, poi scosse la manica e fece finta di andarsene con spavalderia.


In realtà però non se n’era andato, si mischiò tra la folla con l’intenzione di vedere personalmente come Xu Yiyi e Song Biyu sarebbero state uccise.


"Cosao? Siete veramente disposti a morire per quel Chu Feng?" Chiese l’Anziano del clan Celeste Ying a Xu Yiyi e agli altri.


A questo punto, sembrava più disposto a vedere questi discepoli rinnegare il loro legame con Chu Feng piuttosto che ucciderli.


Così avrebbe mostrato indirettamente che Chu Feng non godeva del sostegno della gente.


"Difenderemo fino alla morte l’onore delle nostre sette. Se volete ucciderci, allora fatelo! Perché preoccuparsi di tutte queste parole superflue!" Gridò Xu Yiyi.


"Difenderemo fino alla morte l’onore delle nostre sette. Uccideteci se ne avete il coraggio!!!" Gridarono anche Song Biyu e gli altri discepoli..


Le loro voci erano come tuoni e fecero tremare il cielo. Erano pronti a morire.


"Molto bene, dal momento che avete deciso così, esaudirò il vostro desiderio.” L'Anziano del clan Celeste Ying rivelò nuovamente l'intento omicida nei suoi occhi. Mentre parlava, alzò la mano.


"Boom!!!"


In un istante, venti impetuosi coprirono la regione mentre il cielo si oscurava. La sua potenza opprimente al terzo livello del Martial Ancestor si scatenò. Era come se stesse calando il giorno del giudizio.


In quel momento, Xu Yiyi e gli altri chiusero gli occhi. Erano pronti ad accettare la morte.


D’altronde era semplicemente impossibile per loro sopravvivere a quella potenza soverchiante.


"Temo che oggi non sarai in grado di ucciderli."


Proprio in quel momento critico, risuonò una voce.


Quella voce tuonò come un fulmine, scioccando il cuore della folla.


Aspetto ancora più sorprendente, dopo aver sentito quella voce, la gente scoprì con stupore che il braccio alzato dell'Anziano del clan Celeste Ying si era congelato a mezz'aria. Allo stesso tempo, la sua potenza oppressiva e sconfinata svanì completamente.


Ad essere esatti, la sua energia era stata respinta da un’aura ancora più formidabile.


Martial Ancestor di quarto livello. Era stata la potenza sconvolgente di un Martial Ancestor di quarto livello ad aver salvato Xu Yiyi e gli altri.


'Che siano arrivati i rinforzi della valle Nuvole del Tramonto e della sala delle Tre Stelle?'


Ipotizzò in quell’istante la gente.


"È lui?"


Tuttavia, guardando in direzione della voce, la folla rimase senza parole e sbalordita. Incredulità riempì i loro occhi.


Una figura si stava avvicinando lentamente. Tuttavia, quella persona non era un anziano o un superiore della valle Nuvole del Tramonto o della sala delle Tre Stelle.


Invece, era un giovane, molto più giovane della maggior parte dei discepoli presenti.


Ed era proprio Chu Feng.


"Chu Feng? Non è quello Chu Feng?"


"Cielo! Com'è diventato così potente? È davvero un Martial Ancestor di quarto livello!"


"Ecco perché è riuscito ad uccidere Ying Liangchen e Di Jiuzhou; Chu Feng era davvero forte come dicevano!”


"È un Martial Ancestor di quarto livello ad una così giovane età, è senza dubbio un genio eccezionale! Un genio eccezionale è davvero apparso nel nostro Regno Ordinario dei Cento Raffinamenti!"


In quel momento, scoppiò un tumulto tra la folla. Potevano solo elogiarlo senza sosta.


Non era che cercassero di adularlo. Piuttosto, in quel momento, erano veramente sbalorditi da quanto fosse potente Chu Feng.

