---
title: Capitolo 2325 - Chu Feng in Azione
pubDate: 2026-02-02T12:55:03.258Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Hun Lian, l'esito della battaglia è stato deciso."


"Questa volta ti risparmierò. Tuttavia, se osi provocarmi di nuovo, mi prenderò la tua vita da cane miserabile.”


La voce del giovane maestro Li Ming risuonò all’improvviso, ma non si vide traccia di lui.


Inoltre, sembrava che si stesse allontanando mentre parlava.


"Li Ming, torna qui! L'esito della battaglia non è stato ancora deciso! Voglio continuare a combattere!" Gridò Hun Lian.


La voce di Hun Lian era così tonante che fece tremare lo spazio stesso. Molti coltivatori si affrettarono a coprirsi le orecchie. Alcuni di basso livello non furono in grado di resistere e finirono per vomitare sangue e morire.


Tuttavia, non si sentì nessuna risposta dal giovane maestro Li Ming. Sembrava che se ne fosse veramente andato.


Hun Lian però continuò ad urlare.


Evidentemente, non era disposto ad accettare di essere stato sconfitto in questo modo.


In quel momento, Zhao Hong non riuscì più a sopportarlo e gridò a Hun Lian con disprezzo: "Dovresti solo stare zitto. Guardati, perché stai ancora gridando?" 


"G-giusto. S-sei v-veramente senza vergogna.” Aggiunse Wang Qiang con un'espressione scontenta.


Sebbene i due non avessero ottenuto il controllo della formazione assassina e fossero più deboli di Hun Lian, avevano i giganti di cristallo a proteggerli.


Dato che i giganti erano forti quanto Martial Ancestor di massimo livello, Wang Qiang e Zhao Hong non avevano paura di Hun Lian.


"Cosa avete detto voi due?!"


Tuttavia, come poteva il presuntuoso e arrogante Hun Lian tollerare che altri parlassero male di lui? Immediatamente rivolse uno sguardo pieno di intento omicida verso Wang Qiang e Zhao Hong.


Il suo sguardo era minaccioso, ma Wang Qiang e Zhao Hong rimasero impassibili.


Vedendo quanto erano impavidi, molti dei presenti iniziarono ad avere un livello completamente nuovo di rispetto nei loro confronti. Inoltre, visto che i due non indossavano i loro cappelli a cono di bambù, la folla iniziò a memorizzare bene i loro aspetti.


Questo perché, naturalmente, i due stavano esprimendo ciò che pensava la maggior parte dei presenti. Così intuirono che fossero anche loro persone importanti.


"C-cosa, n-non capisci cosa abbiamo detto?"


"M-molto bene, l-lo ripeterò per te.”


"Ho detto, sei s-spazzatura," Scandì Wang Qiang con vigore.


"Vuoi morire!!!" Hun Lian sbuffò freddamente. Poi, sferrò un pugno contro di lui. Il potere sconfinato della sua coltivazione si trasformò in due raffiche di vento. Come due gigantesche bestie feroci, il vento si abbatté su Wang Qiang e Zhao Hong dall'alto.


Era un assalto estremamente forte. Se fossero stati colpiti, Wang Qiang e Zhao Hong sarebbero morti sicuramente. Anche Chu Feng, Xu Yiyi e molti dei presenti sarebbero rimasti coinvolti nell’impatto.


In quel momento, Hun Lian mostrò nuovamente la sua crudeltà.


Gli importava solo di sé stesso e non si preoccupava affatto della vita e della morte degli altri.


Tuttavia, con sorpresa di Chu Feng, anche se Hun Lian aveva già sferrato il suo pugno, Wang Qiang e Zhao Hong non usarono i loro giganti di cristallo, né sembravano avere intenzione di farlo.


Al loro livello, era semplicemente impossibile per loro bloccare l'attacco di Hun Lian. Dopotutto, Hun Lian era un potente guerriero capace di eguagliare Martial Ancestor di sesto livello.


'Questi due, mi stanno costringendo ad intervenire.'


Chu Feng si sentì esasperato. Era già riuscito a capire che il motivo per cui Zhao Hong e Wang Qiang non avevano evocato i loro giganti di cristallo era perché volevano che fosse lui ad occuparsi di quel Hun Lian.


"Oh no!"


Anche se Chu Feng aveva capito le intenzioni di Zhao Hong e Wang Qiang, gli altri non potevano saperlo. Vedendo che i due non stavano facendo nulla per bloccare l’attacco, pensarono che sarebbero andati incontro alla rovina.


"Woosh!!!"


Tuttavia, proprio nel momento in cui tutti pensavano che Wang Qiang e Zhao Hong sarebbero stati uccisi da Hun Lian, Chu Feng improvvisamente agitò la manica e produsse una raffica di vento che sfrecciò verso l'alto.


"Boom!!!"


Il vento forte era più forte anche delle due raffiche di vento sparate dal pugno di Hun Lian. Dispersero facilmente l'attacco di Hun Lian.


"Mn?"


In quel momento, lo sguardo di Hun Lian cambiò immediatamente. Una quantità densa di shock apparve nei suoi occhi feroci e orgogliosi.


"Quell'aura poco fa era così forte. Potrebbe essere... Chu Feng, lui... è un Martial Ancestor di sesto rango?"


Un momento dopo, scoppiò trambusto tra la folla. Tutti iniziarono a fissare Chu Feng con stupore.


L’aura di Chu Feng adesso era chiaramente al sesto livello del Martial Ancestor.


Naturalmente non era la sua vera coltivazione, era un Semi Martial Ancestor di quinto grado.


Era diventato così forte solo grazie alla formazione assassina ma Chu Feng aveva visto le abilità di Hun Lian poco prima e così gli era venuta voglia di combattere. Dopotutto, una battaglia del genere sarebbe stata di grande beneficio per lui.


"Sei davvero al sesto livello del Semi Martial Ancestor? Chi sei?" Disse Hun Lian guardando Chu Feng.


"S-sei uno scemo o cosa? N-non riconosci nemmeno mio fratello C-Chu Feng?" Wang Qiang lo insultò.


"Chu Feng? Sei quel Chu Feng che è diventato uno Sciamano dal Mantello Immortale nella montagna Gru delle Nuvole?!” Chiese scioccato Hun Lian. Evidentemente, non aveva ancora visto il ritratto di Chu Feng e così non era sicuro della sua identità.


"Esatto. È mio fratello." Wang Qiang annuì immediatamente con un evidente orgoglio.


"Pensavo che fossi abile solo nelle tecniche Spirit, non mi sarei mai immaginato che la tua coltivazione fosse così potente. Sembra che il balbuziente e quella ragazza siano tuoi amici? Hai intenzione di difenderli?” Chiese freddamente Hun Lian.


Anche se Chu Feng era al sesto livello del Martial Ancestor, Hun Lian lo stava ancora guardando con lieve disprezzo. Sembrava che fosse sicuro di potersi occupare facilmente di lui.


"Non mi intrometto solo per difenderli, ma sopratutto perché sento di non dover risparmiare qualcuno come te, che massacra arbitrariamente innocenti.” Disse Chu Feng con un lieve sorriso.


Sebbene la sua espressione sembrasse amichevole, nascondeva intento omicida.


Chu Feng sospettava che Hun Lian fosse un membro della Setta dell'Anima Infante e non avrebbe risparmiato nessuno di loro fin dall’inizio.


Anche se non poteva essere assolutamente certo che fosse un membro della Setta dell'Anima Infante, rimaneva il fatto che i metodi di Hun Lian erano semplicemente troppo spietati e crudeli.


Chu Feng sentiva che Hun Lian era un flagello per l’umanità. Piuttosto che ignorarlo, sarebbe stato meglio eliminarlo e aiutare il mondo a distruggere il male.


Quindi, non se lo sarebbe lasciato scappare anche senza la provocazione di Wang Qiang e Zhao Hong.


"Vuoi davvero uccidermi? Ahahah. Interessante. Sei ancora più arrogante di quel giovane maestro Li Ming."


"Tuttavia, dovresti sapere che in questo mondo di coltivatori marziali vige la legge del più forte." Hun Lian era riuscito a percepire l’intento omicida di Chu Feng. Mentre parlava, impugnò la sua Arma Ancestrale Incompleta e si lanciò all’attacco.


"Naturalmente, dovremo parlare con la nostra forza," Chu Feng sorrise con indifferenza. Poi, si levò in volo nel cielo. Girò il palmo e la Spada dell'Imperatore Magma apparve nella sua mano. Poi, si scontrò con Hun Lian.


"Rumble!!!"


Risuonarono esplosioni nel cielo mentre il potere marziale scoppiava. Scoppiò un altro combattimento simile a quello di prima, ma stavolta le increspature d’energia erano più deboli.


Non era uno scontro meno intenso, ma Chu Feng temeva di fare del male agli spettatori e stava usando il suo potere per contenere le onde d’urto della battaglia.


Alcuni degli esperti più percettivi della generazione più grande riuscì a capirlo, così non poté trattenersi dall’esclamare con ammirazione: “Un ragazzo come Chu Feng è davvero raro. È una benedizione per il nostro Regno Ordinario dei Cento Raffinamenti.”

