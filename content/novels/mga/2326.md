---
weight: 2326
title: Capitolo 2326 - Diretto e Giusto
pubDate: 2026-02-06T17:48:51.984Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Senior, perché dice così?" Chiese un curioso.


"Per proteggerci, Chu Feng ha deliberatamente contenuto le increspature d'energia del suo scontro con Hun Lian, impedendo che diventassero troppo feroci e ci ferissero.”


"Questo significa che ha un cuore gentile. La maggior parte dei talenti sono individui fieri e arroganti che pensano solo a sé stessi, figuriamoci se si preoccuperebbero della vita e della morte degli altri."


"Potete prendere quell'Hun Lian come un esempio perfetto. Semplicemente non gli importa delle nostre vite. Anzi, ha anche intenzionalmente ucciso delle persone per mostrarci quanto è potente."


"Per quanto riguarda quel giovane maestro Li Ming, anche se la sua forza era superiore a quella dell’avversario e non ci ha danneggiato deliberatamente, gli è importato solo di sconfiggere Hun Lian, e non si è preoccupato di porre un freno alle sue prepotenze.”


"Sebbene non si possa dire che il giovane maestro Li Ming sia un individuo cattivo, possiede ancora lo stesso tipo di mentalità orgogliosa tipica della stragrande maggioranza dei talenti. Anche se non commette malvagità, non ha neanche intenzione di eliminarlo."


"Tuttavia, quel Chu Feng è diverso. Non avverto da lui la stessa arroganza." Quel membro della vecchia generazione iniziò a lodare Chu Feng senza sosta. Più lo elogiava, più il suo sguardo diventava intensamente appassionato.


Dopo aver sentito le parole dell’anziano, molti dei giovani si resero conto delle premure di Chu Feng e iniziarono a nutrire un rispetto più profondo nei suoi confronti.


"Tuttavia, visto quanto è potente quell'Hun Lian, mi chiedo davvero se Chu Feng riuscirà a sconfiggerlo." Mentre più persone iniziavano a stimarlo, cominciarono anche a preoccuparsi.


Dopo tutto, considerando il suo carattere, Hun Lian avrebbe ucciso sicuramente Chu Feng e i suoi amici se fosse riuscito a vincere il duello. In effetti avrebbe eliminato anche parte degli spettatori.


E quello era un risultato che la folla non desiderava.


"Rumble!!!"


Proprio in quel momento, riecheggiò un rimbombo assordante dal cielo.


Le increspature d'energia continuarono a infuriare mentre i rimbombi continuavano. Iniziarono ad apparire innumerevoli fenditure spaziali, poi il vuoto si frantumò, annerendo il cielo.


Il loro potere era così forte da frantumare perfino lo spazio.


Nel momento in cui il cielo cominciò a riformarsi e le increspature d'energia iniziarono a dissiparsi, la folla fu finalmente in grado di vedere cosa era successo.


Chu Feng e Hun Lian erano entrambi a mezz’aria. Mentre Chu Feng era completamente illeso, le ferite di Hun Lian erano diventate ancora più gravi. In particolare nel suo petto c’era un grosso buco da cui schizzava sangue.


Allo stesso tempo, l'aura di Hun Lian si stava indebolendo sempre di più. Aveva già perso l'enorme potere combattivo che aveva mostrato prima.


"Ha vinto! Chu Feng ha davvero vinto!"


"Chu Feng ha vinto!!!"


"Chu Feng ha sconfitto Hun Lian!!!"


In quel momento, risuonarono applausi dalla folla.


La gente era estremamente entusiasta. Era evidente quanto desiderassero che Chu Feng vincesse.


"Impossibile! Come posso essere stato sconfitto?!" Hun Lian aveva un'espressione sinistra. Non sembrava affatto preoccupato per le sue ferite, ma fissava Chu Feng senza volersi arrendere.


Non poteva ancora accettare di essere stato sconfitto.


"Devo ammettere che sei molto potente. Se non altro sei più forte di me al momento.” Disse Chu Feng.


"..."


Le espressioni della gente cambiarono, erano tutti sbigottiti. Non capivano perché avrebbe detto di essere inferiore a Hun Lian nonostante l’avesse sconfitto.


"Mi stai insultando?!" Hun Lian divenne ancora più furioso.


Anche se non voleva ammettere di essere stato battuto da Chu Feng, sapeva molto bene di essere stato sconfitto da lui.


Così, pensò che Chu Feng lo stesse deridendo.


"A dire il vero, il motivo per cui ti ho sconfitto così facilmente è perché avevo già visto le tue varie abilità quando hai combattuto contro il giovane maestro Li Ming prima. Così, sapevo già come avrei dovuto gestirti."


"Se non avessi visto personalmente le tue abilità nel tuo scontro con il giovane maestro Li Ming, e invece avessi combattuto contro di te senza conoscere nessuna delle tue abilità, mi sarebbe stato impossibile sconfiggerti così facilmente."


"Ma sopratutto, questo non è il mio vero livello di coltivazione.” Disse Chu Feng.


"Cosa intendi dire? Mi stai dicendo che hai nascosto la tua coltivazione?" L'espressione di Hun Lian cambiò di nuovo. Sembrava che temesse di essere umiliato ancora.


"No." Chu Feng sorrise leggermente. Scosse la testa e disse: "In realtà sono un Semi Martial Ancestor di quinto livello.”


"Cosa?"


"Hai detto che sei un Semi Martial Ancestor di quinto livello?"


"Se è così, allora cos'è questa coltivazione che hai adesso?" Sentendo quelle parole, l'espressione di Hun Lian cambiò enormemente. Era completamente perplesso.


"L’ho ottenuta usando una formazione spirituale." Disse Chu Feng con calma. Sembrava non fosse imbarazzato per questo. Dopotutto era la verità.


Chu Feng non aveva il dovere di dirglielo, ma sapeva molto bene che sarebbe stato impossibile per lui sconfiggerlo senza il supporto della formazione Spirit.


Era per questo che aveva dichiarato che Hun Lian era più forte di lui. Dopotutto, se si fossero davvero scontrati con le loro coltivazioni effettive, anche diecimila Chu Feng non avrebbero potuto competere con un solo Hun Lian.


Quella era la verità. E per quanto riguardava Chu Feng, non desiderava nascondere quel tipo di verità.


"Visto? Non avevo detto che il carattere di Chu Feng è eccellente?"


"Chu Feng è un uomo diretto e giusto."


Tuttavia, inaspettatamente, il racconto della verità da parte di Chu Feng non ricevette condanne dalla folla, che iniziò a lodarlo. Pensavano tutti che fosse un individuo sincero.


"Ahahahah…"


Tuttavia, proprio in quel momento, Hun Lian scoppiò a ridere fragorosamente con orgoglio e arroganza.


"Quindi sei riuscito a sconfiggermi solo usando una formazione Spirit. In quel caso, non sei altro che spazzatura."


Hun Lian non provò nessuna gratitudine per la sua sincerità, anzi, iniziò a ridicolizzarlo


Xu Yiyi non riuscì più a sopportarlo e gridò: "Quanto puoi essere sfacciato?! Anche se la coltivazione effettiva di Chu Feng è inferiore alla tua, sei stato comunque sconfitto da lui quando il vostro potere di combattimento era alla pari! Questo significa che quando la coltivazione di Chu Feng riuscirà a raggiungere la tua in futuro, sarai ancora inferiore a lui!"


"Esatto. L’amico Chu Feng è stato aperto con te, eppure lo deridi in questo modo. Sei davvero troppo eccessivo. Non ho mai visto qualcuno così sfacciato come te."


In effetti, anche chi non conosceva Chu Feng lo trovò intollerabile e cominciarono a rimproverare Hun Lian.


Osavano provocarlo in questo modo perché avevano visto personalmente come Chu Feng lo aveva sconfitto. Così erano diventati più fiduciosi e sentivano di avere Chu Feng dalla loro parte.


Altrimenti... naturalmente non avrebbero osato contraddirlo.


"Chi diavolo pensate di essere per immischiarvi nei miei affari? Tutti voi state semplicemente cercando la morte!"


Hun Lian guardò in cagnesco la folla. Poi, agitò la manica e inviò uno strato dopo l’altro di potere marziale. Voleva annientare completamente tutti quelli che osavano contraddirlo, inclusa Xu Yiyi.


"Buzz!!!"


Tuttavia, prima che potesse essere una minaccia effettiva per Xu Yiyi e gli altri, un potere marziale ancora più forte bloccò il suo attacco.


Era stato Chu Feng, che aveva deciso di bloccare i suoi movimenti.


"Chu Feng, cosa intendi fare?!" Hun Lian iniziò a preoccuparsi.


In quel momento, era gravemente ferito. Mentre poteva ancora fare il prepotente con Xu Yiyi e gli altri, non aveva più la forza per combattere contro Chu Feng. Solo il potere marziale ordinario che lo aveva bloccato era sufficiente a ucciderlo.


"Hun Lian, anche se ammetto che sei molto forte, non riesco a trovare una ragione per risparmiarti." Chu Feng lo guardò con indifferenza. Non c'era traccia di emozione nei suoi occhi.


"Vuoi uccidermi?" La preoccupazione sul volto di Hun Lian divenne più intensa. Sapeva che Chu Feng era veramente capace di ucciderlo.


"Esatto." Dopo aver detto questo, rivelò completamente il suo intento omicida. Il suo feroce potere marziale stava per eliminare Hun Lian.


