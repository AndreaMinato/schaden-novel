---
weight: 2330
title: Capitolo 233 - Formazione Terrificante
pubDate: 2024-06-01T07:13:16.364Z
tags:
    - mga
---


CAPITOLO SPONSORIZZATO grazie akisame!
da editare
45 Capitoli in coda, 0/3€ Donazione
-Schadenfreude


Dugu Xiangyu continuò a spiegarsi e a dire che era un malinteso. Aveva dormito con la sua junior, non con Lin Yueyue. Sentendolo dire queste parole, Lin Xu si infuriò, trattenne Dugu Xiangyu e lo menò per bene.


Alla fine i discepoli della Scuola Lingyun furono allertati e Dugu Aouyun si avvicinò con il suo gruppo. Comunque nemmeno lui osò portare via suo fratello di fronte alla Tenuta del Principe Qilin. Dopotutto era Dugu Xiangyu ad essere nel torto.


"Cosa sta succedendo..."


Pieno di lividi sul volto, Dugu Xiangyu era inginocchiato in un angolo a guardare suo fratello discutere con Lin Xu. Gli veniva da vomitare pensando al volto di Lin Yueyue.


Voleva davvero prendersi a schiaffi ogni volta che ripensava a come aveva dormito con una donna così brutta ed era anche stato così assorbito dal piacere. Ma anche se l'avesse fatto non avrebbe potuto sfogare la rabbia che stava provando.


Dugu Aouyun si avvicinò al fratello con un'espressione calma:"Ormai è successo, che utilità ha avere rimpianti ora?"


Dugu Xiangyu si alzò e chiese subito:"Come si potrà risolvere questa situazione?"


"Sposala." Disse con indifferenza Dugu Aouyun.


"Cosa? Sposarla? Stai parlando di Lin Yueyue? Vuoi che sposi Lin Yueyue?" Dopo aver sentito quelle parole, Dugu Xiangyu non riuscì a mantenere la calma. Rimase a bocca spalancata e il suo viso assunse un colore verdastro.


"Chi altri la dovrebbe sposare? Io?" Dugu Aouyun rimproverò aspramente il fratello:"Con chi credi di aver dormito stavolta? La terza signora della Tenuta del Principe Qilin! Suo padre è il direttore Lin Ran della tenuta del Principe Qilin!"


"Hai dormito con la figlia di uno dei direttori della Tenuta del Principe Qilin e vuoi passarla liscia? Sono stati già incredibilmente tolleranti."


"Fratello, non c'è un altro modo per rimediare? Non voglio davvero sposare quella racchia..." Dugu Xiangyu era disperato e si inginocchiò di fronte a suo fratello.


Guardandolo, perfino Dugu Aouyun ne fu un po' addolorato. Non poté che chiudere gli occhi e dire:"Se vuoi sopravvivere allora sposati. Altrimenti perfino il capo della nostra scuola non potrà salvarti."


Dugu Xiangyu sapeva che era condannato e non poté trattenersi dal ruggire furiosamente:"Dannazione! Chi mi ha incastrato?!"


"Senior Dugu, senior Liu è tornato!" Proprio in quel momento accorse un discepolo della Scuola Lingyun insieme ad una ragazza. Era l'allieva che prima era con Dugu Xiangyu.


"Dannata donna, dove sei scappata?" Gridò con furia Dugu Xiangyu mentre si precipitava verso di lei.


"Fermo." Prima ancora che potesse avvicinarsi fu fermato da Dugu Aouyun, che guardò la ragazza piena di paura e disse:"Junior Liu, dove sei andata la scorsa notte?"


"I-i-io...nemmeno io so cos'è accaduto. La scorsa notte ho perso coscienza e quando mi sono risvegliata ero già nella foresta."


"Giusto, quando mi sono risvegliata ho trovato una lettera accanto a me. C'è scritto di darla a te senior Aouyun." La ragazza consegnò una missiva ripiegata mentre tremava di paura.


Dopo aver aperto la lettera Dugu Aouyun si accigliò e iniziò ad emanare un fort intento omicida perché sulla lettera c'era scritto...


"Ho fatto un regalo a tuo fratello, mi auguro che abbiano una vita lunga e felice e che se la godano ogni notte - Asura."


"Dannato Asura. Un giorno ridurrò il tuo corpo in diecimila pezzi." Dugu Aouyun fece a pezzi la lettera e si infuriò fino quasi alla follia.


Non poteva davvero sopportare questo affronto quando pensava che suo fratello era stato davvero incastrato dalla persona che aveva complottato contro di loro il giorno prima. Giurò di uccidere questo Asura.


Da quel giorno in avanti, Dugu Aouyun viaggiò per la Gola dei Cento Suoni cercando di scoprire la posizione di quell'Asura, ma fu del tutto inutile. La Gola dei Cento Suoni era così enorme ed trovare qualcuno in quel posto era come cercare un ago in un pagliaio.


Così, alla fine non ottenne alcun vantaggio dalla Caccia degli Eroi, al termine dell'evento fu costretto ad andarsene con il cuore pieno di rabbia.


Tuttavia, quando tutti se ne andarono dalla Gola dei Cento Suoni, Chu Feng scelse di rimanere indietro perché aveva scoperto che la Gola dei Cento Suoni era davvero una miniera d'oro. C'erano innumerevoli medicine Profound pronte per essere prese.


Se fosse rimasto lì per più tempo e avesse aspettato fino alla data dell'incontro prestabilito, forse Chu Feng sarebbe riuscito ad avanzare di più livelli ed usare la sua coltivazione per sconfiggere Gong Luyun.


Tuttavia, quando la Caccia degli Eroi terminò, Chu Feng capì perché non si aveva altra scelta se non andarsene. In quel momento nella Gola dei Cento Suoni apparve una terrificante pressione invisibile.


Era un'energia molto strana. Soffocava il respiro, ma influenzava solo gli esseri umani perché Chu Feng notò che, a parte lui, le piante, gli animali e le Bestie Mostruose non sentivano nulla. Ricevevano solo pressione.


"Dannazione. La gente della Scuola Lingyun e della Tenuta del Principe Qilin sono davvero così potenti? Possono sigillare l'intera Gola dei Cento Suoni in questo modo?"


Chu Feng si era già sollevato in volo, ma anche dopo aver superato le nuvole sentì solo un po' di allentamento della pressione, ma non riuscì a liberarsene. In quella situazione, figuriamoci continuare a cacciare medicine Profound, sarebbe stato difficile perfino sopravvivere.


"No. Questa non è assolutamente opera delle persone della Tenuta del Principe Qilin e della Scuola Lingyun. Sarebbe impossibile per loro." Spiegò Ovetto.


"Se non erro, questa Gola dei Cento Suoni non è controllata dalle organizzazioni della Provincia Azzurra. La Gola dei Cento Suoni stessa decide il momento in cui si apre perché c'è un'enorme formazione. Né la Scuola Lingyun, né la Tenuta del Principe Qilin sono in grado di controllare questa formazione." Continuò a dire Ovetto.


"Cosa? In questa vasta Gola dei Cento Suoni c'è una formazione? Che genere di metodi dovresti avere per creare una formazione del genere?" Chu Feng ne rimase scioccato e poi disse:"Cosa dovremmo fare ora?"


"La formazione si è appena aperta, la pressione non è ancora così forte. Tuttavia, nel passare del tempo, diventerà sempre più spaventosa. Quando si aprirà completamente non riuscirai a sopportarla con la tua coltivazione."


"Quindi devi andartene velocemente da qui, altrimenti anche se stai volando, ti soffocherà a morte." Ricordò con un tono di voce teso Ovetto.


Chu Feng non osò perdere tempo e volò verso l'esterno della Gola dei Cento Suoni. Ma fu inutile, proprio come aveva detto Ovetto, la pressione stava diventando sempre più potente. Così forte che non riusciva a respirare e, se avesse continuato così, non avrebbe lasciato vivo quel luogo.


"Questo..." Ma proprio quando Chu Feng sentì di non avere molta fortuna, intravide la cima di una montagna. Era il picco che aveva visto prima, quello con il tempio misterioso.


In quel momento dalla costruzione si stava levando del fumo. Questo significava che, a parte Chu Feng, un'altra persona che era ancora rimasta nella Gola dei Cento Suoni.



