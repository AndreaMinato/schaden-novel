---
weight: 23310
title: Capitolo 2331 - Giustizia e Malvagità
pubDate: 2026-02-12T10:21:19.466Z
tags:
    - mga
---


Capitolo sponsorizzato, ringraziamo Manu!
6 capitoli in coda totali (6 Manu),
0/1 sponsorizzazioni 1 euro a capitolo,
-Schadenfreude


"Anch'io avevo sentito parlare della Setta dell'Anima Infante. Non mi sarei mai immaginato che esistesse davvero." In quel momento, alcuni anziani cominciarono a dire di aver sentito parlare di questa fazione.


"Veramente spregevole! Come può esistere al mondo una setta così potente e orribile? Usano addirittura le anime dei neonati per aumentare la loro coltivazione!?"


"I vostri crimini sono semplicemente imperdonabili!!!" Dopo aver scoperto l'origine della Setta dell'Anima Infante, coloro che non si erano inginocchiati al Vecchio Demone Rakshasa cominciarono a inveirgli contro senza trattenersi.


Dopotutto, si erano già preparati a perire. Quando nemmeno la morte faceva più paura, nient’altro avrebbe potuto spaventarli. Così naturalmente osavano dire ciò che volevano.


In effetti, anche chi che si era inginocchiato cominciò a vacillare leggermente. Dopotutto usare le anime dei neonati per aumentare la propria coltivazione faceva rizzare i capelli dalla rabbia.


"Ahahah. Nel mondo della coltivazione, i deboli sono preda dei forti. Crudele? Che mucchio di sciocchezze! State forse dicendo che voi tutti non avete mai ucciso persone più deboli di voi?"


"Se la nostra condotta e le nostre azioni sono crudeli, allora chi di voi non è un individuo crudele a sua volta?" Disse freddamente il Vecchio Demone Rakshasa.


"Esatto. Le parole di Lord Rakshasa sono completamente giustificate.” Disse Kou Kang con fare adulatore. Molti altri cominciarono ad imitarlo e iniziarono a dichiarare che aveva ragione.


"Kou Kang, non mi sarei mai immaginato che avresti difeso quella feccia e avresti commesso ogni tipo di nefandezza come lui pur di sopravvivere. Non sei degno di essere un discepolo della nostra Sala delle Tre Stelle!"


"Mi vergogno di essere accomunata a te!" Rimproverò con tono gelido Song Biyu.


"Sorella minore, non credo che Lord Rakshasa si sbagli. Dopotutto, quasi tutti qui hanno sicuramente ucciso persone prima. E se sono stati in grado di ucciderle, dovevano essere inferiori a loro, più deboli.”


"I deboli sono preda dei forti. Questa è la ferrea regola del mondo della coltivazione. Eppure, ci sono persone come Chu Feng che insistono nel fare moralismi. Sono persone come quelle ad essere senza vergogna!" Kou Kang parlò a voce alta.


Molti cominciarono a vacillare. Era vero che avevano ucciso in passato.


"Ahah, moccioso, ti chiami Kou Kang? Sei un discepolo della Sala delle Tre Stelle?" In quel momento, il Vecchio Demone Rakshasa si rivolse al giovane.


"Lord Rakshasa, sono davvero un discepolo della Sala delle Tre Stelle. Ma non approvo la loro ipocrisia.”


"Inoltre, sono completamente contrario al modo in cui la sala delle Tre Stelle e la valle Nuvole del Tramonto vogliono unire le forze per sostenere Chu Feng." Disse Kou Kang con un tono estremamente rispettoso e un atteggiamento davvero cordiale. Sembrava che si stesse rivolgendo ad un rispettabile membro della vecchia generazione, non ad un mostro.


"Allora, dimmi, perché eri contrario?" Chiese il Vecchio Demone Rakshasa.


"Perché credo che sia naturale pagare con la propria vita per aver ucciso un altro, restituire un debito se lo si deve è un principio comune.”


"Visto che Chu Feng ha ucciso un membro del clan Celeste Ying, è solo ragionevole che il clan Celeste Ying voglia vendicarsi uccidendolo."


"Tuttavia, la Sala delle Tre Stelle e la valle Nuvole del Tramonto insistono nel dire che Ying Liangchen meritava di morire, che Chu Feng stava solo facendo giustizia. È qualcosa che non approvo. Credo che le loro argomentazioni non siano altro che sofismi.” Continuò Kou Kang.


"Molto bene. Apprezzo molto la tua argomentazione. Se ti dicessi che la nostra Setta dell'Anima Infante ti darebbe il benvenuto, saresti disposto a rinunciare alla tua posizione di discepolo della Sala delle Tre Stelle per unirti a noi?" Chiese il Vecchio Demone Rakshasa.


"Lord Rakshasa, a dirla tutta, non ho mai accettato la condotta della sala delle Tre Stelle fin dall’inizio. Se Lord Rakshasa è veramente disposto a offrirmi rifugio, sono più che disposto." Kou Kang era pazzo di gioia.


Sapeva molto bene di non poter più rimanere nella sala delle Tre Stelle. Accettare l’offerta del Vecchio Demone Rakshasa era la scelta migliore per lui.


"Molto bene. D’ora in avanti, sarai un discepolo della nostra Setta dell'Anima Infante.” Disse il Vecchio Demone Rakshasa.


“Hai scodinzolato davvero davanti a una setta demoniaca e hai implorato pietà per sopravvivere. È davvero un peccato che la sala delle Tre Stelle abbia cresciuto un discepolo come lui," In quel momento, quell'anziano estremamente vecchio scosse la testa e sospirò.


"Peccato? È un onore per la sala delle Tre Stelle aver cresciuto un discepolo come me!"


"Oso chiedervi, mi sono sbagliato? Cos'è la giustizia? Cos'è il male? Cos’è giusto e cos’è sbagliato?"


"Ciò che voi considerate giusto è ciò che i vostri avversari considerano sbagliato."


"Ciò che i vostri avversari considerano sbagliato è ciò che voi considerate giusto."


"Chi ha veramente ragione e chi torto, chi potrebbe mai distinguerlo?"


"Solo i più forti hanno l'autorità per decidere giusto e sbagliato. Chi è più debole non ha affatto i requisiti per decidere!” Disse con arroganza Kou Kang.


"È vero. È davvero difficile determinare cos’è giusto e cos’è sbagliato. Comunque nel mondo della coltivazione i deboli sono sempre stati preda dei più forti.”


"Giusto. Lo trovo ragionevole. Dopotutto, non esiste moralità nel mondo dei coltivatori marziali. È il guerriero più forte ad aver ragione.”


Sempre più persone cominciarono a esprimere il loro accordo con le parole di Kou Kang.


"Ahahah..." Proprio in quel momento, Chu Feng scoppiò a ridere freddamente.


"Chu Feng, di che cosa stai ridendo? Stai forse insinuando che ciò che ho detto non sia corretto?" Chiese Kou Kang con voce fredda.


"Kou Kang, ognuno possiede lo stesso tipo di consapevolezza nel suo cuore. Per certe cose, sappiamo tutti molto bene cos’è giusto e cos’è sbagliato."


"Se insisti a sproloquiare e distorcere la verità, non ho tempo di discutere con te."


"Questo perché so che è impossibile svegliare una persona che finge di essere addormentata."


"Tuttavia, se voi credete veramente che sia ammissibile che neonati vengano uccisi e poi usati come risorsa di coltivazione, che se lo siano meritato, allora potrei solo dire che non siete diversi da quegli assassini.
Sarebbe solo uno spreco permettervi di continuare di vivere." Chu Feng parlò freddamente. Il suo tono conteneva una leggera traccia della sua rabbia.


"Oh cielo, che parole arroganti. Siete voi a stare per morire adesso!" Kou Kang lo derise.


Tuttavia, Chu Feng lo ignorò e invece, rivolse il suo sguardo verso la folla inginocchiata.


Disse a voce alta: "Ve lo chiederò una sola volta. C'è qualcun altro come Kou Kang tra di voi, c'è qualcun altro che crede che i neonati uccisi e raffinati come risorse di coltivazione meritino le loro morti?"


Figuriamoci chi era rimasto indietro, anche le persone che si erano inginocchiate iniziarono a esitare.


Dopotutto, tutti sapevano che i neonati erano innocenti. Non importava quanto potesse essere grande un conflitto, non avrebbero dovuto fare del male a dei bambini, figuriamoci quando non erano nemmeno coinvolti nella questione.


Tuttavia, anche se tutti sapevano che era sbagliato per la Setta dell'Anima Infante uccidere e raffinare le anime dei bambini appena nati, per il bene della loro sopravvivenza, molte persone dichiararono comunque che quei neonati meritavano di morire.


"Molto bene." Sentendo le risposte di quelle persone, lo sguardo di Chu Feng divenne ancora più gelido. Tuttavia, non scatenò alcun intento omicida. Invece, disse: "Non vi ucciderò. Ma tutti hanno visto ciò che avete fatto oggi.”


"Che abbiate venduto la vostra dignità per sopravvivere o che crediate veramente che quei neonati meritassero di morire, verrete disprezzati dagli altri in futuro.”


“Ridicolo! Ti comporti come se fossi veramente in grado di ucciderci se lo volessi. Chu Feng, non illuderti. Adesso sarai tu a morire, non noi!" Dichiarò Kou Kang.


"È così? Ne sei certo?" Chu Feng sorrise freddamente. Poi, un potere sconfinato apparve improvvisamente e riempì l'intera regione.


Le espressioni di tutti i presenti cambiarono enormemente.


Quel potere era così forte che riuscì effettivamente a sopprimere con la forza il Tabù Ancestrale del Vecchio Demone Rakshasa. Era evidente che fosse una tecnica ancora più formidabile.


Aspetto più sorprendente, Chu Feng stava controllando davvero quell’energia


Chu Feng aveva compreso un potere che superava il Tabù Ancestrale!

