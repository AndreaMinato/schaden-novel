---
title: Capitolo 2332 - L'arrivo di un vero immortale
pubDate: 2026-02-13T07:21:59.422Z
tags:
    - mga
---


Capitolo regolare,
6 capitoli in coda totali (6 Manu),
0/1 sponsorizzazioni 1 euro a capitolo,
-Schadenfreude


Anche se il potere della grande formazione fosse invisibile, stava ribollendo nell'ombra ed emetteva un'aura davvero tirannica.


Oppressi dall’energia, le urla e i lamenti provenienti dalla nebbia cremisi iniziarono a indebolirsi. Successivamente, la foschia cremisi cominciò ad indebolirsi.


Se prima era il Vecchio Demone Rakshasa a dominare la regione…


Allora, ora il titolo di sovrano era passato a qualcun altro.


In quel momento, era Chu Feng... ad essere il padrone di questa terra.


"Cosa..."


Kou Kang impallidì e iniziò a tremare. Non si sarebbe mai immaginato che Chu Feng potesse davvero competere con il Vecchio Demone Rakshasa.


Ma ormai la situazione era degenerata e aveva perfino tradito la Sala delle Tre Stelle. Se Chu Feng avesse vinto, lui sarebbe morto miserabilmente.


"Lord Rakshasa, presto, deve uccidere quel ragazzo, lo deve uccidere.” Nel panico, Kou Kang iniziò a implorare il vecchio mostro.


Era l'unica persona in grado di gestire Chu Feng e quindi rappresentava la sua unica speranza.


"Ragazzo, non c'è da meravigliarsi che fossi così sicuro di te. A quanto pare la formazione Spirti che hai padroneggiato è così potente.”


"Resta comunque il fatto che è un potere estraneo, mentre io ho imparato ad usare queste abilità allenandomi. Vorresti usare una forza estranea per sconfiggere il risultato di tanti anni del mio duro addestramento? Te lo puoi scordare."


"Aouu!!!!"


"Roar!!!!"


I due Armamenti Ancestrali che teneva in mano emisero ringhi assordanti. Poi, la potenza delle armi e della sua aura iniziarono ad aumentare.


Il suo Armamento Ancestrale che era stato soppresso da Chu Feng rilasciò nuovamente un potere spaventoso. Iniziò addirittura a competere con la grande formazione del giovane.


Poi, molte anime apparvero dalla nebbia cremisi. Erano sempre più numerose. In un breve istante, arrivarono a diverse decine di migliaia. Fissavano Chu Feng come un esercito composto da spiriti maligni.


"Come potremmo sapere chi è più forte e chi più debole senza provare?"


Chu Feng mantenne la sua determinazione. Mentre parlava, unì le mani e poi le puntò verso il nemico.


"Clank!!!"


In quel momento, il cielo e la terra iniziarono a tremare, scossi da un raggio d’argento. Era il potere di quella grande formazione.


Era diventato visibile e si condensò in un’enorme lama.


La spada fluttuava nel cielo. Sembrava estremamente maestosa, come se fosse in grado di penetrare ogni ostacolo e desiderasse uccidere mostri malvagi.


"Maledizione!"


L'espressione del Vecchio Demone Rakshasa cambiò immediatamente. Quelle molte migliaia di anime che erano ansiose di attaccare non si precipitarono contro Chu Feng. Invece, si misero sulla difensiva e iniziarono a radunarsi davanti all’anziano.


"Woosh!!!"


In quel momento, l'enorme spada fluttuante condensata dal potere della grande formazione si trasformò in un raggio di luce e iniziò a sfrecciare verso il Vecchio Demone Rakshasa.


"Boom!!!"


In seguito a una forte esplosione, onde d’urto violente iniziarono a propagarsi in ogni direzione.


Di fronte a quelle increspature d’energia, figuriamoci i membri della giovane generazione, perfino gli esperti più anziani iniziarono ad accigliarsi.


"Quanto deve essere potente per generare increspature così spaventose?"


"Presumibilmente, dev’essere il potere più forte al di sotto dello stadio del Vero Immortale?" In quel momento, la folla era piena di sconfinato stupore.


Stavano vedendo di persona quanto fosse spaventoso quel potere.


Fortunatamente, Chu Feng lo aveva controllato intenzionalmente, limitando la diffusione delle onde d’urto. Altrimenti... quelle increspature sarebbero state sufficienti a divorare ogni ostacolo nel raggio di diverse migliaia di chilometri, uccidendo tutti i presenti.


La folla si rese anche conto che era Chu Feng a proteggerli. Così, istintivamente alzarono la testa e guardarono le tumultuose increspature energetiche. Tracce di preoccupazione apparvero nei loro sguardi.


Molti dei presenti speravano che Chu Feng potesse sopravvivere.


Alcuni invece volevano che fosse il Vecchio Demone Rakshasa a vincere, Kou Kang faceva parte della categoria.


"Coff, coff, coff..."


Proprio in quel momento, dal luogo dell’impatto, risuonarono colpi di tosse e ansimi.


I nervi di Kou Kang si tesero immediatamente.


Era riuscito a capire che era il Vecchio Demone Rakshasa. In quel momento sembrava molto debole e gli diede la sensazione che l’anziano mostro fosse in svantaggio al momento.


"Impossibile! È impossibile! Come ha potuto il Vecchio Demone Rakshasa perdere contro Chu Feng?!"


"Devo essermelo immaginato. Già, devo essermelo immaginato."


Tuttavia, anche se Kou Kang sentiva un brutto presentimento, cercò di non perdersi d’animo. Anche se il Vecchio Demone Rakshasa fosse stato ferito, era ancora vivo.


Chu Feng invece non stava emettendo alcun suono. In tal caso, significava che il Vecchio Demone Rakshasa aveva vinto.


"M-m-moglie, r-riesci a v-vedere Chu Feng?" Chiese con molta preoccupazione Wang Qiang.


Sentendo queste parole, Xu Yiyi, Zhao Biyu e molti altri presenti volsero lo sguardo verso Zhao Hong.


Se Kou Kang era preoccupato per il Vecchio Demone Rakshasa, allora Wang Qiang e gli altri temevano per l’incolumità di Chu Feng.


"No." Zhao Hong scosse la testa. Le increspature energetiche erano troppo potenti; avevano superato il raggio della sua capacità percettiva. Sebbene possedesse abilità speciali, nemmeno lei riusciva a vedere la situazione nel campo di battaglia in quel momento.


Senza altra opzione, Wang Qiang si rivolse al cielo e gridò: "F-f-fratello, c-ci sei ancora?! Se s-stai bene, dì qualcosa!"


"Huuu!!!"


Non appena Wang Qiang disse queste parole, si sollevò una folata di vento che disperse con forza le violente increspature energetiche.


Quando le onde d’urto si dissiparono, la folla si riempì di gioia.


In quel momento, non solo Chu Feng galleggiava a mezz’aria, ma era anche completamente illeso.


Quanto al Vecchio Demone Rakshasa, era orribilmente mutilato. La sua aura era estremamente debole. Sembrava sul punto di crollare.


"Putt!!!"


Vedendo questa scena, Kou Kang e gli altri caddero all’indietro sui loro posteriori per lo shock.


L'esito della battaglia era stato deciso. Non solo si stava per abbattere una calamità sul Vecchio Demone Rakshasa e su Hun Lian, ma avrebbero sicuramente sofferto anche loro.


"Maestro." In quel momento, Hun Lian, che era rimasto nascosto dietro il Vecchio Demone Rakshasa per tutto il tempo, uscì immediatamente correndo e lo sostenne.


Non era rimasto gravemente ferito visto che era stato protetto dal suo maestro, ma anche lui tremava di paura.


"Niente panico.” Come se percepisse il terrore di Hun Lian, il Vecchio Demone Rakshasa agitò la mano per indicargli di non temere.


"Chu Feng, stando così le cose, devo ammettere che sei abbastanza capace."


"Anche se hai preso in prestito il potere di quella grande formazione, sarebbe stato impossibile per te controllarla se non fosse stato per il tuo eccezionale talento."


"Sei davvero un genio raro. È la prima volta che incontro un genio come te."


"Tuttavia, più mostri talento, più non posso permetterti di vivere." Disse con voce debole il Vecchio Demone Rakshasa.


"V-vergognoso. N-nella tua c-condizione attuale, p-pensi di p-potere ancora uccidere mio fratello?" Domandò beffardo Wang Qiang.


Improvvisamente, il Vecchio Demone Rakshasa si chinò su un ginocchio a mezz'aria e parlò in modo molto rispettoso. "Lord Protettore, sono indegno. Non sono in grado di sconfiggere questo ragazzo. Ho disonorato la nostra Setta dell'Anima Infante."


"Tuttavia, quel ragazzo non può assolutamente essere lasciato in vita. Dovrò disturbarla affinché si occupi personalmente di lui."


"Rakshasa, hai dovuto affrontare molti problemi. Mi hai permesso di determinare la forza di questo moccioso."


Proprio in quel momento, una voce risuonò piano accanto al Vecchio Demone Rakshasa. Subito dopo, una figura apparve al suo fianco.


"Oh no!"


Nel vedere questa persona, Zhao Hong, Wang Qiang e gli altri iniziarono tutti ad accigliarsi e a temere il peggio.


Quell’individuo emanava un’aura sconfinata che superava i Martial Ancestor.


Era un esperto al livello di un Vero Immortale.


