---
title: Capitolo 2333 - Proteggere la propria dignità
pubDate: 2026-02-13T07:21:59.423Z
tags:
    - mga
---


Capitolo sponsorizzato, ringraziamo Manu!
5 capitoli in coda totali (5 Manu),
0/1 sponsorizzazioni 1 euro a capitolo,
-Schadenfreude


Quell'uomo indossava un abito nero, il suo abbigliamento era simile a quello del Vecchio Demone Rakshasa.


Tuttavia, la sensazione che quest'uomo trasmetteva era completamente diversa da quella del Vecchio Demone Rakshasa.


Il Vecchio Demone Rakshasa emanava un'opprimente intento omicida. Bastava uno sguardo per capire che non era una brava persona.


Quanto a quest'uomo, non solo aveva l'aspetto di un uomo di mezz’età, ma sembrava anche di indole buona. Il suo sguardo in particolare trasmetteva una sensazione molto amichevole.


Tuttavia, non appena lo vide, Chu Feng ebbe un tuffo al cuore e provò estrema inquietudine.


Chu Feng non percepiva un’aura nefasta da quest’uomo, ma solo perché quell’esperto era più potente e la nascondeva meglio.


Se il Vecchio Demone Rakshasa era un lupo affamato, allora quest'uomo era una tigre travestita da agnello.


"Chu Feng, presto, scappa."


Improvvisamente, la voce della regina risuonò nelle sue orecchie. Era nel panico.


Non era solo Chu Feng a sentire quanto fosse pericoloso, anche lo spirito se n’era accorto.


Anche se il giovane controllava la grande formazione assassina e poteva sconfiggere qualunque guerriero allo stadio di Martial Ancestor, non sarebbe stato in grado di battere quest’uomo.


Dopotutto era un Vero Immortale.


"No, non riuscirei a scappare."


Chu Feng scosse la testa. Anche se il suo nemico non aveva scatenato la sua energia opprimente, aveva sicuramente cattive intenzioni.


Era semplicemente impossibile per Chu Feng scappare da lui. Nessuno dei presenti sarebbe riuscito a fuggire. Anche se provava molta amarezza all’idea, Chu Feng era già certo che forse sarebbe morto qui.


"Ahahahah, Chu Feng, non importa quanto sia forte la tua formazione Spirit, ti sarà comunque impossibile competere con un Vero Immortale."


"Voi branchi di sciocchi avete deciso di affidarvi ad un rifiuto come Chu Feng. Guardate le vostre espressioni sbalordite ora. Non vi sareste mai immaginati che la setta dell’Anima Infante fosse presidiata da un Vero Immortale.”


"È inutile che vi pentiate. Figuriamoci attaccarvi, un Vero Immortale potrebbe uccidervi con un solo soffio.”


Kou Kang divenne estremamente soddisfatto. Iniziò addirittura a puntare il dito contro la folla e scoppiò in una fragorosa risata.


In quel momento, era veramente al colmo della gioia. Inizialmente, aveva pensato che il Vecchio Demone Rakshasa fosse l'individuo più potente della setta dell’Anima Infante.


Tuttavia, aveva scoperto con stupore che erano capeggiati da un Vero Immortale.


Un Vero Immortale! Erano i guerrieri più potenti del Regno Ordinario dei Cento Raffinamenti.


La setta dell’Anima Infante, questa organizzazione di cui non aveva mai sentito parlare prima, era davvero capeggiata da un Vero Immortale. Questo significava che era una fazione di primo livello, una delle più forti in questo regno!!!


E lui era davvero riuscito a diventare un discepolo della loro fazione, scelto dal Vecchio Demone Rakshasa in persona. Non sarebbe stato esagerato dire che avesse avuto un enorme colpo di fortuna.


In quel momento, Kou Kang era sempre più contento e sentiva di essere stato davvero astuto.


Rinnegare la Sala delle Tre Stelle e unirsi alla setta dell’Anima Infante era stata la decisione più intelligente che avesse mai preso in vita sua.


"La setta dell’Anima Infante ha come capo un Vero Immortale. Sarebbero considerati una fazione di primo livello nel Regno Ordinario dei Cento Raffinamenti!!!”


"Voi formiche avete osato sopravvalutare le vostre capacità e vi siete opposti ad una setta del genere. Ve la siete proprio cercata.”


"Chu Feng, anche se puoi essere un talento, in realtà sei solo uno stupido pagliaccio. Meriti la morte. Nessuno proverà pietà per te! Ti sta bene!!!"


Dopo che Kou Kang parlò, sempre più persone iniziarono a insultare Chu Feng e gli altri che non si erano inginocchiati al Vecchio Demone Rakshasa.


Naturalmente, chi stava maledicendo Chu Feng e gli altri erano gli stessi che avevano dichiarato che quei neonati meritavano di morire.


Erano persone che si erano già schierate in modo netto. Inizialmente si erano preoccupati quando avevano visto il Vecchio Demone Rakshasa in difficoltà. Ora però volevano unirsi alla setta dell’Anima Infante visto che avevano un Vero Immortale dalla loro parte.


Naturalmente avrebbero attaccato Chu Feng e gli altri per lusingare la setta dell’Anima Infante e fare una buona impressione al Vero Immortale.


Mentre sempre più persone iniziavano ad insultare Chu Feng, Kou Kang iniziò a sentirsi scontento. Pensò di non poter essere da meno rispetto a loro.


Così, puntò il dito contro Chu Feng e imprecò ad alta voce: "Ancora non ti vergogni? Pensavi veramente di essere straordinario? Ora sai cosa significa essere ciechi, c’è sempre qualcuno di più fort…”


"STA’ ZITTO!!!"


Tuttavia, prima che Kou Kang potesse finire di parlare, risuonò una voce tonante nel cielo.


Il mondo iniziò a tremare, avvolto da una forza opprimente.


Non era un’energia molto intensa, ma fece inginocchiare Kou Kang e tutte le altre persone che avevano insultato Chu Feng.


Era stato quel Vero Immortale. Non attaccò Chu Feng, e invece usò la sua forza opprimente per bloccare Kou Kang e gli altri. Anche se non li aveva uccisi, li fece inginocchiare a terra. Il suo comportamento sorprese davvero la folla.


Nessuno sapeva esattamente cosa stesse pensando quell'esperto misterioso. Perché non attaccava Chu Feng, e invece stava zittendo quelle persone che stavano difendendo la loro setta dell’Anima Infante?


Mentre la gente era perplessa, lui si girò improvvisamente verso Chu Feng e disse: "Mi hai fatto provare un livello completamente nuovo di rispetto per te. La nostra setta dell’Anima Infante ha bisogno di un talento simile."


"Finché sei disposto a unirti alla nostra setta, non solo ti garantirò un'alta posizione e grandi ricchezze, ma ucciderò anche tutte queste persone che ti hanno insultato."


"Cosa? Vuole davvero attirare Chu Feng dalla sua parte?!" La folla rimase sbalordita sentendo quelle parole.


Quanto a Kou Kang, che prima si era sentito immensamente orgoglioso di sé, mostrò un’espressione abbattuta. Alla fine si era reso conto del divario tra lui e Chu Feng.


Anche se aveva rinunciato alla sua dignità, tradito la sua scuola e usato ogni sorta di mezzo spregevole per ottenere un'impressione favorevole dalla setta dell’Anima Infante, era stato completamente sconfitto dal talento di Chu Feng.


In effetti, non era solo Kou Kang ad essere sbalordito. Anche tutte le persone inginocchiate erano rimaste scioccate. In quel momento, si resero tutti conto che la forza che li stava bloccando era anche una spada tagliente puntata verso le loro gole.


Finché Chu Feng avesse acconsentito, quel Vero Immortale li avrebbe immediatamente uccisi.


Pensandoci, erano veramente addolorati. Per amore della propria sopravvivenza, avevano abbandonato ogni dignità, tradito le loro scuole e mentito spudoratamente.


Tuttavia, alla fine, erano diventati una merce di scambio per la setta dell’Anima Infante per attirare Chu Feng dalla loro parte.


"Lord Protettore, questo..." Il Vecchio Demone Rakshasa aprì bocca. Sembrava voler dire qualcosa.


"Silenzio!" Tuttavia, prima che potesse esprimere il suo parere, fu zittito da quel Vero Immortale.


Successivamente, anche se il Vecchio Demone Rakshasa era estremamente riluttante, non osò più proferire parola. Ricacciò in gola ogni rimostranza che voleva fare.


"Unisciti a noi, e vivrai."


"Rifiutati di unirti a noi, e morirai."


"Chu Feng, hai bisogno di riflettere su una scelta così semplice?" Disse il Vero Immortale della setta dell’Anima Infante.


"Chu Feng, accetta. Un uomo deve sapersi piegare quando è necessario. In questo momento, la cosa più importante è che tu sopravviva.” Gli disse la regina.


Chu Feng capiva tutto questo. Finché fosse sopravvissuto, c’era ancora speranza.


Tuttavia scosse comunque la testa con fermezza.


Disse con un sorriso: "In primo luogo, io, Chu Feng, ho giurato che non mi unirò a nessuna setta o scuola nel Regno Ordinario dei Cento Raffinamenti."


"Inoltre, anche se non avessi fatto un tale giuramento, non mi unirei comunque alla setta dell’Anima Infante."


"Questo perché io, Chu Feng, non mi immergerò assolutamente nel fango con persone come voi, persone che massacrano perfino neonati!"


"Boom!!!"


Le parole di Chu Feng furono come un improvviso colpo di tuono che esplose nei cuori della folla.


Erano sbalorditi. Praticamente tutti i presenti erano scioccati. Figuriamoci Kou Kang e gli altri, persino Xu Yiyi e gli altri non si aspettavano che Chu Feng avrebbe rifiutato l’invito.


In quel momento, Xu Yiyi, quegli esperti della vecchia generazione e perfino alcune delle persone che si erano inginocchiate al Vecchio Demone Rakshasa iniziarono tutti a provare sentita ammirazione nei confronti del giovane.


Non stavano ammirando il talento di Chu Feng, ma il suo coraggio e la sua risolutezza.


Dopotutto, stava rischiando la vita per proteggere la sua dignità e i suoi princìpi.

