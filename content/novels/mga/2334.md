---
title: Capitolo 2334 - Condividere Sia le Prove che le Tribolazioni
pubDate: 2026-02-14T14:01:15.553Z
tags:
    - mga
---


Capitolo regolare,
5 capitoli in coda totali (5 Manu),
0/1 sponsorizzazioni 1 euro a capitolo,
-Schadenfreude


"Chu Feng, non mi hai sentito?”


"O forse ritieni che la mia contropartita sia insufficiente?"


"Se è così, finché sarai disposto a unirti alla nostra setta dell'Anima Infante, potrò aiutarti a eliminare quel clan Ying Celeste che ha ordinato il tuo arresto." Il Vero Immortale della setta dell'Anima Infante fece un’altra offerta.


La folla ne fu di nuovo scossa. L’esperto si rifiutava di arrendersi anche dopo che Chu Feng aveva chiaramente rifiutato la sua proposta. Stava aumentando la posta e la sua sincerità colpì la gente.


Dopotutto, era un Vero Immortale, qualcuno all'apice del Regno Ordinario dei Cento Raffinamenti. Era una figura leggendaria. Non sarebbe stato eccessivo considerarlo addirittura un dio.


"Se vuoi uccidermi, allora fallo pure. Tuttavia, ho una richiesta. Sono io il responsabile di questo, spero che uccida solo me e risparmi loro." Chu Feng guardò Wang Qiang e gli altri.


Aveva preso la sua decisione. Non avrebbe cambiato idea nemmeno di fronte alla morte.


Questo perché aveva promesso a suo padre che avrebbe eliminato la setta dell'Anima Infante. Sarebbe stato troppo umiliante se si fosse arreso a loro oggi.


Chu Feng sentiva che avrebbe deluso suo padre, suo nonno e sua madre se avesse ceduto. Così non si sarebbe arreso neanche a costo di morire.


"Cosa?"


Tuttavia, in quel momento, Chu Feng sentì una strana trasformazione nel suo Sacchetto Cosmo.


Era la Spada del Dio Malvagio. Quell'Armamento Imperiale Incompleto stava in realtà divorando le altre armi nel suo Sacchetto Cosmo. Non solo era riuscita a divorare e raffinare tutte le Armi Imperiali nel Sacchetto Cosmo di Chu Feng, ma non risparmiò nemmeno le Armi Ancestrali Incomplete.


La sua velocità era così rapida da lasciare semplicemente senza parole.


Era come se la Spada del Dio Malvagio non fosse un'arma, ma piuttosto una bestia affamata. Perfino le Armi Ancestrali Incomplete diventavano estremamente deboli di fronte ad essa.


Quando Chu Feng riuscì a reagire, quella Spada del Dio Malvagio aveva completamente divorato e raffinato tutte le armi nel Sacchetto Cosmo.


In seguito, cominciò a tremare violentemente. Era come se stesse pianificando di precipitarsi fuori dal Sacchetto Cosmo, fosse impaziente di mostrare la sua potenza.


"Mai mi sarei aspettato che ti saresti preoccupato per le loro vite in un momento come questo. Molto bene, anche se ti rifiuti di unirti alla nostra setta dell'Anima Infante, rispetterò il fatto che sei un uomo di carattere e acconsentirò a questa tua richiesta."


"Tuttavia, dato che hai rifiutato, dovrò ucciderti." Mentre quel Vero Immortale della setta dell'Anima Infante parlava, i suoi occhi cominciarono a brillare con freddezza.


In quel momento, nuvole nere cominciarono ad espandersi in gran numero. Mentre guizzavano nel cielo, si combinavano l'una con l'altra e formarono uno spaventoso volto gigante.


Il Vero Immortale scatenò completamente la sua aura tirannica. Era come se, con un suo semplice pensiero, avrebbe potuto massacrare ogni essere vivente.


"Vero Immortale, questa è la forza di un Vero Immortale!!!"


Molte persone cominciarono a tremare. Chi era più debole si spaventò così tanto da cadere all’indietro sul posteriore, incapaci di muoversi.


"S-siamo spacciati. S-siamo spacciati. M-m-moglie mia, c-cosa facciamo?" Wang Qiang fu colto dal panico. Poteva percepire quanto fosse potente il nemico.


"E lo chiedi a me? Anch'io vorrei sapere cosa fare." Disse scontenta Zhao Hong. Era evidente che anche lei fosse preoccupata per Chu Feng.


"C-cazzo! D-dobbiamo pur f-fare qualcosa. N-non possiamo i-ignorare mio f-fratello."


Mentre parlava, Wang Qiang sfrecciò in volo verso la vasta potenza oppressiva. Poi, arrivò in cielo e si fermò davanti a Chu Feng.


Vedendolo, Chu Feng disse in fretta: "Wang Qiang, cosa stai facendo? Presto, allontanati da qui!"


"Hehe. F-fratello, v-vuoi che me ne v-vada? Mi s-sottovaluti t-troppo. C-cosa significa e-essere fratelli? S-significa che, a-anche se p-potremmo non eessere nati lo s-stesso ggiorno dello s-stesso anno, p-possiamo m-morire lo stesso giorno dello stesso anno."


"C-condividere la p-prosperità e a-affrontare insieme le t-tribolazioni, q-questo s-significa e-essere fratelli." Disse Wang Qiang con un ampio sorriso.


"Tu..."


Chu Feng sentì calore al cuore. Quando aveva ottenuto successo e riconoscimento, molte persone avevano cercato di lusingarlo, ma ora pochissimi sarebbero stati disposti a sopportare le calamità insieme a lui o perfino a morire al suo fianco.


Le azioni di Wang Qiang lo avevano davvero commosso.


Nonostante questo però, non voleva comunque che il suo amico morisse con lui e cercò di dissuaderlo.


"Woosh!!!"


Tuttavia, prima che Chu Feng potesse finire di parlare, un'altra persona atterrò davanti a lui.


Rimase estremamente sorpreso, perché era Zhao Hong.


"Mio marito ha ragione. Affronteremo insieme prove e tribolazioni. Chu Feng, non pensare di fare l'eroe da solo." Disse Zhao Hong con un lieve sorriso.


Come Wang Qiang, Zhao Hong sembrava tranquilla, come se non temesse la morte.


Se la determinazione di Wang Qiang di accompagnarlo nella morte lo aveva commosso, la decisione di Zhao Hong lo sorprese molto.


Dopotutto era una donna demoniaca. L’aveva conosciuta solo perché in origine aveva cercato di divorare Wang Qiang.


Tuttavia era stata in grado di farsi avanti coraggiosamente durante questa calamità. Questo stravolse ogni opinione che aveva di lei.


"Chu Feng, ti accompagneremo anche noi."


In seguito, anche Xu Yiyi e Song Biyu volarono verso di lui e gli si fermarono accanto.


"Giovane amico Chu Feng, ammiro il tuo carattere. Non posso permettere che tu muoia da solo oggi.”


In seguito, persino alcuni esperti della vecchia generazione cominciarono a mettersi davanti a lui.


Presto, arrivarono diverse decine di persone accanto al giovane.


"Voi... tutti quanti..."


Chu Feng era davvero commosso in quel momento.


Sebbene ci fossero solo diverse decine di persone disposte a morire con lui...


Anche se questo numero fosse semplicemente indegno di essere menzionato se paragonato alle decine di migliaia di persone presenti.


Molti qui erano individui che aveva appena incontrato. In effetti, molti di loro non gli avevano nemmeno rivolto la parola. Eppure erano disposti a morire con lui. Come poteva Chu Feng non sentirsi toccato?


"Questo è davvero ciò che significa 'un amico si vede nel momento del bisogno'."


"Chu Feng, sei una persona molto carismatica. Sei proprio un grande talento."


"È davvero un peccato ucciderti.” Vedendo questa scena, anche il Vero Immortale della setta dell'Anima Infante rimase colpito. Tuttavia, anche se aveva un’espressione un po’ scontenta, l’intento omicida nel suo sguardo non era diminuito minimamente. Scandì: "Tuttavia, non ti risparmierò."


"Vuoi uccidermi? Temo che non saresti necessariamente in grado di farlo!!!"


"Woosh!!!"


In quel momento, Chu Feng fece scorrere il palmo della mano sul suo Sacchetto Cosmo e poi brandì la Spada del Dio Malvagio.


In quel momento la lama non sembrava affatto peculiare. In effetti, sembrava inferiore persino agli Armamenti Imperiali Incompleti, simile ad un  pezzo di legno scadente.


Tuttavia, mentre la teneva in mano, Chu Feng fu in grado di percepire che la Spada del Dio Malvagio conteneva un potere inimmaginabile ed ebbe il presentimento che avrebbe potuto affrontare quel Vero Immortale usandola.


Chu Feng cominciò a camminare a mezz’aria, un passo alla volta. Oltrepassò Wang Qiang, Zhao Hong e tutti gli altri.


Aveva intenzione di usare la Spada del Dio Malvagio per combattere contro il nemico.


"Cos'è quello?"


"Un Armamento Imperiale Incompleto? Perché Chu Feng sta brandendo un Armamento Imperiale Incompleto?"


La folla all’inizio pensava che stesse per scatenare qualche abilità maestosa, ma rimase a bocca aperta dopo aver visto la Spada del Dio Malvagio.


Non perché fossero terrorizzati dalla lama, ma perché erano sbalorditi.


Non capivano proprio il motivo per cui Chu Feng aveva tirato fuori un’arma come la Spada del Dio Malvagio in un momento così cruciale.


"Ahahah. Chu Feng, stai cercando di farmi ridere? Vuoi davvero usare un Armamento Imperiale Incompleto per competere contro il Vero Immortale? Hai preso un calcio in testa o cosa?"


All'improvviso risuonò una forte risata di scherno. Era Kou Kang. Sebbene fosse avvolto dalla potenza oppressiva di quel Vero Immortale, non riuscì comunque a trattenersi dal deridere di Chu Feng quando vide l'Armamento Imperiale Incompleto.


In effetti, non fu solo lui a sottovalutarlo. Innumerevoli altri stavano provando disprezzo nei suoi confronti.


Dopotutto in un momento come questo non sarebbe bastato nemmeno un Armamento Ancestrale.


"Woosh!!!"


In quel momento, il Vero Immortale si voltò improvvisamente e agitò la manica.


Portò al suo fianco il Vecchio Demone Rakshasa e Hun Lian. Poi fece uno scatto e cominciò a fuggire.

