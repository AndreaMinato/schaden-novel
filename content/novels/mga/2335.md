---
title: Capitolo 2335 - Un'aura
pubDate: 2026-02-16T13:34:57.444Z
tags:
    - mga
---


Capitolo sponsorizzato, ringraziamo Manu!
4 capitoli in coda totali (4 Manu),
0/1 sponsorizzazioni 1 euro a capitolo,
-Schadenfreude


Quel Vero Immortale della setta dell'Anima Infante se n'era andato. Anzi, sarebbe stato meglio dire che era fuggito.


Questo sbalordì completamente la folla. Gli sguardi con cui guardarono Chu Feng divennero ancora più contrastanti.


Stupore, confusione e smarrimento riempivano i loro occhi.


Cosa stava succedendo?


Un Armamento Imperiale Incompleto aveva davvero spaventato a morte un grande Vero Immortale?


La folla faceva fatica ad accettarlo. Dopotutto, era davvero troppo sconcertante e assurdo.


Se non l’avessero visto con i loro occhi, non ci avrebbero creduto.


"Cosa sta succedendo? Possibile che abbia percepito il potere della mia Spada del Dio Malvagio?"


"Ma non ho ancora scatenato il suo potere.”


Non era solo la folla a essere perplessa, anche Chu Feng era esterrefatto. Anche se la sua Spada del Dio Malvagio era molto potente in quel momento, solo lui poteva percepirlo. Gli altri non sarebbero stati in grado di sentire la sua energia.


"F-fratello, c-cosa hai fatto esattamente?" Wang Qiang e gli altri guardarono tutti Chu Feng con espressioni sconcertate.


"Potrebbe essere a causa di questa spada," Chu Feng sorrise mentre mostrava la Spada del Dio Malvagio alla folla. Poi, la ripose nel suo Sacchetto Cosmo.


Chu Feng non stava cercando di stupire la folla. Piuttosto, aveva veramente percepito il potere contenuto nella Spada del Dio Malvagio. Era un’energia che superava il potere dei Martial Ancestor. Se l’avesse usata, si sarebbe fatto proprio male. Tuttavia gli avrebbe anche permesso di combattere contro i Veri Immortali. Questa era la verità.


Il motivo per cui l’aveva rivelato era perché voleva sfruttare questa opportunità per creare un deterrente.


Prima Chu Feng pensava che sarebbe stato in grado di gestire i suoi nemici nel Regno Ordinario dei Cento Raffinamenti, ma la setta dell'Anima Infante era diversa. Si poteva dire che fossero l’organizzazione più pericolosa in questo mondo, qualcosa a cui il clan Ying Celeste non poteva assolutamente competere.


Chu Feng doveva mostrare le sue capacità in modo da incutere timore nella setta dell’Anima Infante e nei suoi nemici


Anche se avesse incontrato individui estremamente potenti in futuro, voleva che provassero un certo timore in lui. Altrimenti, dato il suo livello al momento, sarebbe stato veramente difficile per lui sopravvivere nel Regno Ordinario dei Cento Raffinamenti.


Dopotutto, era solo un Semi Martial Ancestor di quinto grado. Figuriamoci i Veri Immortali, c'erano innumerevoli Martial Ancestor capaci di ucciderlo.


"È davvero a causa di quell'Armamento Imperiale Incompleto?"


"Ma, come potrebbe quell'Armamento Imperiale Incompleto essere in grado di spaventare un Vero Immortale?" Scoppiò subito un enorme trambusto tra la folla.


Anche senza che Chu Feng lo menzionasse, la gente pensava già che quel Vero Immortale fosse stato spaventato dall'Armamento Imperiale Incompleto. Tuttavia erano proprio confusi del perché quella lama avesse un tale potere deterrente.


In quel momento, Wang Qiang disse: "O-ora ricordo. Non è que-quel leggendario Armamento Demoniaco?”


“Armamento Demoniaco?" Sentendo quelle parole, gli occhi della folla si illuminarono immediatamente. Un Armamento Demoniaco era fuori dal comune.


Non potevano essere paragonati alle armi ordinarie. Possedevano generalmente due caratteristiche, una natura diabolica e una potenza che sfidava le leggi della natura.


In quel momento, qualcuno chiese: "Ma, anche se è un Armamento Demoniaco, non è comunque un Armamento Imperiale Incompleto?"


La folla cominciò ad annuire sentendo quella domanda. Dopotutto, nel Regno Ordinario dei Cento Raffinamenti erano apparsi molti famosi Armamenti Demoniaci, e nonostante la loro potenza, erano divisi nelle stesse categorie degli equipaggiamenti ordinari.


E l’Armamento Demoniaco di Chu Feng era solo di grado Imperiale Incompleto! Non sarebbe stato capace di spaventare un grande Vero Immortale.


"Hahaha..." Proprio mentre la folla blaterava, Wang Qiang rise con disprezzo e disse: "No-non è un comune Armamento Demoniaco, è la S-Spada del Dio Malvagio ed è stata creata da una divinità d-demoniaca.”


"P-può dividere i c-cieli e la terra. È c-così potente che può s-sterminare ogni essere vivente."


"Come potrebbe un V-Vero Immortale p-possibilmente essere in grado di c-contrastarla?"


Sebbene Wang Qiang balbettasse, possedeva un'eccezionale capacità di vantarsi. Chissà se voleva sostenere Chu Feng o si stesse davvero solo pavoneggiando.


Sorprendentemente, dopo aver sentito le sue vanterie, molti si scambiarono delle occhiate e alcune persone cominciarono davvero a credere alle sue parole.


Cominciarono a provare un livello completamente nuovo di rispetto nei confronti di Chu Feng. Dopotutto, solo individui straordinari sarebbero stati capaci di soggiogare un Armamento Demoniaco, sopratutto una spada simile.


Detto questo, molti rimasero scettici. Pensavano ancora che il Vero Immortale della setta dell'Anima Infante se ne fosse andato per qualche altra ragione, e non a causa dell'Armamento Imperiale Incompleto sfoderato da Chu Feng.


…


In quel momento, il Vero Immortale della setta dell'Anima Infante stava ancora volando rapidamente in fuga. Era così rapido da lasciare senza parole.


Non solo stava scappando velocemente, ogni tanto si girava. Il suo sguardo era estremamente cauto e c'era persino una traccia di panico nei suoi occhi.


"Sembra che non ci abbia seguiti."


Alla fine, quel Vero Immortale della setta dell'Anima Infante si fermò. Sebbene fosse sempre stato un individuo calmo, in quel momento chiuse effettivamente gli occhi e fece un respiro profondo.


Vedendo quella scena, il Vecchio Demone Rakshasa e Hun Lian si guardarono l'un l’altro con stupore e confusione.


Conoscevano bene questo Lord protettore, non era una persona che si lasciava turbare facilmente. Era la prima volta che lo vedevano un’espressione così terrorizzata.


Inoltre, il loro Lord Protettore aveva continuato a mostrare panico durante tutta la loro fuga.


"Lord Protettore, perché ce ne stiamo andando?"


Confuso, il Vecchio Demone Rakshasa si fece avanti per chiedere: "L'arma che Chu Feng ha tirato fuori è veramente un tesoro estremamente potente?"


"Arma? Quello è semplicemente un Armamento Imperiale Incompleto. Come potrebbe essere un tesoro estremamente potente?" Il Vero Immortale della setta dell'Anima Infante ridacchiò.


"Allora, Lord Protettore, perché non ha ucciso quel Chu Feng? Quel ragazzo è chiaramente determinato a diventare nemico della nostra setta dell'Anima Infante. Temo che si abbatterà una calamità su di noi se lo lasciassimo crescere." Disse il Vecchio Demone Rakshasa.


"Come potrei non saperlo? C'è forse bisogno che me lo dica tu?" Il Vero Immortale della setta dell'Anima Infante rivelò un'espressione scontenta.


"Non oserei." Il Vecchio Demone Rakshasa si inginocchiò frettolosamente a mezz'aria. Stava tremando leggermente. Era evidente che fosse davvero intimidito da questo Lord Protettore.


"Lord Protettore, la prego di placare la sua ira. Il mio maestro non aveva assolutamente quell'intenzione." In risposta, anche Hun Lian si inginocchiò frettolosamente davanti a lui e cominciò ad implorare perdono per suo conto.


"Ho percepito un'aura prima. Il proprietario di quell'aura era in grado di annientarmi facilmente." Disse il Vero Immortale della setta dell'Anima Infante in modo profondo.


"Cosa? Annientare lei, Lord Protettore?” Sentendo quelle parole, le espressioni del Vecchio Demone Rakshasa e di Hun Lian cambiarono enormemente.


Il loro Lord Protettore era un Vero Immortale. Era un potentissimo guerriero. Pochissimi nell’intero Regno Ordinario dei Cento Raffinamenti sarebbero stati in grado di contrastarlo.


Eppure, il loro Lord Protettore aveva detto che qualcuno era capace di annientarlo, e anche facilmente. Questo significava che doveva essere un individuo estremamente forte.


Che le quattro sette di primo livello, per ottenere i tesori nei resti del Granmaestro Kai Hong, abbiano mandato persino i loro esperti più forti, quei vecchi mostri che sono stati in isolamento per tutto il tempo?" Disse il Vecchio Demone Rakshasa in modo agitato.


Sentiva che, nel Regno Ordinario dei Cento Raffinamenti, solo i vecchi mostri delle quattro fazioni di primo livello potevano minacciare così il loro Lord Protettore.


"No, non erano loro. Li ho incontrati tutti prima. Quindi, conosco le loro aure."


"L'aura che ho percepito prima non veniva da loro." Il Vero Immortale scosse la testa.


"Lord Protettore, sta dicendo...?" L'espressione del Vecchio Demone Rakshasa cambiò ancora una volta. Un maggiore shock riempì il suo sguardo.


"Sto dicendo è che l'aura che ho percepito prima non veniva dalle quattro potenze di primo livello, né dal Vero Immortale Gru Dorata. Invece, proveniva da qualcuno che non avevo mai incontrato prima."


"Tuttavia, era una persona di gran lunga superiore a me.” Disse il Vero Immortale della setta dell'Anima Infante con un'espressione seria.


