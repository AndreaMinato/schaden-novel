---
weight: 23380
title: Capitolo 2338 - La Pericolosità dei Resti
pubDate: 2026-02-23T10:21:35.716Z
tags:
    - mga
---


Capitolo sponsorizzato, ringraziamo Manu!
1 capitoli in coda totali (1 Manu),
0/1 sponsorizzazioni 1 euro a capitolo,
-Schadenfreude


A Chu Feng non importava dell’opinione degli altri. Questo perché, se non fosse arrivato in tempo, sarebbero stati i membri della valle Nuvole del Tramonto e della Sala delle Tre Stelle a morire. Inoltre, se non avesse posseduto la protezione del gigante di cristallo, anche lui sarebbe stato ucciso.


Non avrebbe mai risparmiato chi voleva ucciderlo.


Il motivo era molto semplice: Chu Feng sentiva che tutti quelli che volevano ucciderlo meritavano di morire.


"Anziano Ning Shuang!!!"


"Lord Anziano!!!"


Subito dopo, diverse altre figure accorsero volando. Erano Xu Yiyi, Song Biyu e gli altri.


In effetti, erano lì da molto tempo. Solo che si erano nascosti nel vuoto senza mostrarsi. Quanto al motivo per cui nessuno era riuscito a percepire la loro esistenza, era grazie alle abilità di Zhao Hong.


Dopo che Xu Yiyi, Song Biyu e gli altri atterrarono, si unirono ai membri della Valle Nuvole del Tramonto e della Sala delle Tre Stelle.


I presenti iniziarono a raccontare loro dei pericoli che avevano incontrato poco prima, mentre Xu Yiyi e gli altri cominciarono a descrivere la battaglia tra Chu Feng e la Setta dell'Anima Infante.


Quando la gente scoprì che Chu Feng aveva effettivamente usato una formazione Spirit sconvolgente per sconfiggere il famigerato Vecchio Demone Rakshasa, e aveva spaventato un Vero Immortale usando un armamento demoniaco, la folla guardò il giovane in modo completamente diverso.


Molti dei discepoli della Sala delle Tre Stelle e della valle Nuvole del Tramonto veneravano profondamente i loro genitori, il loro maestro o il direttore.


Ora però stavano iniziando ad adorare Chu Feng.


Dopotutto, nemmeno i loro genitori, maestri e persino il caposcuola potevano competere con lui.


Inoltre, Chu Feng era anche un membro della generazione più giovane come loro. Questo non faceva che aumentare l’ammirazione e la riverenza che provavano nei suoi confronti.
Jiang Hao provò ancora più emozioni contrastanti. Dopotutto era stato davvero eccessivo verso Chu Feng in precedenza, e aveva persino voluto ucciderlo.


In quel momento, era veramente pieno di rimorso. Se avesse saputo che Chu Feng sarebbe stato così potente, non avrebbe osato causargli difficoltà nemmeno se avesse avuto cento paia di palle in più.


Proprio nel momento in cui Jiang Hao era preoccupato per eventuali ritorsioni, Chu Feng lo ignorò completamente e iniziò a parlare con l'Anziano Ning Shuang. Iniziò a raccontargli del motivo per cui era venuto lì.


"Chu Feng, hai davvero intenzione di entrare nelle rovine?" L'Anziano Ning Shuang rimase profondamente scioccato e in effetti trapelò una grande preoccupazione dal suo sguardo.


"Che c'è, forse ci stai sottovalutando?" Disse Zhao Hong in modo leggermente seccato.


L’Anziano Ning Shuang sapeva che Zhao Hong e Wang Qiang erano amici di Chu Feng. Quindi, non voleva offenderli, e si affrettò a spiegare con un sorriso: "No, affatto.”


"Allora perché sembra stupito?" Continuò a chiedere Zhao Hong.


"Giovane amico, per favore non fraintendere. Non vi sto davvero sottovalutando. Semplicemente, le rovine sono veramente pericolose. Non è un posto dove la gente comune può avventurarsi."


"La maggior parte della nostra valle Nuvole del Tramonto e della Sala delle Tre Stelle si è già ritirata. Il motivo per cui sono ancora qui è proprio perché stavo aspettando Yiyi e gli altri. Ora che sono qui, anche io mi ritirerò." Disse l'Anziano Ning Shuang.


"Eheh, a-a dire il v-vero, s-senior, non temiamo proprio i p-pericoli." Disse Wang Qiang con un'espressione orgogliosa.


"Se avete davvero intenzione di proseguire, non vi fermerò. Tuttavia, resta il fatto che alcuni dei nostri sono stati nelle rovine e così sappiamo qualcosa sulla situazione all'interno. Sareste disposti ad ascoltarmi?" Disse l'Anziano Ning Shuang.


"Senior, prego, continui pure." Rispose educatamente Chu Feng.


"Per quanto ne so, la scuola della Spada Immortale, il Tempio Celeste del Budda, il clan Celeste Zhou e il clan Celeste Kong, le quattro potenze di primo livello, hanno tutte inviato esperti al picco del Martial Ancestor nelle profondità delle rovine."


"Inoltre, il Tempio Celeste del Budda ha inviato perfino un Vero Immortale.”


"Inoltre, secondo le voci, il clan Celeste Kong ha perfino chiamato il Granmaestro Profeta, che si era ritirato in isolamento da molto tempo. C’è anche lui in quelle rovine al momento." Disse l'Anziano Ning Shuang.


"Granmaestro Profeta?" Molte dei presenti sussultarono sentendo quel nome.


"Chi è quel Granmaestro Profeta?" Chiese Chu Feng con curiosità. Dalla reazione della folla, poteva intuire che avesse origini straordinarie e fosse un individuo eccezionale.


"È un esperto divino nel nostro Regno Ordinario dei Cento Raffinamenti. Come suggerisce il nome, può prevedere il futuro e, fino ad oggi, ogni cosa che ha profetizzato si è avverata.”


"Quindi, possiede una posizione straordinaria nel Regno Ordinario dei Cento Raffinamenti. Generalmente è molto difficile chiedere il suo aiuto. Probabilmente, il clan Celeste Kong ha pagato un caro prezzo per ricevere la sua assistenza.”


“Anche così, sembra che nessuno degli esploratori sia riuscito ancora a fare progressi nelle rovine.”


"Inoltre, si dice che... il Vero Immortale del Tempio Celeste del Buddha sia rimasto gravemente ferito nei resti e sia stato portato fuori da questo posto. Al momento, non è certo se quella persona sia viva o morta." Disse l'Anziano Ning Shuang.


"Il Vero Immortale del Tempio Celeste del Buddha è rimasto davvero ferito? Inoltre, non è certo se sia vivo o morto?"


"Le trappole e i meccanismi dentro quei resti sono davvero così potenti?" Chiese Chu Feng con curiosità.


Quando aveva incontrato il Vero Immortale della Setta dell'Anima Infante, ne aveva sperimentato personalmente la potenza. Il fatto che un guerriero del genere fosse stato ferito e stesse rischiando di morire dimostrava chiaramente quanto fossero pericolose le rovine.


Questo fece sì che Chu Feng non avesse altra scelta che rivalutare il rischio della missione.


"No, non è stato causato da trappole o meccanismi. Si dice che sia stato ferito da qualcuno." Disse l'Anziano Ning Shuang.


"Cosa? Ferito da qualcuno? Non significa che dev’essere stato ferito da un Vero Immortale a sua volta? Chi è stato esattamente?” La folla era confusa.


"Nessuno sa chi abbia ferito l'esperto Vero Immortale del Tempio Celeste del Buddha. Detto questo, una cosa è certa. La persona che ha ferito il Vero Immortale del Tempio Celeste del Buddha non fa parte delle quattro fazioni di primo livello, è un individuo sconosciuto."


"Inoltre, gira voce che non sia nemmeno umano, ma un mostro umanoide ricoperto da lungo pelo rosso." Spiegò l'Anziano Ning Shuang.


"Un mostro? Un mostro capace di sconfiggere un Vero Immortale? Oh cielo! Non mi sarei mai aspettato che le rovine fossero così pericolose!"


"Anziani, è meglio che ce ne andiamo velocemente."


In quel momento, la folla della valle Nuvole del Tramonto e della Sala delle Tre Stelle divenne più timorosa. Molte persone non vedevano l'ora di lasciare immediatamente i Tumuli Senza Nome delle Lande Remote. Temevano che un mostro potesse uscire dalle rovine e ferirli o ucciderli.


Dopotutto, i Veri Immortali erano gli esperti più forti nel Regno Ordinario dei Cento Raffinamenti. Erano dotati di una forza così sconvolgente da essere praticamente onnipotenti.


Eppure, quel mostro era capace di sconfiggere un Vero Immortale. Naturalmente, la folla sarebbe stata terrorizzata dalla notizia di quella creatura.


"Sembrerebbe che queste rovine siano piuttosto interessanti allora." Tuttavia, mentre gli altri si spaventavano, Zhao Hong sorrise, e così anche Wang Qiang


Quanto a Chu Feng, anche se non rivelò un'espressione impaziente, non trasparì la minima paura dal suo viso.


Vedendo le reazioni dei tre, l'Anziano Ning Shuang scosse la testa esasperato. Sapeva... di aver spiegato tutto questo inutilmente.


Aveva cercato di avvertire Chu Feng e gli altri di quanto fossero pericolose le rovine in modo che si spaventassero e non vi entrassero.


Tuttavia, ora sembrava che non solo non era riuscito a spaventarli, ma che li aveva perfino incuriositi.


In quel momento, l'Anziano Ning Shuang si rese conto che semplicemente non si poteva confrontare la mentalità dei talenti con quelle della gente comune.


I geni possedevano davvero un coraggio e un'intuizione superiori.


"Chu Feng, non c'è tempo da perdere. Andiamo." Disse impazientemente Zhao Hong.


"Mn." annuì Chu Feng. Poi, salutò l'Anziano Ning Shuang, Xu Yiyi e gli altri.


Dopodiché i tre iniziarono a dirigersi immediatamente verso i resti.


"Chu Feng, aspetta un momento."


Tuttavia, in quel momento, una figura uscì improvvisamente dalla folla di discepoli. Quella persona arrivò davanti a Chu Feng e lo fermò.


Le espressioni di Xu Yiyi e dell'Anziano Ning Shuang cambiarono leggermente quando lo videro.


Era Jiang Hao.


