---
weight: 23400
title: Capitolo 2340 - La Chiave per aprire il Cancello
pubDate: 2026-02-23T10:21:35.713Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Dopo che il Granmaestro Profeta arrivò alle rovine, fece due cose importanti: dichiarare che erano davvero le rovine di Kai Hong, ma sopratutto fare una divinazione.


Aveva profetizzato che le rovine del Granmaestro Kai Hong avrebbero iniziato a trasformarsi solo dopo l'arrivo di un individuo predestinato.


Altrimenti, indipendentemente da quanto incredibilmente potenti fossero le capacità o il potere degli esploratori, non sarebbero riusciti a ottenere la minima parte dell'eredità.


Inoltre, non avrebbero dovuto sottovalutare il cosiddetto individuo predestinato. Era una persona che avrebbe scosso l'intero Regno Ordinario dei Cento Raffinamenti e causato terrore tra gli esperti di tutto il mondo.


Tuttavia, i presenti non avevano molta fiducia nella sua previsione.


Naturalmente, c'erano delle ragioni per cui non credevano alla profezia.


In primo luogo, avevano aspettato all'ingresso per molto tempo e quella persona non era ancora apparsa.


E, aspetto più importante, la profezia menzionava l’età di quell’individuo. Sarebbe stato della generazione più giovane e avrebbe perfino ottenuto le tecniche personali del Granmaestro Kai Hong.


Avrebbero potuto crederci se fosse stato un individuo rinomato nel Regno Ordinario dei Cento Raffinamenti, ma un membro della giovane generazione? Com’era possibile?


Anche se in effetti non erano riusciti a ottenere nessuna eredità o tesoro dalle rovine del Granmaestro Kai Hong, i pericoli che avevano affrontato lungo il percorso erano ancora vividi nelle loro menti.


Sebbene fossero riusciti a superare i meccanismi e le trappole, quegli ostacoli erano in grado di rigenerarsi. Così come poteva un giovane arrivare fin qui?


"So che siete tutti scettici, ma non dovete dubitare assolutamente della mia sfera di cristallo profetica."


"Questo perché, fino ad oggi, tutto ciò che ha indicato finora si è rivelato vero.”


"È in grado di vedere i misteri noti solo al cielo e di scoprire il futuro." Spiegò il vecchio guardando la sfera di cristallo.


Dopo aver finito di parlare, tornò a fissarla.


In quel momento, il suo sguardo tornò ad essere limpido, come gli occhi di un bambino. Non c'era la minima traccia di impurità.


Era come se non osasse nemmeno guardarla in modo malevolo perché provava un enorme rispetto nei suoi confronti.


In risposta, la folla mostrò espressioni impotenti.


Non si rifiutavano mica di guardare la sfera di cristallo, ma la stavano già osservando da un bel po' di tempo. Erano apparse molte persone al suo interno, ma nessuno era riuscito a cambiare la situazione presente.


In quel momento, il gruppo aveva già perso la fiducia. Dopotutto, erano già passati molti giorni dal loro arrivo.


Creak!!!


Proprio in quel momento, risuonò un cigolio dall’enorme cancello di legno privo di ornamenti.


In quel momento, tutti rivolsero lo sguardo verso il portale con stupore.


Bisognava sapere che era il primo suono che avevano sentito provenire da quel cancello di legno per tutto questo tempo.


"È arrivato! L'individuo predestinato è arrivato! È arrivata la persona in grado di ottenere le tecniche personali del Granmaestro Kai Hong.” In quel momento il vecchio si alzò con entusiasmo.


Tutti i presenti volsero lo sguardo verso quella sfera di cristallo profetica.


In quel momento, l'ambiente circostante divenne insolitamente silenzioso. L'unico suono rimasto era quello dei loro respiri e dei loro cuori che battevano.


Desideravano tutti vedere esattamente chi potesse essere quel cosiddetto individuo predestinato.


Finalmente tre figure apparirono all’interno della sfera di cristallo.


Erano estremamente veloci e praticamente sfrecciarono via in un istante. Tuttavia i guerrieri presenti li individuarono con chiarezza.


"È davvero lui?"


In quel momento, i maestri mostrarono tutti espressioni stupite.


Questo perché i tre individui apparsi all’improvviso nella sfera di cristallo erano Chu Feng, Wang Qiang e Zhao Hong.


Il gruppo non conosceva Zhao Hong e Wang Qiang, ma riconobbero Chu Feng.


Dopotutto, il clan Celeste Ying aveva già diffuso il suo ritratto in tutto il Regno Ordinario dei Cento Raffinamenti allo scopo di catturarlo.


Inoltre, viste le imprese che aveva compiuto Chu Feng nella montagna Gru delle Nuvole, persino questi grandi combattenti avevano, più o meno, prestato attenzione al giovane. Così tutti sapevano che era un talento emerso da poco tra le giovani generazioni.


"Ahah." Tuttavia, proprio nel momento in cui la folla presente rimase stupita dall’arrivo di Chu Feng, la madre dei quattro Imperatori Sciamani rise freddamente. Disse: "Granmaestro, non è che non mi fidi di lei. Temo solo che la sua profezia questa volta possa essere sbagliata."


"Perché è così certa che la mia profezia sia sbagliata?" Chiese il Granmaestro Profeta, leggermente infastidito.


"Non solo quel Chu Feng è un membro della giovane generazione, ma è solo un Semi Martial Ancestor. Quanto a quei due suoi amici, presumo che le loro coltivazioni non siano molto più forti della sua."


"A giudicare dalla scena di prima, sono entrati solo loro tre, senza nessuno di più anziano a proteggerli.”


"Così posso essere certa che, dato il loro livello, non solo non raggiungeranno questo luogo, ma non riusciranno nemmeno a superare la prima metà delle rovine."


"Vorrei chiedere, come potrebbero superare il cancello se non riescono nemmeno ad arrivare fin qui? Come potrebbe una persona del genere essere in grado di ottenere l'eredità del Granmaestro Kai Hong?" Chiese ad alta voce la madre dei quattro Imperatori Sciamani.


"È vero." La folla presente iniziò ad annuire.


Snap!!!


Snap!!!


Snap!!!


…


Tuttavia, proprio in quel momento, iniziarono a risuonare strani suoni dall'enorme cancello di legno dall’aspetto semplice.


Allo stesso tempo, molte strane increspature iniziarono ad espandersi dal portale.


Buzz!!!


Un attimo dopo, molte sostanze gassose dorate, visibili ad occhio nudo, iniziarono a fluire dal cancello di legno.


Rumble!!!


Dopo che le sostanze gassose dorate apparvero, le rovine iniziarono a tremare.


I rimbombi erano molto strani, non sembravano semplici tremiti, ma più una bestia feroce che ringhiava profondamente.


Era come se una bestia feroce fosse stata risvegliata dal richiamo di quella sostanza gassosa.


"Sembrerebbe che la mia profezia fosse accurata," Vedendo il cambiamento davanti a sé, il Granmaestro Profeta rise con gioia.


In quel momento, la folla chiese all'unisono: "Granmaestro, in questo caso, significherebbe che l'individuo predestinato in grado di aprire queste rovine sarebbe Chu Feng?"


"È difficile dirlo. Dopotutto, sono entrate tre persone. Potrebbe essere possibile che sia uno degli altri due individui entrati insieme a Chu Feng." Rispose il Granmaestro Profeta.


"La profezia del Granmaestro è davvero accurata. Ha davvero capacità divine." La folla iniziò a lodarlo senza sosta. Dopotutto, la situazione stava andando esattamente come il Granmaestro Profeta aveva previsto.


‘Sembrerebbe che quel ragazzo di nome Chu Feng non possa davvero essere sottovalutato’, mentre la folla lodava il Granmaestro Profeta, stavano vedendo il giovane sotto una luce diversa.


Anche se il Granmaestro Profeta non era certo che fosse Chu Feng l’individuo predestinato, il gruppo era già giunto alla conclusione che sarebbe stato lui ad influenzare queste rovine e ottenere l’eredità del Granmaestro Kai Hong.


Whoosh, whoosh, whoosh!!!


Mentre la folla sussultava con soggezione, la sostanza gassosa dorata iniziò a radunarsi, formando un vortice sconfinato. Mentre il vortice girava, molti simboli iniziarono a sfarfallare al suo interno. Presto, creò una grande formazione che illuminò i loro dintorni come un sole splendente.


Era estremamente imponente e diede origine a forti raffiche. Anche se i presenti erano tutti potenti esperti, furono comunque spinti indietro dal vento.


Infine, la grande formazione terminò di formarsi. Era una barriera davvero potente, e non stava difendendo il cancello, ma una bara.


Quella bara era dritta al centro della formazione. Era sigillata e la folla non poteva semplicemente vedere cosa nascondesse al suo interno.


Tuttavia sul coperchio era scritto a grandi caratteri vistosi…


Chiave dell’Apertura!!!


