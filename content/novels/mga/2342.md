---
weight: 23420
title: Capitolo 2342 - Coraggio e Intuizione Straordinari
pubDate: 2026-02-26T15:40:06.623Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Chi l’ha detto?"


La voce fece sobbalzare tutti i presenti.


Questo perché erano tutti certi che la formazione Spirit della madre dei quattro Imperatori Sciamani sarebbe riuscita a disattivare quella grande barriera difensiva.


Il fatto che qualcuno avesse improvvisamente dichiarato che la madre dei quattro Imperatori Sciamani avrebbe fallito in un momento come quello, significava che si era opposto all'opinione della folla.


In quel momento, la gente pensò subito che quella persona si stesse vantando spudoratamente.


Ecco perché erano curiosi di sapere chi era stato.


"È lui?!"


Quando si girarono a guardare, gli esperti della folla rimasero completamente sbalorditi.


Logicamente, tutti i presenti qui erano individui importanti dalla grande esperienza. Di conseguenza, non erano persone che si sarebbero stupite facilmente.


Tuttavia, vedendo chi era appena arrivato, non poterono che rivelare espressioni sbalordite.


Era arrivato qualcuno che non si sarebbero mai aspettati.


Chu Feng, Wang Qiang e Zhao Hong.


In quel momento però la folla era concentrata su un singolo individuo, Chu Feng.


'Chu Feng?'


'Come è arrivato qui?'


'È solo un membro della giovane generazione, un mero Semi Martial Ancestor di quinto livello.'


'Non dovrebbe essergli possibile raggiungere questo posto, no?'


'Potrebbero essere quei due?'


Dopo un momento di stupore, la folla spostò lo sguardo su Wang Qiang e Zhao Hong.


Anche se i due possedevano coltivazioni superiori a quella di Chu Feng, rimaneva il fatto che Wang Qiang era solo un Semi Martial Ancestor di sesto livello, e Zhao Hong, la più forte dei tre, era solo una Martial Ancestor di primo livello.


Era evidente che nessuno di loro sarebbe stato capace di raggiungere quel luogo.


"Chu Feng, sei stato tu a parlare poco fa?" Chiese la madre dei quattro Imperatori Sciamani con voce fredda. Il suo tono era carico di cattive intenzioni.


"E se fossi stato io a dirlo?" Tuttavia, di fronte a questa minaccia, Chu Feng rimase impassibile. Era completamente calmo.


"Bastardo sfacciato, sarai punito!!" Mentre parlava, la madre dei quattro Imperatori Sciamani spalancò gli occhi. Scatenò la sua aura da Martial Ancestor di settimo livello e scagliò una vasta potenza opprimente contro Chu Feng.


Il suo attacco fu molto spietato. Se lo avesse colpito, anche se non fosse morto, probabilmente avrebbe riportato ferite gravi e le sue prospettive future sarebbero state rovinate.


"Buzz!!!"


Tuttavia, prima che l'attacco della donna potesse raggiungerlo, un potere ancora più forte lo bloccò.


La persona che era intervenuta per bloccare il suo attacco era nientemeno che il Granmaestro Profeta.


"È eccessivamente spietata. È comunque un membro della generazione più grande, come può opprimere un giovane in questo modo?" Disse freddamente il Granmaestro Profeta.


"Granmaestro, è vero che Chu Feng è un membro della generazione più giovane, ma è proprio per questo che dovrei dargli una bella lezione per avermi parlato in modo scortese." Rispose la madre dei quattro Imperatori Sciamani.


"Parlato in modo scortese? Da quando dire la verità è diventato scortese?" ribatté Chu Feng con un sorriso beffardo.


"Hai dichiarato che la mia formazione Spirit non è in grado di disattivare quella grande formazione difensiva. Non è forse questo parlare in modo scortese?" Disse la madre dei quattro Imperatori Sciamani indicandolo.


"La sua formazione Spirit non sarà in grado di disattivare quella grande formazione, ho semplicemente detto la verità. Come potrebbe essere considerato scortese?" Disse Chu Feng con voce fredda.


"Tu!!" La madre dei quattro Imperatori Sciamani si infuriò ancora di più.


Improvvisamente, un esperto della scuola della Spada Immortale intervenne: "Sacra Sciamana, dovrebbe fermarsi prima di esagerare. Quello che ha detto il piccolo amico Chu Feng poco fa non contiene alcuna mancanza di rispetto nei suoi confronti."


"Esatto. Dato che lei stessa ha detto che le nostre formazioni sarebbero state inefficaci, anche l’amico Chu Feng naturalmente può mettere in dubbio l'efficacia della sua formazione Spirit. Da quando una cosa del genere è diventata una mancanza di rispetto verso un membro della generazione più grande?
Se questa è mancanza di rispetto, non significherebbe forse che ai giovani non è permesso dire la verità davanti ai loro anziani, e dovrebbero solo lusingarli?"


"Inoltre, anche se l’amico Chu Feng avesse davvero parlato in modo scortese, lei non dovrebbe attaccarlo in modo così spietato. Lei voleva semplicemente uccidere il piccolo amico Chu Feng."


"Sacra Sciamana, le sue azioni contro l’amico Chu Feng non sono forse eccessive? Anche se lo detesta, non dovrebbe rivelarlo in modo così palese, non crede?"


Si verificò una scena che la Sacra Sciamana non si aspettava. Molti dei presenti cominciarono a difendere Chu Feng e a deriderla.


C'era naturalmente una ragione per cui la folla reagiva in quel modo.


In primo luogo, Chu Feng non era un giovane ordinario. Tutti gli esperti del gruppo volevano conoscerlo. Parlando a suo nome, sarebbero riusciti ad avvicinarsi a lui.


Inoltre, l'atteggiamento mostrato in precedenza dalla madre dei quattro Imperatori Sciamani era davvero troppo aggressivo. Erano scontenti della sua arroganza e così stavano cogliendo l'opportunità per farle abbassare la cresta.


"Cosa? L'avrei attaccato spietatamente? Lo detesterei? State semplicemente blaterando sciocchezze." Disse scontenta la madre dei quattro Imperatori Sciamani.


"Il piccolo amico Chu Feng ha sconfitto i suoi quattro figli alla montagna Gru delle Nuvole. Tutti nel Regno Ordinario dei Cento Raffinamenti lo sanno.”


"Lei, d'altra parte, è famosa per come vizia i suoi figli. Così, tutti sanno già che, in futuro, molto probabilmente attaccherà il piccolo amico Chu Feng per loro conto."


"Quanto a ciò che ha fatto poco fa, indicava chiaramente che le nostre intuizioni erano corrette.”


"Sacra Sciamana, devo dire che è davvero deludente." Disse quel Martial Ancestor al picco della Scuola della Spada Immortale scuotendo la testa.


Contemporaneamente, molte persone cominciarono a sospirare in modo beffardo.


"Voi!!" Attaccata congiuntamente dalla folla, la madre dei quattro Imperatori Sciamani divenne talmente furiosa da impallidire, la sua brutta faccia vecchia iniziò a fremere senza sosta.


Infuriata, naturalmente non aveva intenzione di lasciar cadere la questione così facilmente. Così, guardò di nuovo Chu Feng, lo indicò e disse: "Hai detto che la mia formazione Spirit non sarà in grado di disattivare quella grande barriera difensiva. Se io fossi in grado di disattivarla, voglio che ti inginocchi davanti a me e ti scusi pubblicamente."


"E se lei non ci riuscisse?” Rispose con calma Chu Feng.


"Se non riuscissi a disattivare la grande formazione difensiva, mi scuserò pubblicamente con te." Disse la donna.


"A-aspetta un momento," in quel momento parlò Wang Qiang: "Dato che h-hai detto che Chu Feng doveva inginocchiarsi se a-avesse perso la scommessa, non d-dovresti anche tu scusarti in ginocchio s-se perdi la scommessa?"


"Esatto. Dato che vuoi scommettere, dovrebbe naturalmente essere una scommessa alla pari.” Aggiunse Zhao Hong.


"Molto bene. Se perdo, mi inginocchierò e mi scuserò con te. Chu Feng, osi accettare?" Propose la madre dei quattro Imperatori Sciamani.


“Ovviamente.” Disse con calma Chu Feng.


"Moccioso inesperto, preparati a scusarti con me." La madre dei quattro Imperatori Sciamani era sicura di sé. Si voltò e continuò a manovrare la sua formazione Spirit. Aveva intenzione di dimostrare il suo valore alla folla.


Quanto a Chu Feng, la sua espressione rimase impassibile. Non c'era il minimo segno di preoccupazione.


Dato che aveva osato dire una cosa del genere, naturalmente ne era sicuro.


La folla notò la sua tranquillità. In quel momento, divennero ancora più certi che Chu Feng fosse un individuo straordinario.


Dopo tutto, i giovani ordinari non avrebbero mostrato un tale coraggio e intuizione.


"Amico Chu Feng, mi chiamo Duan Chunchang. Sono un Anziano della scuola della Spada Immortale." Quel Martial Ancestor al picco che aveva messo in dubbio la Sacra Sciamana molte volte volò da Chu Feng e lo salutò.


Immediatamente dopo, anche il Tempio Celeste del Buddha, il clan Celeste Zhou, il clan Celeste Kong e persino il Granmaestro Profeta si mossero per salutarlo.


Anche se si stavano semplicemente presentando, era un evento straordinario che avrebbe scosso l’intero Regno Ordinario dei Cento Raffinamenti; così tante figure importanti erano andate a salutare un membro della giovane generazione.


Quanto a Chu Feng, salutò educatamente a sua volta.


D’altronde erano tutti individui rinomati e potenti in questo mondo.


Indipendentemente dal tipo di intenzione che avessero nel venire a salutarlo, Chu Feng doveva comunque mostrare il tipo di cortesia e rispetto che un membro della generazione più giovane dovrebbe avere.


Dopo essersi salutati cordialmente, il Granmaestro Profeta chiese con curiosità: "Amici, come avete fatto voi tre a raggiungere questo posto?"


La folla li guardò con ancora più curiosità. Volevano sapere tutti come Chu Feng e i suoi amici, tre persone della giovane generazione, fossero riusciti a superare quelle trappole e quei meccanismi che sarebbero dovuti essere fuori dalla loro portata.

