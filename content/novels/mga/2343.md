---
weight: 23430
title: Capitolo 2343 - Il Filo del Vento Tempestoso
pubDate: 2026-02-28T18:40:26.045Z
tags:
    - mga
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Prima che Chu Feng, Wang Qiang e Zhao Hong potessero rispondere alla domanda del Granmaestro Profeta, la madre dei quattro Imperatori Sciamani dichiarò con tono strano: "C'è forse bisogno di chiederlo? È naturalmente perché qualcuno li stava proteggendo di nascosto. Altrimenti, come avrebbero potuto i tre, con la loro forza, raggiungere questo posto?"


"Non c'è bisogno che ti nasconda oltre. Devi essere venuto per i tesori del Granmaestro Kai Hong. Perché non ti fai vedere?"


"Temo che dovremo deluderla. Noi tre non godiamo della protezione di alcun membro della generazione più anziana." Disse Chu Feng.


"Ahah. Ridicolo!" La madre dei quattro Imperatori Sciamani rise forte.


"Perché lo trova divertente?" Chiese Chu Feng.


"Perché? Stai forse dicendo che non posso ridere della tua presunzione?" Dichiarò la madre dei quattro Imperatori Sciamani.


"Heh..." In quel momento, anche Chu Feng rise.


"Di cosa stai ridendo?" Chiese la madre dei quattro Imperatori Sciamani con voce severa.


"Rido di lei. È meglio che non mi prende in giro così in fretta. Dovrebbe invece concentrarsi sulla sua formazione Spirit, perché presto sarà distrutta.” Disse Chu Feng.


"Cosa hai detto? Stai dicendo che la mia formazione Spirit verrà distrutta? Sciocchezze!"


"Anche se ha la funzione di sciogliere i sigilli, è comunque opera del Granmaestro Kai Hong. Le sue difese sono invulnerabili!” Disse sicura di sé la madre dei quattro Imperatori Sciamani.


"Boom!!!"


Tuttavia, in quel momento, un raggio di luce sfrecciò fuori dalla grande formazione difensiva. Come una spada dorata capace di annientare ogni ostacolo, mandò in frantumi la formazione preparata dalla madre dei quattro Imperatori Sciamani.


"Come è possibile?!"


Vedendo quella scena, la folla presente rimase sbalordita.


Anche se era una formazione difensiva molto potente, avrebbe dovuto possedere solo funzioni protettive.


Ma la folla era ancora più confusa del perché la grande formazione difensiva avrebbe attaccato e distrutto la formazione preparata dalla madre dei quattro Imperatori Sciamani, e anche di come Chu Feng fosse riuscito a prevederlo.


Confuso, qualcuno si rivolse al giovane per chiedergli: "Come sei riuscito a scoprire che quella grande formazione difensiva avrebbe lanciato un attacco?"


"Senior, a dire il vero, pratico una tecnica di osservazione speciale. Anche se quella formazione difensiva è potente, ho esaminato i suoi vari misteri.”


"Così non solo potrò determinare cosa farà, ma sono anche in grado di disfare quella grande formazione difensiva e aprire la bara.” Disse Chu Feng con sicurezza.


"Davvero?" Gli occhi della folla iniziarono immediatamente a brillare. Era come se avessero visto una fonte di speranza.


"Sì." Chu Feng aveva mostrato un sorriso fiducioso per tutto il tempo.


Non mentiva, né si vantava.


Il motivo per cui era così certo che il metodo dalla madre dei quattro Imperatori Sciamani non avrebbe funzionato era proprio perché era riuscito a vedere attraverso quella grande formazione difensiva.


Dato che Chu Feng era già riuscito ad analizzare la grande formazione difensiva, naturalmente sapeva anche come disfarla.


Tuttavia, c'era qualcosa che lo lasciava estremamente perplesso.


Non aveva utilizzato i suoi Occhi Celesti per esaminarla, ci era riuscito semplicemente guardandola.


Tuttavia, né Zhao Hong né Wang Qiang erano in grado di vedere ciò che Chu Feng vedeva.


In altre parole, sebbene stessero tutti osservando la grande formazione difensiva normalmente, la gente comune l'avrebbe considerata inattaccabile, mentre Chu Feng l'avrebbe trovata piena di errori.


Era come se quella grande formazione difensiva stesse deliberatamente mostrando le sue debolezze solo a lui.


"Che farneticazioni folli e infondate! Moccioso, non sei altro che un semplice Sciamano dal Mantello Immortale del Marchio dell'Insetto, qualcuno che è solo entrato da poco in quello stadio. Eppure, osi vantarti in modo così spudorato?" La madre dei quattro Imperatori Sciamani lo schernì.


"Sacra Sciamana, ogni cosa detta dall’amico Chu Feng si è avverata."


"Aveva ragione quando ha detto che non sarebbe stata in grado di disfare quella grande formazione difensiva."


"Aveva anche ragione quando ha detto che la formazione di scioglimento che aveva preparato sarebbe stata distrutta."


"Questo significa che l’amico Chu Feng possiede vere abilità, diversamente da lei, che sa solo vantarsi.” Il vecchio Duan Chunchang della scuola della Spada Immortale la schernì.


"Esatto. Esatto."


…


Molti dei presenti colsero l'occasione per fare commenti taglienti nei confronti della madre dei quattro Imperatori Sciamani.


"Voi! Bene! Benissimo!"


"Siete caduti così in basso da aver deciso di affidare la grande responsabilità di disfare la grande formazione difensiva a un moccioso."


"Benissimo, vi accontenterò tutti. Vi farò scoprire quanto è ignorante e sciocca la vostra decisione." La madre dei quattro Imperatori Sciamani era così furiosa che la sua voce iniziò a tremare. Il suo tono era lamentoso.


"Naturalmente scioglierò questa grande formazione difensiva. Tuttavia, Sacra Sciamana, la prego di onorare prima la sua precedente promessa." Disse Chu Feng con un sorriso.


"Giusto, g-giusto. N-n-non puoi, i-indipendentemente da tutto, essendo una s-senior, r-rimangiarsi la p-parola." Wang Qiang rise.


Altri come Duan Chunchang si unirono a Wang Qiang e iniziarono a sollecitare la madre dei quattro Imperatori Sciamani a scusarsi con Chu Feng.


In questa situazione, sebbene la madre dei quattro Imperatori Sciamani fosse molto riluttante, non ebbe altra scelta se non farlo. Dopotutto, c'erano così tante persone presenti che erano state testimoni della loro scommessa. Anche se avesse voluto rifiutarsi di riconoscerla dopo, non avrebbe potuto farlo.


In quel momento, era piena di rimpianti. Rimpiangeva di essere stata eccessivamente fiduciosa. Non si aspettava che avrebbe effettivamente perso contro Chu Feng.


Tuttavia, sebbene fosse molto riluttante, dovette comunque scusarsi con lui.


Così, con un'espressione sgradevole stampata in faccia, guardò Chu Feng e disse: "Ho perso il controllo e ti ho attaccato avventatamente prima. Spero che tu..."


"C-c-come può a-andare bene così. N-non era s-stato c-concordato ch-che ti s-saresti scusata in g-ginocchio?" Tuttavia, prima che la madre dei quattro Imperatori Sciamani potesse finire, Wang Qiang sospirò e la interruppe.


"Cosa hai detto? Osi pretendere che mi inginocchi?!" La madre dei quattro Imperatori Sciamani si infuriò come un vulcano in eruzione. Tutti i presenti potevano percepire la sua ira.


La folla capì che la madre dei quattro Imperatori Sciamani avrebbe ucciso Wang Qiang sul posto se solo non ci fossero stati molti esperti presenti.


Detto questo, Wang Qiang non era una persona che temeva di cacciarsi nei guai. Così rimase completamente impassibile di fronte alle sue minacce. Invece, con fare molto contrariato, disse: "Pah! Sei s-stata tu a d-dirlo prima. H-hai forse i-intenzione di t-trattare le tue p-promesse come s-scoregge e dimenticartene c-c-così, semplicemente?"


"Ho davvero detto una cosa del genere?" La madre dei quattro Imperatori Sciamani guardò la folla, fingendo di essersene scordata.


"In effetti è successo davvero." La folla annuì.


In quel momento, il colorito della madre dei quattro Imperatori Sciamani divenne viola e poi blu. Era davvero uno spettacolo.


Sebbene potesse scusarsi, trovava davvero impossibile inginocchiarsi di fronte ad un membro della generazione più giovane, sopratutto con Chu Feng, davanti a tutti questi esperti.


"Sacra Sciamana, è stata lei a dirlo. Pertanto, dovrebbe mantenere la sua promessa e agire di conseguenza."


"Tuttavia, considerando la sua posizione, è effettivamente un po' inappropriato per lei inginocchiarsi di fronte a Chu Feng."


All'improvviso, il Granmaestro Profeta suggerì: "Che ne dice di fare così, sarebbe disposta a dare a Chu Feng un qualche risarcimento per rimediare a questa faccenda?"


"Risarcimento? Che tipo di risarcimento?" Chiese Zhao Hong in modo un po' scontento. Il suo temperamento era molto franco. Anche se la persona che aveva parlato era il famoso Granmaestro Profeta, non gli avrebbe mostrato alcun riguardo nel caso stesse riservando un trattamento preferenziale alla Sacra Sciamana.


"Visto che sei l’amica di Chu Feng, che tipo di risarcimento pensi sarebbe adatto?" Chiese il Granmaestro Profeta con un sorriso.


"Un Armamento Ancestrale. Altrimenti, può scordarselo.” Disse Zhao Hong.


"Insolente!" La madre dei quattro Imperatori Sciamani traboccò di nuovo di furia.


"Può inginocchiarsi o consegnare un Armamento Ancestrale. Decida lei cosa fare." L'atteggiamento di Zhao Hong era molto ostile.


"Sacra Sciamana, ho sentito che è riuscita ad acquistare un Armamento Ancestrale non molto tempo fa. Non era la Lama della Tempesta?" Disse il Vecchio Duan Chunchang della scuola della Spada Immortale.


"Lama della Tempesta? Quell'Armamento Ancestrale che si dice provenga dall'Era Antica?" In quel momento, molte delle persone presenti rivelarono sguardi sorpresi.


Sebbene gli Armamenti Ancestrali fossero rari nel Regno Ordinario dei Cento Raffinamenti, ce n'erano ancora parecchi, non molti tra di essi però erano noti. Quanto a quella Lama della Tempesta, era un Armamento Ancestrale molto famoso.


"Esatto. Ho sentito che la Sacra Sciamana ha pagato una somma enorme per ottenere quella Lama della Tempesta. Dopotutto poteva essere considerato un Armamento Ancestrale leggendario." Disse il Vecchio Duan Chunchang con un sorriso.


Dopo questo, la folla iniziò a discutere della Lama della Tempesta in modo più intenso.


In quel momento, l'espressione della madre dei quattro Imperatori Sciamani divenne ancora più scontenta. Questo perché sapeva molto bene quanto fosse preziosa quell’arma, non voleva assolutamente consegnarla a Chu Feng.


Così, dopo molte esitazioni, la madre dei quattro Imperatori Sciamani giunse finalmente a una decisione. Disse ad alta voce: "Benissimo. Chu Feng, come risarcimento, posso consegnarti un Armamento Ancestrale. Tuttavia, la Lama della Tempesta è fuori discussione."


La folla presente rimase sbalordita.


Accettato? Aveva davvero accettato?


Anche se la Sacra Sciamana era riluttante a consegnare la Lama della Tempesta a Chu Feng, gli Armamenta Ancestrali ordinari erano comunque oggetti considerevolmente preziosi.


Una semplice scommessa fatta verbalmente aveva in realtà permesso al giovane di vincere un Armamento Ancestrale. Questo fece provare infinita invidia ai presenti.


Tuttavia, nel momento in cui la folla riteneva che la questione si sarebbe risolta, Chu Feng sorrise leggermente e disse: "Voglio solo la Lama della Tempesta."

