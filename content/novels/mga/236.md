---
weight: 236
title: Capitolo 236 - Degno di Essere Aiutato
pubDate: 2024-06-01T10:13:16.364Z
tags:
    - mga
---


CAPITOLO SPONSORIZZATO grazie akisame!
42 Capitoli in coda, 0/3€ Donazione
-Schadenfreude


"Fratello Fengyan, anche io devo ringraziarti per avermi accompagnato in questi ultimi anni. Considerando il rapporto tra di noi, le tue parole sono troppo cortesi."


"Ma dato che sei il capo del clan Qi, non ci saranno problemi visto che hai lasciato la tenuta del principe per così tanto tempo?" L'Anziano con l'abito di tela fece la sua prossima mossa con un sorriso.


"Non appena entrerò nell'Heaven realm potrò tenere testa al Lord della tenuta. Anche se il clan Lin e quel vecchio metteranno sotto pressione il mio clan Qi mentre non ci sono, quando tornerò potranno solo sottomettersi a me." Qi Fengyang mostrò un po' di orgoglio mentre diceva queste parole.


"Al momento nelle Nove Province l'Heaven realm non è più una leggenda, ma nella Provincia Azzurra solo il Lord della Tenuta del Principe Qilin e il capo della Scuola Lingyun sono arrivati a questo livello. Non c'è da meravigliarsi che la Provincia Azzurra sia la più debole." Il vecchio con l'abito di tela scosse la testa.


"Ohoh." Qi Fengyang poté solo ridere con amarezza e non rispose.


E pensare che in passato i guerrieri più potenti provenivano dalla Provincia Azzurra. Comunque al momento era in declino a causa della nuova generazione troppo mediocre.


Pensando a questo, perfino Qi Fengyang non poté trattenersi dal sospirare:"Nella giovane generazione della Provincia Azzurra non ci sono molte persone così eccezionali.
Dugu Aouyun non è male, ma rispetto agli altri giovani delle Nove Province è un po' troppo mediocre. Il cielo vuole davvero che la mia Provincia Azzurra scompaia?"


"Non lo farà, è apparso un giovane incredibile nella Provincia Azzurra. Con un po' di tempo di certo supererà Dugu Aouyun." Disse con indifferenza l'anziano con l'abito di tela.


"Fratello Hengyuan, cosa intendi?" L'espressione tranquilla di Qi Fengyang si perturbò dopo aver sentito queste parole.


"Non ci sono solo due persone nella Gola dei Cento Suoni. A parte noi c'è una persona che è rimasta nella Gola dei Cento Suoni per sei mesi."


"Inoltre ha ottenuto un ottimo raccolto durante questo periodo di tempo. Ha rubato le medicine Profound dalle miniere di tesori delle Bestie Mostruose ed è andato ovunque desiderasse. Cosa più importante è uno Sciamano dal Mantello Grigio ed è anche un ragazzo. Se è capace di fare cose del genere alla sua età, il suo futuro sarà davvero incredibile." L'anziano con l'abito di tela sorrise di nuovo.


"Un giovane Sciamano dal Mantello Grigio?" In quell'istante Qi Fengyan non riuscì a mantenere la calma. Si alzò con entusiasmo perché nella Provincia Azzurra uno Sciamano dal Mantello Grigio era una persona piuttosto speciale.


Un ragazzo? Un giovane capace di diventare uno Sciamano dal Mantello Grigio era davvero impressionante.


Ma dopo aver riflettuto ulteriormente, Qi Fengyang sentì che c'era qualcosa di strano e obiettò:"Fratello Hengyuan, ma questa è la Gola dei Cento Suoni! Hai detto che, a meno che non sia uno Sciamano dal Mantello Blu o qualcuno all'Heaven realm molto potente, nessuno può resistere alla pressione dopo che la formazione si è aperta. Come ha fatto uno Sciamano dal Mantello Grigio a sopravvivere per sei mesi in questo posto?"


"Ahah, non è per questo che è speciale quel giovane? Comunque il motivo per cui è sopravvissuto è tutto grazie a te fratello Fengyang. Quel giorno, se non gli avessi dato il distintivo, non gli sarebbe stato possibile capire la formazione per condensare il distintivo."


"Comunque, anche così, devo ammettere che questo ragazzino è piuttosto eccezionale. Dopotutto se non sei uno Sciamano dal Mantello Grigio non puoi condensare una mia formazione, ma lui ce l'ha fatta. Dimmelo tu, non è un talento della giovane generazione?" Disse sorridendo il vecchio.


"Stai dicendo che il giovane che è rimasto nella Gola dei Cento Suoni per sei mesi era il Chu Feng di quel giorno?" Qi Fengyuan capì finalmente chi era e il suo sguardo si riempì di stupore.


"Naturalmente, è lui." Il vecchio con l'abito di tela annuì.


"L'avevo detto che era un raro genio! Ma non avrei mai pensato che fosse un talento del genere. Non c'è da meravigliarsi che sia riuscito ad ottenere l'eredità del Grande Saggio Celeste." Qi Fengyuan capì e allo stesso tempo rimase ancora più sbalordito. Si mise a sorridere mentre pensava a quanto fosse stata giusto ciò che aveva fatto quel giorno.


"Cos'è il Grande Saggio Celeste? Era solo una persona al picco del Profound realm che non è mai riuscita ad avanzare oltre. Il motivo per cui è riuscita a creare una tecnica marziale era a causa di certe opportunità che ha colto e fortuna."


"Quel giovane è molto più incredibile di lui perché sei mesi fa, è apparso un misterioso personaggio nella Provincia Azzurra: il Signor Mantello Grigio. Non solo ha allertato la Scuola Lingyun, ma anche la Tenuta del Principe Qilin. Anche se è scomparso per sei mesi è comunque una persona nota nella Provincia Azzurra."


"Se non erro, questo Signor Mantello Grigio dovrebbe essere quel giovane di nome Chu Feng." Continuò a dire il vecchio.


"Davvero...? Sembra che questo Chu Feng sia davvero un ragazzo irrequieto."


Dopo aver sentito le parole del vecchio, Qi Fengyan sorrise ancora di più. Era entusiasta perché, più un coltivatore era attivo e più significava che sarebbe diventato un personaggio importante.


Dopotutto tra i guerrieri più potenti della storia, quali non aveva mostrato le proprie abilità da giovane e avevano guardato con sdegno i loro coetanei?
AL momento era apparso un giovane del genere nella Provincia Azzurra, quindi Qi Fengyang si era rallegrato incredibilmente.


"Tuttavia questo ragazzo potrebbe dover affrontare una calamità." Disse all'improvviso il vecchio con l'abito di tela.


"Calamità? Fratello Hengyuan, cosa intendi?" Dopo aver sentito queste parole, l'espressione di Qi Fengyuan si perturbò.


"Questo ragazzino ha lanciato una sfida all'ultimo sangue con una persona e la data dell'incontro si sta avvicinando. Il suo avversario è il figlio del Lord della città della Tartaruga Nera ed è apprezzato da Lin Ran della tua Tenuta del Principe Qilin. Negli ultimi sei mesi ha consumato molte delle risorse della tua Tenuta Qilin per farlo coltivare."


"Anche se il giovane ha un talento straordinario, non ha supporto nella Provincia Azzurra, quindi non credo che avrà molta fortuna all'incontro." Spiegò il vecchio con l'abito di tela.


Dopo aver sentito queste parole, Qi Fengyuan si accigliò e poi disse:"Fratello Hengyuan, io..."


"Vai pure. So che sei alla ricerca di talenti. Questo ragazzo è davvero degno del tuo aiuto." Prima ancora che Qi Fengyang finisse di parlare, l'anziano con l'abito di tela gli fece un cenno.


"Mi conosci bene. Fratello Hengyuan, mi congederò." Qi Fengyan stava per andarsene, ma si fermò all'entrata. Si girò, porse i suoi rispetti e disse:"Fratello Hengyuan grazie per avergli risparmiato la vita. Ti ringrazio al suo posto."


Dopo che Qi Fengyang se ne andò, l'espressione del vecchio con l'abito di tela divenne più solenne. Il suo sguardo era preoccupato e guardò il cielo distante mormorando:


"Sono passati sei anni, perché non sei ancora apparso? Un Corpo Divino non dovrebbe rimanere nell'ombra, no? Che sia accaduto davvero qualche incidente?"


Il vecchio non poté trattenersi dal sospirare mentre chiudeva gli occhi e ripensò alla notte di sei anni fa.


Quel giorno, tra i bagliori del cielo simili a fiumi d'argento era apparso un fulmine divino dai nove colori. Aveva fatto tremare l'intero continente e alla fine era sfrecciato verso la Provincia Azzurra.


Quella notte diverse migliaia di esperti della Dinastia Jiang si erano diretti alla Provincia Azzurra, avevano giurato di trovare il Corpo Divino, ma erano tornati a mani vuote.
                                                                        

