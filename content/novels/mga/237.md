---
weight: 237
title: Capitolo 237 - Chu Guyu in difficoltà
pubDate: 2024-06-01T11:13:16.365Z
tags:
    - mga
---


CAPITOLO SPONSORIZZATO</strong> grazie akisame!
da editare
41 Capitoli in coda, 0/3€ Donazione
-Schadenfreude


Dopo che Chu Feng lasciò la Gola dei Cento Suoni, il primo posto in cui si diresse fu la scuola numero uno nella Provincia Azzurra, la Scuola Lingyun.


Voleva trovare suo fratello. Dopo il raduno della famiglia Chu di un anno fa, Chu Feng non aveva visto Chu Guyu nemmeno una volta.


Tuttavia suo fratello era la persona a cui teneva di più in assoluto. Lui e suo padre erano le due persone che considerava come una famiglia.


Al momento, dato che la battaglia tra lui e Gong Luyun si stava avvicinando, certamente ci sarebbero stati dei guai in futuro. Nonostante Chu Guyu fosse un discepolo della Scuola Lingyun, dopotutto aveva una posizione misera e, con la sua forza, non aveva modo di proteggersi.


Era troppo facile per la famiglia Gong fargli del male se avesse voluto. Quindi Chu Feng voleva portare via suo fratello in un posto più sicuro.


Chu Feng guardò sorpreso un discepolo della corte esterna all'ingresso:"Hai detto che Chu Guyu non è qui? Dov'è andato?"


I discepoli della Scuola Lingyun erano molto orgogliosi. Anche i discepoli della corte esterna lo erano. Non potevano vedere la coltivazione di Chu Feng, così avevano pensato che fosse una persona comune. Perciò guardarono con disprezzo e fastidio il ragazzo.


Dopo aver saputo questo, Chu Feng iniziò ad agitarsi e non perse tempo con quel discepolo. Dove poteva essere andato Chu Guyu? Dopotutto in quel momento la famiglia Chu non esisteva più e Chu Guyu non avrebbe lasciato la Scuola Lingyun, che era un rifugio, senza alcuna ragione.


"Fratello, che tipo di rapporto hai con Senior Chu?" Comunque proprio mentre Chu Feng stava per andarsene dalla Scuola Lingyun, un giovane si avvicinò.


Anche lui era un discepolo della Scuola Lingyun. La sua età era simile a quella di Chu Guyu e si era avvicinato al ragazzo. Non solo non era arrogante come gli altri discepoli, la sua espressione era tutta sorrisi.


"Sono il fratello minore di Chu Guyu, Chu Feng. Senior, sai dov'è andato il mio fratello maggiore?" Quel giovane non sarebbe andato a parlargli senza motivo, quindi doveva sapere qualcosa.


"Fratello Chu Feng, vieni qui." Prese da parte il ragazzo in un angolo dove non c'era nessuno. Solo allora parlò:"Sono entrato nella Scuola Lingyun insieme a tuo fratello. Quando eravamo nella corte interna eravamo buoni amici."


"Aveva un talento migliore del mio ed è diventato un discepolo della corte interna prima di me, comunque questo non ha influenzato il rapporto tra di noi."


"Tuo fratello aveva un ottimo talento e, se avesse continuato a coltivare, anche se non fosse riuscito a diventare un discepolo principale, sarebbe comunque potuto diventare un Anziano della Scuola Lingyun."


"Tuttavia sei mesi fa è successo qualcosa alla tua famiglia, vero?" Chiese il giovane.


"Sì. C'è stato un incidente e nostro padre è mancato." Chu Feng non disse la verità, perché non era il caso di dire che la loro famiglia era stata sterminata.


"Ahh, non c'è da meravigliarsi allora. Dopo che ha ricevuto quella notizia è diventato un'altra persona. Mi ha contattato ancora meno ed è diventato incredibilmente violento. Proprio per questo, lui, che di solito seguiva le regole, ha offeso il nipote di un Anziano della corte interna."


"Non solo tuo fratello è stato gravemente ferito, è stato anche cacciato dalla Scuola Lingyun." Disse sospirando il discepolo.


"Mio fratello è stato cacciato via dalla Scuola Lingyun? Chi è stato? Chi ha fatto del male a mio fratello?" Dopo aver sentito queste parole, Chu Feng si infuriò.


"Vabbè, non sarebbe utile nemmeno se te lo dicessi. Comunque ti posso dire dov'è tuo fratello ora." Disse il giovane.


A cinquecento miglia dalla Scuola Lingyun c'era una piccola taverna. Non c'erano camerieri e c'era un solo capo. Il capo era proprio il fratello maggiore di Chu Feng, Chu Guyu.


Al momento il ragazzo aveva diciotto anni, era ancora giovane, ma il suo spirito eroico del passo non esisteva più.


Al momento stava indossando un abito di tela rozzo e aveva un'espressione triste e sconfortata. Camminava zoppicando. Era diventato uno storpio.


"Ehi ehi, Chu Guyu, dannazione! Non puoi essere un po' più veloce? Non sai che sono affamato?"


"Dov'è la birra? Dov'è la birra? Presto, portami la birra! Dannazione, se non fai più veloce ti distruggerò la taverna."


Nella locanda c'erano tre tavoli pieni di clienti. C'erano circa diciotto persone ed erano tutti discepoli della corte interna della Scuola Lingyun. Puntavano il dito verso Chu Feng e imprecavano contro di lui mentre bevevano.


Chu Guyu era già abituato ad un trattamento del genere. Non osava offenderli, ma non perché avesse paura per sé. Pensava a suo fratello.


"Senior Zhao, questo Chu Guyu è davvero resistente. Ogni mese veniamo qui a spaccargli la taverna, eppure rimane ancora qui." Disse un discepolo ad un giovane dal volto bianco e un pizzetto.


"Non osa. Nonostante la sua famiglia Chu sia stata sterminata, Chu Guyu ha ancora un fratello minore di nome Chu Feng. Al momento è nella Scuola del Drago Azzurro a coltivare. Se osa lasciare questo posto mi sfogherò su suo fratello." Rispose il giovane.


"Sembra che Chu Guyu ci tenga molto a suo fratello. Può fare dei sacrifici del genere per lui. Comunque Senior Zhao, da ciò che vedo, dovresti ucciderlo. Dato che ha osato offenderti non dovrebbe sopravvivere." Disse un altro discepolo.


"Eheh... è estremamente semplice ucciderlo, ma sarebbe troppo buono per lui. Voglio che continui a vivere così. Più povero e miserabile di tutti. Oggi distruggerò la sua coltivazione e diventerà completamente un invalido."


Il giovane con il pizzetto bevve una boccata di birra, mostrò un'espressione fredda e poi gettò il bicchiere a terra.


*clatter clatter* Vedendo il suo gesto, gli altri discepoli ribaltarono i tavoli e iniziarono a fissare Chu Guyu mentre stava uscendo dalla cucina.


In quel momento il giovane stava portando un piatto in una mano e della birra nell'altra. Si aspettava già la loro reazione. Guardò il giovane con il pizzetto e disse con indifferenza:


"Zhao Di, non è sufficiente? Non sono più un discepolo della Scuola Lingyun e sono rimasto qui. Sono comunque un coltivatore, anche se non ho più la posizione di discepolo della Scuola Lingyun, ho comunque ottenuto i miei risultati."


"So che vuoi perseguitarmi, così ho aperto questa taverna qui. Anche così non sei disposto a lasciarmi andare? Cosa vuoi da me?"


"Umpf, lasciarti andare? Se ti lasciassi andare non sarei Zhao Di. Cosa voglio da te? Voglio che tu sia ancora più miserabile. Sembra che tu non sappia quale sia il tuo posto. Un coltivatore? Oggi non sarai più un coltivatore, non sarai nemmeno una persona comune."


Il giovane con il pizzetto si alzò all'improvviso. Tirò fuori un pugnale che brillava di luce fredda dalla manica e si avvicinò a Chu Guyu.



