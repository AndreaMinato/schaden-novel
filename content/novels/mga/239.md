---
weight: 239
title: Capitolo 239 - Sangue Schizzato per il Pavimento
pubDate: 2024-06-01T13:13:16.365Z
tags:
    - mga
---
                
CAPITOLO SPONSORIZZATO grazie akisame!
39 Capitoli in coda, 0/3€ Donazione
-Schadenfreude


La sete di sangue di Chu Feng era agghiacciante e terribile. Tutti ne furono terrorizzati, tremarono di paura e iniziarono ad arretrare. Ad alcuni si afflosciarono le gambe e si inginocchiarono a terra.


"Cosa sta succedendo? Quest'aura, spaventosa..."


"Questo ragazzo è davvero un essere umano?"


Queste parole riecheggiarono nella taverna. Erano spaventati da quell'intento omicida. Era un terrore profondo.


"Cosa c'è da aver paura? Non è altro che spazzatura di una scuola di seconda categoria. Uno qualunque di noi può schiacciarlo con un dito." Gridò con rabbia il giovane con il pizzetto.


Le sue parole aumentarono la sicurezza degli scagnozzi perché non si erano resi conto che quest'aura era la sete di sangue di Chu Feng.


Sapevano solo che non era una pressione, così non potevano determinare la coltivazione di Chu Feng.
Comunque pensavano che il livello del ragazzo non dovrebbe essere troppo alto. Se non altro non doveva essere entrato nell'Origin realm.


Così il gruppo si riprese e sopportò la paura. Non solo non arretrarono, iniziarono ad avvicinarsi a Chu Feng con un intenti maligni. Volevano uccidere il ragazzo che li aveva inquietati.


Chu Guyu sopportò il dolore e gridò:"Fratello, so che puoi scappare. Scappa! Lasciami e scappa! Finché sopravviverai sarai la speranza della mia famiglia Chu. Non puoi morire!"


Il motivo per cui aveva sopportato tutti quegli abusi per sei mesi era perché non voleva che accadesse qualcosa a suo fratello. L'arrivo di Chu Feng lo agitava perché poteva accettare di essere umiliato e di perdere la sua coltivazione, ma non avrebbe potuto sopportare che succedesse qualcosa a suo fratello.


"Scappare? Non ha più la possibilità di farlo!" Il giovane con il pizzetto attaccò all'improvviso. Scagliò un pugno pieno di strati di potere Origin verso Chu Feng.


Chu Guyu si disperò. Pensò che suo fratello sarebbe morto e che la sua famiglia fosse finita.
Tuttavia un secondo dopo rimase scioccato.


Chu Feng aveva solo alzato il palmo afferrando il pugno del giovane con il pizzetto.
Poi gli spaccò la mano. Chu Feng fece un cenno e gli strappò l'intero braccio.


"Aaaaaaaaahhhh" Il sangue e la carne schizzarono ovunque. Questa scena cruenta terrorizzò tutti quanti, comunque il più spaventato era senza dubbio il giovane con il pizzetto. Provava un dolore incredibile. Le sue grida miserabili sembravano quelle di un maiale sgozzato.


"T-t-tu..."


Le espressioni di tutti cambiarono drasticamente, erano sbalorditi. Nonostante il giovane con il pizzetto non fosse così forte, era almeno nell'Origin realm. Come poteva farsi strappare il braccio da un discepolo di una scuola di seconda categoria?


Un istante dopo videro cos'era capace di fare Chu Feng. Non la sua forza, ma i suoi metodi di tortura che superavano completamente quelli del giovane con il pizzetto. Videro cos'era la vera crudeltà.


Chu Feng raccolse il pugnale che era caduto al giovane con il pizzetto e iniziò a spellarlo poco a poco. Poco a poco iniziarono ad apparire le ossa, era arrivato al punto da tagliargli via tutta la carne.


Delle miserabili grida a squarcia gola risuonarono nella taverna.
Il giovane con il pizzetto ululò di dolore. I metodi di Chu Feng erano davvero troppo terrificanti.
Ciò che era più spaventoso in assoluto non era morire, ma il dolore della tortura.


Mentre guardavano il giovane con il pizzetto ricoperto completamente di sangue e il suo corpo scarnificato, i volti dei discepoli della Scuola Lingyun diventarono verdi, avevano visto cos'era un vero demone.


"Aaaaaahhhhh!"


Alcuni non riuscirono più a sopportarlo e iniziarono a scappare. Tuttavia chiunque osasse avvicinarsi all'entrata della taverna si ridusse in poltiglia che schizzò per tutta l'entrata. In quell'istante all'entrata della taverna il sangue scorse come dei fiumi.


"Ma-ma-maestro..."


"P-p-per favore ci risparmi. Siamo stati costretti! Per favore risparmi le nostre vite!"


In quel momento le persone che erano ancora nella taverna non osarono avanzare, né ritirarsi. Tutti loro si inginocchiarono, stavano quasi per svenire. Comunque Chu Feng non prestò loro attenzione e continuò a torturare il giovane con il pizzetto.


Allo stesso tempo, Chu Guyu era rimasto scioccato mentre guardava gli scagnozzi che si inginocchiavano e il nemico che prima temeva e che ora era stato ridotto in modo irriconoscibile da suo fratello.


Capì finalmente perché Chu Feng non si era ritirato prima. Era già cresciuto, era capace di uccidere facilmente le persone all'Origin realm ed era così forte che poteva proteggere lui, il suo fratello maggiore.


Le lacrime iniziarono a rigare il volto di Chu Guyu. Era commosso. Non stava piangendo per il dolore, ma perché finalmente la sua famiglia aveva una speranza.


"Fratello, basta. Lasciali andare."


Disse all'improvviso Chu Guyu. Quando aveva visto suo fratello ridurre il suo nemico in quello stato, la sua furia era scomparsa e l'odio nel suo cuore era svanito.


Lui, che era gentile, non poteva sopportare di vedere il giovane con il pizzetto tormentato in quel modo. Anche se lo aveva ridotto in quello stato, sentiva che Chu Feng lo aveva già punito più che abbastanza.


"Fratello." Dopo aver sentito la chiamata di Chu Guyu, gli occhi iniettati di sangue del ragazzo tremolarono. Si era finalmente ripreso dalla sua furia.


Quando vide suo fratello che stava ancora sanguinando e sopportando il dolore, Chu Feng non prestò più attenzione al giovane con il pizzetto. Andò subito di fronte a suo fratello, tirò fuori una pillola medicinale e la fece mangiare a Chu Guyu.


Le persone inginocchiate gioirono:"Gr... grazie fratello Guyu. Grazie fratello Guyu."
Prima si prostrarono verso Chu Guyu, poi iniziarono a scappare dalla taverna barcollando.


Per loro quella piccola taverna, il luogo dove avevano festeggiato molte volte, era diventato il dominio di un Asura.


Così quando uscirono sentirono di essere tornati nel mondo dei mortali. Che sensazione meravigliosa e pacifica.


*bang bang bang bang bang* Comunque, proprio quando pensavano di essere sfuggiti ad una calamità, con un pensiero di Chu Feng, esplosero come fuochi d'artificio rosso sangue e uno dopo l'altro si ridusse in poltiglia.                                
                                        

