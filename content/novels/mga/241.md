---
weight: 241
title: Capitolo 241 - Il Fratello Minore così Forte
pubDate: 2024-06-01T15:13:16.365Z
tags:
    - mga
---
(capitolo regolare)
38 Capitoli in coda, 0/3€ Donazione
-Schadenfreude


"Ah è così. Va bene, così potremo riunirci come una famiglia."


Dopo aver saputo che era stato tutto disposto da Chu Feng, Chu Guyu si sentì sollevato perché questo dimostrava le abilità di suo fratello.


Divenne ancora più contento quando vide che ogni singolo familiare aveva un sorriso radioso, come se tutti avessero superato il dolore della perdita dei loro cari.


Questo provava che la sua famiglia Chu era molto forte. Inoltre, dopo questo cambiamento improvviso, non c'erano più le barriere di prima. Avevano capito quanto era preziosa una famiglia e per questo erano diventati più affiatati. Questa era una cosa che apprezzava.


"Fratello Guyu, devi riprenderti velocemente! Sarà compito tuo proteggerci!" Disse ridacchiando Chu Yue.


"Sì Guyu, la famiglia Chu verrà gestita da te. Dovremo contare su di te." Anche Chu Wei sorrise.


Dopo aver sentito queste parole, Chu Guyu prima rimase confuso e poi disse sorridendo con amarezza:


"Prima in effetti potevo ricostruire la famiglia Chu insieme a tutti, ma ora sono un invalido. Ho perso la mia coltivazione, quindi non posso proteggervi, né gestire la famiglia Chu."


"Fratello Guyu, che stai dicendo? Sei diventato un invalido? Non è successo un miracolo che ti ha fatto diventare una persona potente al Profound realm?" Disse sorridendo dolcemente Chu Xue.


"Sì Guyu, non prenderci più in giro. Lo sanno tutti, eheh..." Allo stesso tempo tutti gli altri risero, come se Chu Guyu avesse davvero detto una battuta.


"Un miracolo? Profound realm? Chu Xue di cosa stai parlando? Di che assurdità state parlando?"


Gridò con rabbia Chu Guyu. Si sentiva deriso quando veniva descritto in questo modo.


"Fratello Guyu, tu..." Quando vide la reazione del ragazzo, Chu Xue arretrò spaventata senza sapere cosa fare.


Tutti i membri della famiglia Chu smisero di sorridere e mostrarono espressioni confuse. Alcuni iniziarono a spaventarsi.


Chu Yue fu la prima a reagire e disse sorridendo lievemente:"Fratello Guyu, sappiamo che, quando ti è accaduto quel miracolo, hai anche ricevuto un contraccolpo. Comunque Chu Feng ha detto che, finché vivrai in pace per il resto della vita andrà tutto bene."


"Sei già un esperto al primo livello del Profound realm. Due giorni fa, quando hai avuto un incubo, hai emanato il tuo potere Profound. L'hanno sentito tutti. Se non ci credi puoi sondare il tuo corpo."


"Sì Guyu, l'abbiamo davvero sentito. Quel giorno sono stato quasi schiacciato dalla tua pressione!" Allo stesso tempo Chu Hongfei e gli altri annuirono.


Chu Guyu era ancora perplesso, così cercò di percepire il suo corpo. Nonostante si aspettasse di non sentire nulla, ciò che sentì lo sorprese incredibilmente.


Era avvenuto un cambiamento enorme nel suo corpo, era completamente diverso rispetto a prima. In quell'istante percepiva un'aura sconfinata nel suo dantian.


Era una potenza di molto superiore all'energia spirituale e superava di gran lunga perfino il potere Origin. Era potere Profound. Era diventato un esperto al Profound realm.


Chu Guyu si sentì come se stesse sognando, per lui era inconcepibile. Stava perfino tremando. Chiaramente la sua coltivazione era stata distrutta, com'è riuscito ad arrivare al Profound realm?


*whoosh* Per confermarlo, Chu Guyu balzò dal letto e sfrecciò come un fulmine. La rapidità con cui correva scioccò tutti quanti, che mostrarono espressioni contentissime e lo seguirono fuori.


In quel momento Chu Guyu era arrivato nel cortile. All'improvviso scagliò un colpo verso il cielo, il forte potere Profound si condensò in un enorme pugno che volò verso l'alto.


"Sono... Sono davvero nel Profound realm! Non è un sogno, vero?"


Dopo aver usato la sua forza, nonostante Chu Guyu fosse estremamente contento, aveva anche i suoi dubbi perché aveva scoperto che, non solo era avvenuto un grande cambiamento nella sua coltivazione, perfino le sue gambe erano guarite e sembravano ancora più potenti ed agili di prima.


"Fratello Guyu, è tutto vero! Sei davvero diventato un coltivatore al Profound realm." Disse Chu Yue ridacchiando.


Allo stesso tempo la giovane generazione della famiglia Chu non poté trattenersi dall'esultare. Prima la persona più potente della famiglia era solo Chu Yuanba che era al primo livello dell'Origin realm. Eppure, in quel momento era apparsa una persona al primo livello del Profound realm ed era così giovane. Come potevano non essere contenti.


Inoltre non era solo la coltivazione del ragazzo a renderli felici. A parte Chu Guyu, c'era anche Chu Feng che aveva una coltivazione terrificante e stava migliorando ancora. Non dovevano più preoccuparsi della loro coltivazione perché in quel momento la famiglia Chu non era più paragonabile al passato. Non importava quanto sarebbero stati mediocri, avrebbero comunque ottenuto qualche risultato.


Dopodiché Chu Yue trasse da parte Chu Guyu conducendolo in una stanza dove parlarono in privato. La ragazza gli disse che non sapeva cosa gli fosse successo, ma Chu Feng aveva spiegato che era avvenuto un miracolo e, a causa del contraccolpo, era andato in coma.


Comunque aveva anche detto che avrebbe avuto solo bisogno di riposo e sarebbe guarito. Al suo risveglio Chu Guyu sarebbe stato un esperto al primo livello del Profound realm e sarebbe diventato il capo della famiglia Chu.


In quel momento Chu Guyu intuì qualcosa. Nonostante fosse incredibile, capì che era stato probabilmente suo fratello a guarire le sue gambe e ad aumentare la sua coltivazione.


"Chu Yue, sono curioso. Che metodi ha usato Chu Feng per farvi rimanere qui?" Chiese Chu Guyu.


Capiva molto bene la giovane generazione della famiglia Chu. Sapeva che non erano persone così ubbidienti, specialmente dopo lo sterminio della loro famiglia e il loro dolore non sarebbero stati così amichevoli. Avrebbero provato intensa ostilità nei confronti di Chu Feng, forse per sempre.


Eppure ora erano così uniti e felici, come se il loro futuro fosse pieno di speranza. Non odiavano minimamente Chu Feng, anzi dalle loro parole si capiva che provavano rispetto per lui. Questo non aveva alcun senso, Chu Feng doveva aver fatto qualcosa.


"Riguardo a questo... si può dire che Chu Feng abbia mostrato la sua forza per convincere tutti."


"Naturalmente, l'ha dimostrato promettendo una grande quantità di risorse a tutti. Oh, giusto! Queste risorse dovranno essere gestite da te. Ogni mese distribuiscine qualcuna a tutti perché ora sei il capo della famiglia Chu!" Mentre sorrideva, Chu Yue consegnò un Sacchetto Cosmo a Chu Guyu.


Prendendolo, il ragazzo stava pensando:'Come delle risorse potrebbero essere così convincenti?'


"Oh cielo, cosa..." Dopo aver visto cosa c'era all'interno, rimase completamente sbalordito.


Scoprì con stupore che c'era un'innumerevole quantità di medicine spirituali nel Sacchetto Cosmo. C'erano decine di migliaia di medicine Origin, diverse migliaia di Perle Origin e anche molte inestimabili medicine Profound. Queste risorse erano davvero troppo terrificanti, era una quantità inimmaginabile per lui.


Chu Guyu era sempre più scioccato. Si calmò solo dopo un bel po', poi sospirò e disse:"Fino a che punto è cresciuto mio fratello?"



