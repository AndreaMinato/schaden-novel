---
weight: 2440
title: Capitolo 244 - È Davvero Chu Feng
pubDate: 2024-06-01T18:13:16.366Z
tags:
    - mga
---


CAPITOLO SPONSORIZZATO ringraziamo akisame!
da editare
36 Capitoli in coda, 0/3€ Donazione
-Schadenfreude


"Chi sono? Sono tutti Sciamani? Alcuni indossano anche mantelli grigi, così sono questi i leggendari Sciamani dal Mantello Grigio? Perché sono in venti? Venti Sciamani dal Mantello Grigio!!"


Gridò sorpreso un discepolo un po' più informato. Tutti erano rimasti sbalorditi dalla comparsa di queste persone.


I Sei Protettori della Scuola del Drago Azzurro erano nervosi e inquieti. Temevano che avessero delle intenzioni ostili.


Uno Sciamano dal Mantello Bianco poteva esercitare un'influenza considerevole su una scuola di secondo livello e uno dal Mantello Grigio poteva farlo su diverse accademie di primo livello.


Cosa rappresentavano quelle centinaia di Sciamani? Nonostante fossero pochi, se avessero voluto avrebbero potuto mobilitare un esercito di decine di milioni o anche diverse centinaia di milioni. Era un potere inimmaginabile. Come poteva la Scuola del Drago Azzurro offendere un gruppo di persone del genere?


Non si stavano innervosendo solo i membri della Scuola del Drago Azzurro, quasi tutti si agitarono. Perfino il Lord della città della Tartaruga Nera, Gong Tianping, e gli altri capiscuola non fecero eccezioni. Tutti loro stavano cercando di capire da dove provenisse un gruppo di personaggi così influenti.


"Guardate! Il simbolo sui loro petti! Fanno parte della Gilda del Mondo degli Spiriti!" Gridò un capo di una scuola di primo livello.


"Gilda del Mondo degli Spiriti? L'organizzazione che raduna gli Sciamani più incredibili delle Nove Province, il potere principale della Provincia Spirit? Provengono davvero dalla gilda?"


Gli ospiti dell'arena non poterono trattenersi dal sussultare e mostrare espressioni scioccate.


Cos'era la Gilda del Mondo degli Spiriti? Forse le persone normali non lo potevano sapere, ma naturalmente i capi delle varie organizzazioni ne erano a conoscenza. Non solo la Gilda del Mondo degli Spiriti era la signora della Provincia Spirit, era anche una delle organizzazioni più potenti di tutto il continente.


Dato che gli Sciamani più potenti si radunavano nella gilda, le organizzazioni più forti facevano del loro meglio per intrattenerci dei rapporti amichevoli. Perfino la Dinastia Jiang interagiva con la gilda.


Nonostante fosse la scuola numero uno nella Provincia Azzurra, in confronto alla Gilda del Mondo degli Spiriti non era nulla.


Perché un gruppo così potente era venuto nella Provincia Azzurra? Perché erano venuti in questa accademia? Non provavano sdegno nei confronti della Provincia Azzurra?


Mentre la folla gridava per la sorpresa, la gente della gilda rimase sul palco con indifferenza. Ognuno di loro era coperto da un mantello e nessuno poteva vedere che aspetto avevano.


All'improvviso uno Sciamano dal Mantello Bianco avanzò davanti al gruppo. Alzò lentamente la mano e si tolse il cappuccio.


Gli sguardi tesi di tutti puntarono su di lui. Volevano davvero sapere l'identità dello Sciamano e che aspetto avesse una persona della Gilda del Mondo degli Spiriti.


"Quello... non è lui?" Tutti gridarono per la sorpresa quando videro quel volto molto familiare.


Ma in confronto alle espressioni confuse dei discepoli e degli Anziani, quella di Gong Luyun era ancora più divertente. Era accigliato e aveva lo sguardo incollato sullo Sciamano, stava iniziando a tremare e a stringere i pugni. Era evidente cosa stava pensando. Inaccettabile.


"Questo... Chi è questo giovane?" Chiesero alcuni curiosi che non avevano ancora le idee chiare.


"Lui... lui... è il giovane che ha sfidato Gong Luyun un anno fa! Un discepolo principale della Scuola del Drago Azzurro, uno dei protagonisti dell'incontro di oggi, Chu Feng!!"


"Cosa? È Chu Feng? È diventato uno Sciamano ad un'età del genere? Si è anche unito alla Gilda del Mondo degli Spiriti ad un'età così giovane?"


"È vero? Non mi stai mentendo? Non hai detto che Chu Feng era spazzatura? Come può avere una posizione e un supporto del genere?"


"Esatto, è il discepolo della Scuola del Drago Azzurro, Chu Feng, non c'è alcun dubbio!"


Le persone che non avevano mai visto il ragazzo prima d'ora rimasero scioccate. La folla si stupì ulteriormente vedendo un altro Sciamano dal Mantello Bianco allontanarsi dal gruppo, togliersi il cappuccio e ruggire:


"Protettori, a cosa state pensando? Perché non state dando il benvenuto ai nostri rispettabili ospiti e amici della Gilda del Mondo degli Spiriti?!" Era Zhuge Liuyun. Anche lui aveva il simbolo della gilda sul mantello.


I Sei Protettori erano esterrefatti. Quando mai avevano visto uno spiegamento di forze del genere? Lo fissarono storditi senza sapere cosa fare.


"Vecchiacci, perché non state dando il benvenuto agli ospiti?!" Vedendo questa reazione, Zhuge Liuyun ruggì di nuovo puntando il dito verso di loro.


"Sì signore!" Stavolta finalmente i Sei Protettori reagirono e non osarono più esitare.
Mentre incespicavano, strisciarono di fronte alla folla della Gilda del Mondo degli Spiriti mentre Zhuge Liuyun dava loro i posti migliori.


Anche se i volti degli uomini della Gilda del Mondo degli Spiriti erano coperti, era evidente che non disdegnassero i Sei Protettori e la Scuola del Drago Azzurro. Invece sembravano molto cortesi ed erano venuti come ospiti.


"Oh cielo, sono davvero ospiti della Scuola del Drago Azzurro! Ma come sono riusciti ad invitare delle persone del genere? Sono venuti per l'incontro? Sono venuti per Chu Feng?"


"Impressionante, troppo impressionante. Molti hanno detto che Chu Feng è spazzatura, eppure è già diventato uno Sciamano e si è unito ad una delle più potenti organizzazioni del continente."


"Molti hanno detto che Chu Feng non ha dei supporti, ma ora ha l'appoggio della signora della Provincia Spirit. Di fronte alla Gilda del Mondo degli Spiriti, figuriamoci la Città della Tartaruga Nera, perfino le scuole di primo livello, inclusa la Tenuta del Principe Qilin e la Scuola Lingyun non oserebbero agire troppo impudentemente. E non avrebbe un sostegno? Non è forte?"


La folla continuò a sospirare e a sussultare per la sorpresa. Molti iniziarono a lodare Chu Feng, le persone che avevano sminuito il ragazzo abbassarono la testa e non dissero più nulla.


Sul volto del Lord della città dell'Uccello Vermiglio, Su Hen, c'era rimpianto. Sospirava:"Non avrei mai pensato che Chu Feng sarebbe stato così incredibile. Non solo è diventato uno Sciamano, ha anche dei rapporti con la signora della Provincia Spirit. Se avessi saputo che il suo talento sarebbe stato così mostruoso, non avrei davvero allontanato la piccola Rou e la piccola Mei da lui."                
                                        

