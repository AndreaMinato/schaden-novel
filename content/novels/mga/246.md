---
weight: 246
title: Capitolo 246 - La Potenza di Tre Pugni
pubDate: 2024-06-01T20:13:16.366Z
tags:
    - mga
---
                
CAPITOLO SPONSORIZZATO ringraziamo akisame!
34 Capitoli in coda, 0/3€ Donazione
-Schadenfreude


Il potere Profound aleggiò nell'aria e fece fischiare il vento come il ruggito di un drago e di una tigre.


Anche Chu Feng si accigliò e non poté trattenersi dall'arretrare di un passo di fronte ad un pugno così potente. Non osò sottovalutare l'attacco e condensò una Formazione Spirit di fronte a sé.


*boom*


Comunque il potere Profound infranse la barriera.


"Me**a, Chu Feng non può bloccare quel pugno!"


Chiunque sperasse che il ragazzo vincesse iniziò a spaventarsi. Dopo aver trapassato la formazione Spirit, il pugno di Gong Luyun non diminuì e arrivò di fronte a Chu Feng.


"Ahh"


Gli esperti che stavano assistendo alla battaglia non poterono evitare di provare un po' di rimpianto. Gong Luyun era davvero troppo potente e non sarebbe dovuto rimanere nella Scuola del Drago Azzurro. Perfino il discepolo numero uno della Scuola dell'Ascoltatore del Vento era stato sconfitto da lui.
Alcuni capiscuola sospirarono e pensarono che nemmeno loro avrebbero potuto resistere davanti ad una forza del genere.


E Chu Feng? Un anno fa era nello Spirit realm e, anche se aveva il potere Spirit e il suo talento era innaturale, quanto poteva crescere in un anno di tempo? Come poteva bloccare l'attacco di una persona al quarto livello del Profound realm? Molti pensarono che Chu Feng non avrebbe potuto fermare l'attacco.


*whoosh*


Comunque, proprio quando gran parte delle persone pensò che il ragazzo sarebbe morto e stava iniziando a provare pietà per un genio così raro, Chu Feng usò la Tecnica Misteriosa. Si sollevarono delle scariche elettriche dai suoi piedi e, fluttuando, schivò l'attacco di Gong Luyun.


"Guardate! L'ha schivato! Chu Feng l'ha schivato! Ha davvero evitato il colpo di Gong Luyun?"


"Oh cielo! Com'è possibile? Chiaramente è solo al settimo livello dell'Origin realm, come può essere sfuggito all'attacco di una persona al quarto livello del Profound realm? Chu Feng è davvero mostruoso!"


"Aspetta, aspetta! Chu Feng non era solo allo Spirit realm un anno fa? Come fa ad essere al settimo livello dell'Origin realm oggi? Quante volte è avanzato di livello in un anno?" Molti spalancarono gli occhi e rimasero a bocca aperta.


"Umpf, tutti voi lo trovate strano. Sapete solo che Gong Luyun è un genio, ma non sapete che Chu Feng è un mostro. Ricordate che un anno fa Chu Feng era al settimo livello dello Spirit realm, quindi non è solo avanzato di livello, ma di un intero stadio."


"Inoltre non sorprendetevi del fatto che sia riuscito a schivare il colpo di una persona al quarto livello del Profound realm con una coltivazione al settimo livello dell'Origin realm. Le sue capacità combattive sono scioccanti."


Alcuni discepoli che comprendevano meglio la situazione parlarono con orgoglio dei risultati del ragazzo.


"Sei mesi fa Chu Feng ha decapitato una persona al quinto livello dell'Origin realm nonostante fosse solo al primo livello dell'Origin realm e l'ha fatto con noncuranza. Quindi le sue capacità sono incredibile e superano la vostra immaginazione."


Dopo aver saputo tutto, alcuni iniziarono a dubitare della veridicità di queste dicerie, mentre gli altri che non provavano alcun sospetto rimasero a bocca spalancata ed esclamarono:"Ma è un mostro!"


Comunque Chu Feng non aveva il tempo di ascoltare le grida di sorpresa della folla.
Il sudore gli rigava la fronte, non poteva davvero sottovalutare la forza di quel pugno. Gong Luyun era davvero abile.


Comunque, anche se quell'attacco era stato piuttosto pericoloso, Chu Feng sorrise spudoratamente e disse:"Hai altri due colpi! Se non puoi uccidermi dovrai morire!"


"Umpf, ho solo usato un decimo del mio potere e volevo solo mettere alla prova la tue capacità. Ora non avrò pietà!"


Dopo essere stato provocato dal suo avversario, Gong Luyun si sentì umiliato, così usò la Tecnica Misteriosa e scagliò un altro pugno.


*boom*


Quel colpo era ancora più rapido e forte. Bisognava ammettere che il secondo pugno in effetti era molto più violento rispetto al primo.


Comunque, dopo aver visto la forza del primo attacco, Chu Feng era diventato molto più attento e non sprecò tempo a bloccarlo. Quando arrivò il secondo pugno, usò il suo potere Spirit per confermare la direzione del colpo e usò immediatamente la sua tecnica per schivarlo.


"L'ha schivato... L'ha schivato di nuovo."


"Davvero impressionante. L'ha davvero evitato! Se la prima volta è stato un colpo di fortuna, allora il secondo è dovuto davvero alla sua abilità."


Risuonarono di nuovo delle grida assordanti. Erano molto più entusiaste rispetto a prima perché la folla era stata sorpresa dal talento e dalla forza di Chu Feng. Erano scioccati dalla sua forza, ma in confronto agli osservatori divertiti, le persone in buoni rapporti con Gong Luyun si accigliarono e iniziarono ad innervosirsi.


Gong Luyun avrebbe dovuto uccidere il suo avversario in tre colpi, altrimenti avrebbe dovuto suicidarsi. Quelle erano le parole audaci che aveva detto lui stesso, naturalmente non se le sarebbe potute rimangiare.


Eppure al momento, dopo due attacchi, non solo Chu Feng non era morto, non era stato minimamente ferito. Se Gong Luyun non avesse potuto ucciderlo, allora sarebbe morto lui.


Perfino Gong Luyun stesso era inquieto. Delle gocce di sudore comparvero sulla sua fronte. Stava esitando, esitando su quanta forza avrebbe dovuto usare per uccidere Chu Feng. Dopotutto la differenza di coltivazione tra di loro era vasta e in effetti era uno dei più importanti discepoli della giovane generazione della Provincia Azzurra.


Se avesse dovuto usare tutte le sue forze per uccidere Chu Feng che era solo all'Origin realm, anche se avesse vinto, sarebbe stato deriso. Per questo prima non aveva usato tutte le sue energie, ma ora sapeva che non poteva più trattenersi. Doveva usare tutto il suo potere altrimenti sarebbe diventato davvero lo zimbello di tutti.


Mentre guardava il buco nel campo provocato dall'attacco di Gong Luyun, Chu Feng si asciugò il sudore dalla fronte e poi provocò il suo avversario:"Gong Luyun, è il tuo ultimo colpo! Sei pronto a suicidarti?"


"Non essere così sfacciato, ti farò sperimentare il mio vero potere. Muori!!"


*whoosh*


Gong Luyun gridò con rabbia, ma non attaccò immediatamente. Avanzò e il suo corpo scomparì. Quando riapparve era arrivato dietro Chu Feng.


Strinse il pugno destro che iniziò a brillare. Un terrificante potere Profound si radunò nella sua mano e in quell'istante era già stato scagliato verso Chu Feng. La pressione di una coltivazione al quarto livello del Profound realm aveva già sigillato ogni via di fuga al ragazzo. Chu Feng non poteva più scappare.
                

