---
weight: 2500
title: Capitolo 250 - Espandere i tuoi Orizzonti
pubDate: 2024-06-02T00:13:16.367Z
tags:
    - mga
---


CAPITOLO SPONSORIZZATO ringraziamo akisame!
30 Capitoli in coda, 0/3€ Donazione
-Schadenfreude


"Che tecnica marziale potente! Questa forza... è di livello 6?"


"No, non lo è. È di livello 5 che proviene dalla Tenuta del Principe Qilin, i famosissimi Diecimila Cavalli al Galoppo!!"


"È della Tenuta del Principe Qilin? Hanno le migliori tecniche marziali, ma non le passano mai agli estranei! Dove l'ha imparata?"


"Non sei ben informato. Al momento Gong Luyun ha un nonno adottivo incredibile, Lord Lin Ran, il direttore capo del clan Lin della Tenuta del Principe Qilin! Con il suo supporto, quale tecnica marziale non può imparare Gong Luyun?"


"Allora è così... Quindi significa che il supporto dietro a Gong Luyun è davvero incredibile, ma allora perché rimane nella Scuola del Drago Azzurro?"


"Ciò che è più importante è se è capace di usare questa abilità. Anche se è una tecnica potente, è molto difficile da apprendere."


"Troppo impressionante. Le tecniche normali non possono reggere al confronto. Come risponderà questa volta Chu Feng?"


I Diecimila Cavalli al Galoppo di Gong Luyun facevano sospirare d'ammirazione la folla. Allo stesso tempo tutti incollarono gli sguardi su Chu Feng. Volevano vedere come avrebbe reagito il ragazzo.


"Che Diecimila Cavalli al Galoppo. Allora io userò la tecnica 'Diecimila Frecce per i Cavalli'!"


Chu Feng piegò una gamba in avanti e una indietro. Formò un arco con la sua mano sinistra e una freccia con la destra. Poi iniziò a scoccare innumerevole frecce dorate verso i cavalli galoppanti.


*whoosh whoosh whoosh whoosh*


*hiii hiii hiii hiii*


Chu Feng non mancò un colpo. I cavalli iniziarono a cadere uno dopo l'altro nitrendo miserabilmente. Dopodiché formarono strati di potere Origin e scomparvero. La tecnica di quinto livello della Tenuta del Principe Qilin ritenuta così forte era stata dispersa facilmente dall'Arco dalle Cento Trasformazioni.


"Tsk tsk tsk, tutto qui? Non hai imparato le tecniche marziali della tua scuola e devi apprendere quelle di qualcun altro. Porti davvero vergogna al fondatore della mia Scuola del Drago Azzurro!" Lo derise Chu Feng.


"Quindi significa che ha appena usato una tecnica della Scuola del Drago Azzurro? Forte, davvero forte! Nonostante non sembri così potente, nelle mani di Chu Feng sembra formidabile e ha ucciso facilmente i Diecimila Cavalli al Galoppo di Gong Luyun!"


"Come dicono le leggende, non importa quanto siano forti le tecniche marziali, devono essere usate dalla persona giusta. Perfino delle tecniche di infima qualità possono mostrare un'incredibile potenza nelle mani degli esperti."


Le parole di Chu Feng fecero riflettere molte persone tra la folla. Tutti furono impressionati dal ragazzo, mentre la coltivazione poteva essere aumentata temporaneamente usando un metodo speciale, la comprensione delle tecniche dipendeva solo dal talento.


"Parole inutili. Le persone come te possono solo rimanere nella Scuola del Drago Azzurro per tutta la vita. Non conoscerai mai delle tecniche marziali davvero potenti."


"Oggi ti lascerò espandere i tuoi orizzonti. Ti farò vedere una tecnica marziale che non hai mai visto prima. Una leggendaria tecnica marziale di livello 6!"


Gong Luyun era davvero agitato. Scosse la sua grossa manica e l'aria attorno a lui iniziò a riempirsi di potere Profound. Un gas gelido cominciò a diffondersi velocemente. Perfino il pubblico sentì un po' di freddo.


L'aria fredda che permeava il campo da combattimento era ancora più terrificante. Il ghiaccio si stava estendendo per il pavimento e si stava avvicinando a Chu Feng. Il campo di arti marziali sembrava cosparso di neve.


"Questo gelo agghiacciante. Questa potenza, che sia una delle tecniche marziali uniche della Tenuta del Principe Qilin, la tecnica marziale di livello 6, Atmosfera Gelata?"


"Di livello 6?! È davvero di livello 6! Questa è indubbiamente la forza di una vera tecnica marziale di livello 6! Davvero impressionante, Gong Luyun ha appreso un'abilità così forte!"


C'era un grande divario tra le tecniche marziali di livello 5 e quelle di livello 6. Tutti nell'arena avevano sentito l'influenza dell'Atmosfera Gelata. Gli esperti non ebbero alcun problema, ma alcuni discepoli della corte interna ed esterna della Scuola del Drago Azzurro non riuscirono a resistere al freddo. Non ebbero altra scelta se non andarsene velocemente, molti svennero perfino.


"Il tuo nonno adottivo ti tratta davvero bene. Ti ha anche passato un'abilità segreta." Mentre sentiva questo freddo, Chu Feng non poté non ripensare a quando Lin Ran stesso aveva usato questa tecnica per cercare di ucciderlo nella Gola dei Cento Suoni.


L'Atmosfera Gelata di Lin Ran in effetti era potente e Chu Feng non avrebbe osato provare ad affrontarla direttamente. Comunque quella di Gong Luyun mancava di un po' di esperienza e non rappresentava una minaccia per lui.


"Umpf. Sei informato ma sembra che morirai. Non importa quanto sei forte, non riuscirai a resistere alla mia Atmosfera Gelata. È finita per te, muori!"


Gong Luyun sbuffò freddamente. Ne aveva avuto abbastanza di questo incontro. Anche se avesse vinto, avrebbe comunque perso la faccia visto che era stato messo alle strette da una persona al settimo livello dell'Origin realm. Quindi voleva davvero uccidere in fretta Chu Feng e l'Atmosfera Gelata era il suo asso nella manica più formidabile.


*silalala*


La corrente fredda si solidificò formando diverse bestie feroci che snudarono le zanne e attaccarono Chu Feng dopo averlo circondato. L'aria stava perfino condensando dei fiocchi di neve nell'aria.


"Troppo spaventoso. Nelle mani di Gong Luyun, una tecnica marziale di livello 6 mostra un potere estremo. Perfino noi non possiamo resistere, stavolta sembra che Chu Feng non avrà molta fortuna."


"Vero. Nonostante il suo talento sia terrificante, di fronte ad una tecnica marziale di livello 6 non può contare sulla forza e il talento. A meno che non abbia anche lui un'abilità simile, non avrà modo di respingere questa Atmosfera Gelata!"


Di fronte a questo freddo, perfino molti capiscuola sul posto si sentirono sotto pressione. Aspettavano impazientemente di vedere se anche Chu Feng avesse compreso una tecnica marziale di livello 6.


Dato che il ragazzo aveva creato un miracolo dopo l'altro, molti non dubitarono che anche lui ne possedesse una.


Comunque erano sicuri che, se non fosse stato così, allora Chu Feng sarebbe stato spacciato.


