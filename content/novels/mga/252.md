---
weight: 2520
title: Capitolo 252 - Infrangere le Regole
pubDate: 2024-06-02T02:13:16.367Z
tags:
    - mga
---
        
CAPITOLO SPONSORIZZATO ringraziamo akisame!
28 Capitoli in coda, 0/3€ Donazione
-Schadenfreude 


"Gong Luyun, anche se ti uccidessi diecimila volte non potrei sfogare tutto il mio odio a causa delle malvagità che hai commesso sterminando la mia famiglia. Uccidere solo te non è abbastanza, manderò tutto il tuo clan all'inferno insieme a te."


Disse Chu Feng mentre teneva Gong Luyun per i capelli e fissava il suo volto sfigurato.
Anche se Gong Luyun sembrava spaventoso, non era paragonabile all'espressione feroce di Chu Feng.


La rabbia che aveva represso per molto tempo era emersa completamente. Non poteva estinguerla con un po' di parole o uccidendo un po' di persone. Un debito di sangue dev'essere ripagato col sangue.
Naturalmente si sarebbe vendicato con ancora più durezza e avrebbe massacrato tutto il clan di Gong Luyun.


"Oh... Ti sopravvaluti troppo. Credi davvero di potermi uccidere? Se credi di poterlo fare, allora provaci!" Gong Luyun sorrise con sicurezza.


"Credi che non possa farlo? Va bene, vediamo se lo posso fare o no!"


Chu Feng diede un calcio alla mascella di Gong Luyun, era stato un colpo così potente che lo scagliò in aria.


"Ahh!" Dopo un po' di piroette cadde a terra e gridò miserabilmente. Il colpo gli aveva spaccato la mascella e gli provocava un dolore insopportabile.


*hmm* Poi Chu Feng gli pestò il braccio. Nella sua mano destra apparve una mannaia dorata. La sua espressione era sinistra e stava sorridendo freddamente. Guardò con indifferenza Gong Luyun e disse:


"Hai detto che, se oserò toccarti anche un dito sarebbe una catastrofe? Bene, toccherò cinque delle tue dita."


*whoosh* Chu Feng menò un fendente e tagliò le dita della sua mano.


"Aaaaaaaahhhh"


Gong Luyun, che si era appena calmato, gridò di nuovo a squarciagola. Come diceva il proverbio "Le dita sono connesse al cuore", di sicuro era un dolore inimmaginabile.


Inoltre per un praticante di arti marziali come Gong Luyun le dita erano importantissime. Molto probabilmente provava un dolore psicologico ancora maggiore rispetto a quello del suo corpo.


Gong Luyun non poteva più parlare. Poteva solo ululare di dolore, ma si riempì comunque di intento omicida. Guardò con ferocia Chu Feng come se stesse pensando:"Sei morto. Sei morto! Osi farmi questo? Morirai sicuramente!!"


"Cosa? Ti piace molto? Va bene, ti aiuterò. Ti farò diventare una persona senza dita."
Tuttavia come poteva Chu Feng temerlo? La lama tagliò di nuovo verso il basso e tranciò il resto delle dita di Gong Luyun.


"Oh cielo! C-c-cosa..."


Questa scena spaventò tutto il pubblico. Non si sarebbero mai immaginati che Chu Feng non avrebbe ucciso velocemente Gong Luyun e invece lo avrebbe fatto a pezzi poco a poco di fronte alla folla.


Per Gong Luyun non era solo una tortura fisica, ma anche mentale. Una persona così insignificante come Chu Feng lo stava mutilando, lui che era una persona importante nella Provincia Azzurra.


Per lui era l'umiliazione più grande.


"Chu Feng è davvero spietato. Se si saprà in giro di questo incontro, Gong Luyun perderebbe completamente la faccia."


"Chu Feng è troppo pazzo. Si è dimenticato di Gong Tianping? Ha dimenticato Lin Ran? Permetteranno davvero a Chu Feng di tormentare Gong Luyun in questo modo?"


"Oggi Lin Ran non è nemmeno qui. Nonostante Gong Tianping in effetti sia forte, non hai visto gli Sciamani della Gilda del Mondo degli Spiriti? Se Gong Tianping osa infrangere le regole e interviene, penso che dovrà fare attenzione a non offenderli."


In quel momento il pubblico iniziò ad agitarsi, voleva sapere come sarebbe finita e se le due organizzazioni dietro i due geni sarebbero intervenute o no.


Molti non vedevano l'ora di assistere ad un bello spettacolo, comunque altri sapevano che era impossibile.


Nonostante le due organizzazioni fossero estremamente forti, proprio per la loro posizione elevata, non potevano ignorare le regole di un incontro all'ultimo sangue. Solo Chu Feng e Gong Luyun sarebbero stati i personaggi principali nell'incontro di oggi. Tutti gli altri sarebbero stati solo degli osservatori.


Alcune persone pensavano anche che poteva succedere di tutto. Gong Tianping non sarebbe rimasto a guardare la morte di suo figlio senza fare nulla. Se Chu Feng l'avesse davvero ucciso, Gong Tianping sarebbe intervenuto anche a costo della vita.


Inoltre Lin Ran stravedeva per Gong Luyun così tanto che gli aveva tramandato tutte le sue tecniche marziali. Come poteva rimanere a guardare mentre il suo nipote adottivo veniva tormentato e ucciso in quel modo?


"Fermo!!"


Alla fine risuonò un grido infuriato da una certa area tra i posti nel pubblico. Molte persone si alzarono dal loro posto e caricarono verso il palco. Erano gli uomini della città della Tartaruga Nera e la persona che aveva urlato era il padre di Gong Luyun, il Lord Gong Tianping.


*whoosh whoosh whoosh*


Allo stesso tempo Zhuge Liuyun e i Sei Protettori si alzarono di scatto dai loro posti e si fermarono di fronte all'esercito della città della Tartaruga Nera.


"Gong Tianping, questo è un incontro all'ultimo sangue. Nessuno può interferire. Intendi infrangere le regole?" Domandò ad alta voce Zhuge Liuyun.


"Che si fottano le vostre dannate regole! Oggi porterò via mio figlio. Ucciderò chiunque osi bloccarmi!"


Gong Tianping sembrò perdere ogni razionalità. Ondeggiò la sua manica e spinse via con una forte raffica Zhuge Liuyun e i Sei Protettori. Era davvero determinato a portare via Gong Luyun a qualunque costo.


Ma ben presto discese una brezza che permise a Zhuge Liuyun e agli altri di atterrare senza rimanere feriti.


"Cosa sta succedendo?"


Rimasero tutti sbalorditi di fronte ad una scena del genere. Perfino Gong Tianping ne fu sorpreso perché era stato chiaramente un esperto a salvare Zhuge Liuyun e gli altri.


In quel momento tutti puntarono lo sguardo sulla gente della Gilda del Mondo degli Spiriti, ma videro che il gruppo era ancora seduto dov'era e non si era nemmeno mosso. Sembrava che non avessero intenzione di interferire.


Mentre tutti stavano cercando di capire chi fosse appena intervenuto, risuonò all'improvviso la voce di un vecchio.


"Gong Tianping, vedremo se sarai capace di ignorare le regole della mia Scuola del Drago Azzurro."
        



