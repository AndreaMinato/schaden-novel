---
weight: 2590
title: Capitolo 259 - Ti Lascerò Essere uno Stupido Presuntuoso
pubDate: 2024-06-02T09:13:16.369Z
tags:
    - mga
---
                
CAPITOLO SPONSORIZZATO ringraziamo akisame!
23 Capitoli in coda, 0/3€ Donazione
-Schadenfreude 


"Bastardo! Per salvare quelle due non ti preoccupi della mia vita? Se morirai non potrò sopravvivere nemmeno io!" Gridò come una pazza Ovetto.


"Non devi mentirmi. Ho già chiesto al riguardo. Dopo che lo Sciamano muore, il contratto si dissolverà, ma lo spirito non scomparirà. Tornerà solo nel Mondo degli Spiriti." Rispose Chu Feng sorridendo, ma con un tono colpevole.


"Assurdità! Non capiscono un cavolo, sono stata sigillata nel tuo corpo. Se fossi potuta tornare nel Mondo degli Spiriti me ne sarei già andata! Perché sarei rimasta sempre rinchiusa nel tuo Mondo degli Spiriti?" Rimproverò aspramente Ovetto.


"Non dire altro, ho già deciso. Comunque in effetti puoi biasimarmi per la mia inutilità." Chu Feng ridacchiò con amarezza e colpì verso il suo inguine.


"Noooooo!!"


Tutte le persone preoccupate per Chu Feng gridarono a squarciagola. Perfino le persone che non avevano alcun rapporto con lui non riuscirono più a guardare. Chu Feng si stava sacrificando per loro.


*bang*


Comunque proprio quando stava per ferirsi, una mano apparse dal nulla e afferrò il polso di Chu Feng. I movimenti del ragazzo si fermarono e allo stesso tempo la voce di un vecchio disse ridacchiando.


"Oh... Sei piuttosto spietato perfino con te stesso. Non vuoi nemmeno i tuoi gioielli? Non vuoi fare l'amore con una donna e avere figli?"


Dopo aver sentito queste parole, l'espressione di Chu Feng cambiò drasticamente. Si rallegrò quando vide il proprietario di quella voce.


L'Anziano indossava un'armatura dorata e aveva un sorriso gentile. Era un volto familiare, era il Senior misterioso che Chu Feng aveva visto quel giorno nella Gola dei Cento Suoni.


"Chi è?"


Allo stesso tempo le persone nell'arena rimasero scioccate. Il vecchio era apparso troppo velocemente e nessuno era riuscito a capire da dove fosse spuntato fuori. Era apparso proprio come un fantasma.


La folla non era sbalordita solo dalla sua coltivazione incredibile, ma anche perché, nonostante indossasse l'armatura della Tenuta del Principe Qilin, aveva salvato Chu Feng.


"Qi... Qi Fengyang!!" Gridò qualcuno per la sorpresa. La persona che l'aveva riconosciuto era proprio Lin Ran.


"Cosa? Qi Fengyang?! È il capo della clan Qi della Tenuta del Principe Qilin?"


Dopo aver sentito questo nome, quasi tutti sussultarono. Qi Fengyang era una delle persone più potenti della Provincia Azzurra.


Nella Tenuta del Principe Qilin esistevano due clan: Qi e Lin. La persona che li governava era il Lord della Tenuta ed era quindi l'uomo con la posizione più prestigiosa.


A parte lui, le persone più potenti ed influenti erano i capi dei due clan. Lin Ran era solo un direttore principale del clan Lin ed era di un grado inferiore rispetto al capo. Qi Fengyang invece governava il clan Qi, quindi aveva un potere superiore a quello di Lin Ran.


Inoltre c'era sopratutto da ricordare che Qi Fengyang era già arrivato al nono livello del Profound realm da molti anni. Era veramente al picco del suo stadio. Sia per posizione, che per influenza e coltivazione era superiore a Lin Ran.
Perché un uomo del genere era apparso lì?


Lin Ran era venuto per aiutare il suo nipote adottivo, ma per chi era apparso Qi Fengyang? Perché aveva salvato Chu Feng? Era venuto ad aiutarlo?


Molte persone iniziarono a farsi queste domande, ma nessuno riuscì a pensare ad una risposta. D'altra parte Qi Fengyang sorrise con indifferenza e disse"Hai proprio un bel coraggio Lin Ran! Osi ignorare le regole della tenuta ed uccidere innocenti?!"


"Questo Chu Feng ha ucciso il mio nipote adottivo, perché non dovrei ucciderlo?" Chiaramente Lin Ran aveva un po' di paura perché il suo tono non era più prepotente come prima.


"Oh? Dopotutto è solo un nipote adottivo. È una giustificazione per fare delle azioni del genere? Se un mero nipote adottivo ti ha fatto iniziare un massacro, allora devo intervenire ancora di più perché Chu Feng è un mio caro amico!" Qi Fengyang si avvicinò a Chu Feng e, sporgendo il petto, alzò la testa e diede una pacca sulla spalla del ragazzo.


"Cosa? Non ho sentito male, vero? Senior Qi Fengyang è un suo caro amico? Cosa..."


Ci fu del tramestio tra la folla e perfino Li Zhangqing, Zhuge Liuyun e gli altri erano rimasti a bocca aperta.


Un giovane come Chu Feng era un caro amico di Qi Fengyang, che era una persona così importante? Questa notizia era davvero esplosiva!


Comunque l'espressione di Su Hen batteva tutte le altre. Qi Fengyang era una persona importantissima con cui nemmeno lui aveva l'opportunità di interagire. Era un personaggio con cui desiderava davvero avere una connessione, ma non aveva alcuna possibilità di farlo.


E quel vecchio era un caro amico di Chu Feng.
Alla fine poté solo schiaffeggiarsi con forza per due volte perché, dannazione, non aveva avuto il minimo giudizio.


"Qi Fengyang. Oggi devo uccidere Chu Feng. Non creda che non oserei attaccarla solo perché è il capo del clan Qi."


Vedendo che il vecchio era determinato a proteggere il ragazzo, Lin Ran non sprecò più fiato. Emanò di nuovo un'aura incredibile e il gas nero si sollevò nuovamente.


"Ohohoh? Credi di essere così forte ora? Dopo aver assunto quella pillola credi di potercela fare?"


"Vieni pure! Provaci. Vorrei proprio vedere quanto sei forte dopo aver assunto quella Medicina Proibita!" Qi Fengyang non era una persona da stuzzicare. Dopo essersi tirato su la manica mostrando il braccio, il vecchio corse velocemente verso Lin Ran.


"Mi ha costretto a farlo!"


Lin Ran ruggì con rabbia e balzò. Arrivò di fronte a Qi Fengyang e scagliò un pugno ricoperto da gas nero verso di lui.


"Maledetto, torna giù."


Qi Fengyang non lo schivò, sporse una mano formando un artiglio. Afferrò il pugno di Lin Ran e iniziò a far roteare il vecchio.


*whoosh whoosh whoosh*


Lin Ran sembrava una sacco di patate volante e, dopo essere stato fatto roteare per dieci volte venne lanciato a terra. L'impatto fece volare delle rocce in ogni direzione e formò un enorme buco.


Ma non era finita lì. Qi Fengyang continuò a colpire Lin Ran dandogli dei calci e imprecando contro di lui:


"Dannazione, osi essere così impudente con me dopo che hai mangiato qualche pillola da quattro soldi? Vuoi essere così presuntuoso? Allora ti lascerò essere uno stupido presuntuoso!!"
        



