---
weight: 261
title: Capitolo 261 - Misterioso Passante
pubDate: 2024-06-02T11:13:16.370Z
tags:
    - mga
---


CAPITOLO SPONSORIZZATO ringraziamo akisame!
21 Capitoli in coda, 0/3€ Donazione
-Schadenfreude 


Mentre guardava il volto sorridente di Qi Fengyang, Chu Feng esitò per un po', ma poi rise e disse:"Fratello!"


"Ahh, così va bene!" Dopo aver sentito questa risposta, il sorriso di Qi Fengyang divenne ancora più radioso. Alzò la testa, si guardò attorno e disse ad alta voce.


"Ascoltate tutti! D'oggi in avanti Chu Feng sarà mio fratello. Chiunque oserà maltrattarlo farà un affronto nei miei confronti. Finché io, Qi Fengyang, vivrò, non lo perdonerò assolutamente."


"Inoltre la Scuola del Drago Azzurro ha già i requisiti per diventare un'accademia di primo livello, anche solo perché c'è mio fratello qui. Inoltre, la coltivazione del caposcuola Li è già sufficiente per farla diventare di primo livello."


"Perciò, caposcuola Li, le chiederò direttamente. Perché non approfittare di questa opportunità ed iniziare un raduno nella Scuola del Drago Azzurro per questa promozione?" Disse sorridendo Qi Fengyang.


"Può disporre di ogni cosa Lord Qi." Li Zhangqing naturalmente non avrebbe osato opporsi e, in realtà, lui stesso desiderava aumentare il grado della propria scuola. Dato che c'era un'opportunità del genere al momento, ovviamente non avrebbe voluto perdersela.


"Ahah! Bene! La faremo oggi. Per festeggiare la promozione della scuola in cui è il mio giovane fratello, la mia Tenuta del Principe Qilin darà un contributo. Tra due giorni, sempre qui, la Scuola del Drago Azzurro terrà un raduno per questa promozione!"


"Saranno tutti ben accetti, non c'è bisogno di andarsene. Rimanete pure per altri due giorni, perché non partecipare anche al raduno?"


Qi Fengyang era estremamente contento e anche le altre persone nell'arena naturalmente erano incredibilmente entusiaste. Era davvero onorevole partecipare ad un raduno che avrebbe condotto Qi Fengyang.


Inoltre l'attuale Scuola del Drago Azzurro aveva davvero la forza per avanzare di livello. Figuriamoci con la forza di Li Zhangqing e il potenziale di Chu Feng, anche solo il supporto di Qi Fengyang era un motivo sufficiente affinché le altre scuole trattassero l'accademia con serietà.


Comunque c'erano anche alcune persone piuttosto avvilite come Gong Tianping, che si stava addolorando per la perdita di suo figlio. Era particolarmente avvilito anche perché non aveva modo di vendicarsi per lui. Così non rimase per partecipare al raduno e si limitò a tornare tristemente nella città della Tartaruga Nera insieme al suo esercito.


Gli Anziani e i capi delle scuole di primo livello che erano venuti con lui invece scelsero di rimanere. Di fronte al potente nome di Qi Fengyang, abbandonarono con decisione Gong Tianping e cercarono di entrare in buoni rapporti con la Scuola del Drago Azzurro.


Questo avvilì ancora di più Gong Tianping. Mentre era addolorato per la perdita di suo figlio, i suoi alleati l'avevano abbandonato e volevano fraternizzare con il nemico. La situazione era peggiorata ulteriormente e la sua vendetta sembrava sempre più impossibile da compiere.


Ma le persone più scoraggiate erano i membri del clan Li. Per ordine di Qi Fengyang, i guerrieri dalla grande reputazione divennero dei servi.


Scelsero il posto, disposero tavoli e sedie, spazzarono il terreno, organizzarono e prepararono cibo e bevande... Era tutto loro responsabilità e, anche se erano incredibilmente contrariati, non osarono lamentarsi minimamente perché temevano troppo Qi Fengyang.


Molti ospiti non riuscirono ad abituarsi così facilmente ai grandi guerrieri della Tenuta del Principe Qilin che versavano del tè per loro. Li spaventava e temevano che si sarebbero vendicati per questo, ma in seguito si tranquillizzarono.


Questo perché Qi Fengyang aveva detto che, se fosse successo qualcosa agli ospiti, l'avrebbe fatta pagare al clan Li, indipendentemente se fosse stata opera loro. Quindi naturalmente non avrebbero osato ferirli.


Comunque Qi Fengyang sapeva quando trattenersi. Nonostante la maggior parte degli uomini del clan Li fossero rimasti per completare i preparativi, lasciò che venti membri dalla coltivazione decente se ne andassero.


L'aveva fatto per far tornare Lin Ran nella Tenuta del Principe Qilin. Nonostante Qi Fengyang fosse estremamente scontento del comportamento del direttore, dopotutto faceva parte del clan Lin. Poteva dargli una lezione, ma non ucciderlo.


"Coff coff coff..."


Sulla strada di ritorno per la Tenuta del Principe Qilin, venti esperti a cavallo scortavano una lussuosa carrozza.
A volte risuonavano dei forti colpi di tosse e occasionalmente dei gemiti.


"Questo Qi Fengyang ha davvero esagerato. Dopo che torneremo alla Tenuta del Principe dobbiamo riferirlo al Lord per far sì che punisca Qi Fengyang." Disse con un'espressione contrariata una giovane guardia.


"Cosa ne sai? Perfino il capo non può fare nulla. Credi davvero che il Lord della Tenuta ti ascolterà? Credi che non sappia nulla? Chi credi che sia più importante, Qi Fengyang o Lord Lin Ran?"


"Inoltre le sue ferite non sono state causate da lui, sono gli effetti collaterali di quella Medicina Proibita." Ricordò un guerriero di mezz'età.


"È la Medicina Proibita? Questo tipo di contraccolpo è davvero troppo doloroso e non posso davvero sopportare di vedere Lord Lin Ran in questo stato." Il volto del giovane era pieno di preoccupazione e riluttanza.


Ma proprio in quel momento la guardia più avanti gridò:
"C'è qualcuno davanti!!" Le venti guardie entrarono in allerta.


In effetti c'era una persona per strada. Era seduta in mezzo alla via e indossava un cappello a cono. Non si vedeva che aspetto avesse, ma bloccava la strada.


"Siamo i membri del clan Li della Tenuta del Principe Qilin! Presto spostati!" Gridò una delle guardie.


Comunque la persona rimase dov'era, non ebbe alcuna reazione, come se non avesse sentito le parole della guardia.


"Ehi! Sto parlando a te! Non mi senti?" Gridò di nuovo la guardia, ma ancora fu ignorato.


"Dannazione, vuoi davvero morire." Il guerriero che era già infuriato, balzò giù dal cavallo e si avvicinò a quella persona.


In quel momento le altre guardie iniziarono a sogghignare, sapevano cosa voleva fare l'uomo. Se avesse voluto uccidere quella persona, avrebbe soltanto scagliato un attacco. Sarebbe stato sufficiente per farlo a pezzi, quindi non c'era bisogno di avvicinarsi.


Il motivo per cui stava camminando verso di lui era perché voleva torturare per un po' quella persona così sconsiderata. I guerrieri erano pieni di rabbia, così volevano sfogarla su un passante che non aveva alcuna considerazione.


"Tu, alzati." La guardia si avvicinò alla persona che era per strada e stese la mano cercando di afferrare i suoi vestiti.


*whoosh*


Ma un fendente a mezzaluna tagliò il suo polso schizzando sangue. Dopodiché un altro colpo fece volare la testa della guardia, che poi cadde a terra.
        



