---
weight: 2690
title: Capitolo 269 - Improvviso Aumento di Potere
pubDate: 2024-06-02T19:13:16.371Z
tags:
    - mga
---
                
CAPITOLO SPONSORIZZATO ringraziamo Hiruma!
13 Capitoli in coda, 0/3€ Donazione
-Schadenfreude 


"Perché?" Le parole di Ovetto avevano un po' spiazzato Chu Feng. Chiaramente il Fondatore Drago Azzurro era stato di grande aiuto per lui, perché non avrebbe dovuto fidarsi di lui?


"Ah, sei ancora troppo giovane. Ti fidi completamente di lui perché gli sei grato e perché è il fondatore della tua scuola? Se la consideri da questa prospettiva, pensaci bene, tu sei degno della sua fiducia? Perché dovrebbe fidarsi di te?"


"È l'esperto numero uno che mille anni fa ha spadroneggiato per le Nove Province.
Di sicuro la mentalità di una persona del genere non è così semplice. Dato che ha scoperto la mia presenza e il tuo fisico speciale, è evidente che sia molto potente."


"Se non erro, in passato non è stato l'unico ad aver esplorato la Tomba dell'Imperatore. Le decine di migliaia di ossa che abbiamo visto probabilmente sono stati i sacrifici che sono entrati nella tomba insieme a lui."


"L'ha detto anche lui. Nelle profondità della tomba ci sono molti resti all'Heaven realm. È evidente che deve aver radunato molti esperti delle Nove Province quando ha esplorato la Tomba dell'Imperatore."


"Comunque perché solo lui è sopravvissuto dopo che sono entrati così tanti guerrieri? Di fronte ad un nemico così potente perfino la coscienza verrebbe dispersa con un colpo, eppure lui è sopravvissuto e ha anche ottenuto un tesoro."


"Inoltre hai detto anche tu che è riuscito ad ottenere una coltivazione del genere perché ha contato sulle risorse della Tomba dell'Imperatore. Perciò deve aver compreso di più riguardo a quel luogo, quindi la morte di quelle persone..."


Prima che finisse di parlare, Ovetto fu interrotta da Chu Feng:"Basta, so cosa stai cercando di dire. Intendi dire che le persone morte esplorando la Tomba dell'Imperatore sono state tutte usate dal fondatore, vero?"


"Esatto. Se quelle persone sono veramente entrate nella Tomba dell'Imperatore insieme a lui, dovrà averle usate. È molto sinistro, credi davvero che sia degno di fiducia?" Disse con fermezza Ovetto.


"Considerando che i tuoi sono solo sospetti, anche se quelle persone fossero davvero state uccise da lui, potevano essere dei nemici o guerrieri con intenzioni ostili.
Comunque è passato già molto tempo e la morte di quelle persone non mi riguarda, non voglio indagare al riguardo."


"Per quanto riguarda la sua affidabilità... non sono così stupido, starò attento. Inoltre, quando sarò diventato uno Sciamano dal Mantello Viola, anche se volesse usarmi, non avrebbe modo di farmi del male." Disse con sicurezza Chu Feng.


"Va bene, considerala come una mia diffidenza. Dopotutto è estremamente difficile per una vecchia volpe come lui fidarsi di una persona così facilmente." Ovetto non disse altro vedendo la sicurezza di Chu Feng.


Dopodiché tornò nella zona principale della Scuola del Drago Azzurro. Prima Chu Feng si recò nella residenza di Su Mei.


Dopo la loro breve conversazione prima della sua partenza per la Provincia Spirit, i due non avevano più avuto l'occasione di parlare. A Chu Feng mancava molto la ragazza e, dato che aveva del tempo in più oggi, naturalmente avrebbe voluto farsi una bella chiacchierata con lei.


Sulla strada, tutti i discepoli e gli Anziani gli avrebbero porto i loro rispetti. Poteva anche sentire dei gridolini mentre passava vicino a gruppi di discepole.
Con la coda dell'occhio notò che delle ragazze avevano lo sguardo incollato su di lui come dei lupi.


Chu Feng si sentì soddisfatto, era il rispetto ottenuto grazie alla sua forza. Almeno nella Scuola del Drago Azzurro non era più il moccioso deriso da tutti, era il discepolo numero uno con cui ogni discepolo avrebbe voluto fare amicizia.


Comunque scoprì che Su Mei non era nella scuola. Così Chu Feng andò nella residenza di Su Rou, ma nemmeno lei era presente. All'inizio si preoccupò un po' perché credeva che non fosse normale che le due ragazze scomparissero allo stesso tempo.


Ma dopo aver saputo che stava arrivando il compleanno del loro fratello maggiore, il ragazzo si rilassò.


"Chu Feng, ho avuto un po' di difficoltà a trovarti!" All'improvviso risuonò una voce familiare da dietro di lui.


"Caposcuola." Dopo essersi voltato, Chu Feng scoprì che Li Zhangqing stava sorridendo verso di lui.


"La sua aura..." Ma ciò che lo sorprese era il cambiamento dell'aura del vecchio. Non era più al settimo livello del Profound realm, ma all'ottavo.


La coltivazione era come quella di Lin Ran prima di utilizzare la Medicina Proibita! Era entrato nel picco del Profound realm, era un grado sbalorditivo.


"Ahah, all'inizio avevo intenzione di avanzare prima dell'incontro all'ultimo sangue tra te e Gong Luyun, ma non ho potuto farlo se non pochi giorni dopo. È accaduto quasi un disastro nella mia Scuola del Drago Azzurro."


"Fortunatamente avevi delle connessioni con Lord Qi Fengyang, altrimenti i mille anni di storia della mia scuola sarebbero stati distrutti durante questa generazione." Disse con un tono spiritoso Li Zhangqing.


"Oh... Caposcuola, detta così mi fa davvero vergognare." Chu Feng si sentiva in colpa perché, se Qi Fengyang non fosse arrivato, quel giorno la Scuola del Drago Azzurro sarebbe stata davvero annientata e sarebbe stata colpa sua.


"Ahah, sai ancora come vergognarti uh? Vieni vieni! Bevi un po' di tè con me.
Ho un po' di cose da discutere con te." Mentre vedeva l'espressione imbarazzata di Chu Feng, Qi Zhangqing rise fragorosamente.


Chu Feng venne portato in un padiglione un po' più tranquillo. Poi, con un cenno, il vecchio porse dei libri al ragazzo e disse:"Guarda."


"Questi sono...!!" Subito dopo averli visti, balzò per lo spavento. Chu Feng aveva scoperto con stupore che c'erano delle Tecniche Misteriose di livello intermedio e una tecnica marziale di livello 6. Erano tutte creazioni del Fondatore Drago Azzurro ed erano abilità uniche tramandate da un esperto di massimo livello.


"Come poteva il Fondatore Drago Azzurro non possedere Tecniche Misteriose di livello intermedio o tecniche marziali di livello 6? Comunque, dato che eravamo in declino e temevo che le altre accademie avrebbero cercato di attaccarci e derubarci, non le ho mostrate al pubblico."


"È meglio non mostrare le proprie ricchezze se non si ha la forza di proteggerle. Altrimenti si attrarrebbero dei guai inutili e anche dei pericoli mortali."


"Ma ora è diverso. La mia Scuola del Drago Azzurro è destinata a diventare più potente, quindi è il momento di tirare fuori questi oggetti, altrimenti gli altri ci deriderebbero." Disse Li Zhangqing.


"Caposcuola, ha davvero pianificato tutto con attenzione. È davvero ammirevole." Chu Feng non poté trattenersi dall'unire le mani e porgere i suoi rispetti a Li Zhangqing.


Aveva scoperto che il vecchio non era davvero semplice come sembrava. Le sue azioni non erano state inutili, aveva trovato molti buoni talenti e ora, dopo aver riassunto la posizione come capo dell'accademia, poteva aiutare la crescita di questi talenti.


Inoltre ultimamente Li Zhangqing aveva anche stabilito delle nuove regole. Aveva cambiato la scuola e questo mostrava davvero quanto era aumentato il potere dell'accademia.





