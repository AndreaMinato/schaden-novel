---
weight: 27
title: Capitolo 27 - Strani marchi
pubDate: 2024-05-23T17:13:16.332Z
tags:
    - mga
---


"Chu Yue, sembra che il tuo raccolto non sia stato male." Erano arrivati anche Chu Wei e gli altri.


"Cosa... Siete andati a cacciare Erbe Sky Spirit e ne avete anche prese così tante!" Quando Chu Wei e gli altri avevano visto le Erbe Sky Spirit tra le braccia di Chu Yue, erano rimasti completamente scioccati.


Il prezzo di un'Erba Sky Spirit era equivalente a quello di venti Erbe Ground Spirit. Quindi le 13 erbe di Chu Yue erano già più preziose di qualsiasi cosa che Chu Wei e gli altri avessero ottenuto.


"No, non le abbiamo catturate noi. Mi sono state date da Chu Feng." Mentre Chu Yue lo diceva, mise le 13 Erbe Sky Spirt nella sua borsa.


Quando fece quella mossa, stavano quasi sbavando per il desiderio. Specialmente i due che avevano umiliato Chu Feng prima. Stavano rimpiangendo di aver detto le parole di prima.


A causa della loro provocazione, ora sembravano dei mendicanti con due monete di rame che si vantavano della loro ricchezza di fronte ad una persona con migliaia di monete nelle tasche. Era incredibilmente ridicolo.


"Chu Yue, stai dicendo che ti sono state date da Chu Feng, che sia..."


Chu Wei e gli altri impallidirono quando ricordarono improvvisamente che le borse di Chu Feng erano estremamente piene.


"Chu Wei, Chu Yue, è successa una cosa, Chu Feng, lui..."


In quel momento Chu Xue e gli altri accorsero velocemente, avevano delle espressioni turbate sul volto.


"Chu Xue, cos'è successo? Chu Feng ti ha maltrattata?"


Quando videro l'aspetto spento di Chu Xue e anche le ferite di Chu Gao sulla gamba, tutti dell'Alleanza Chu li circondarono e credettero che fosse stato Chu Feng il responsabile del loro stato.


Quando Chu Xue descrisse gli eventi che erano accaduti, tutti rimasero ammutoliti.


Secondo quanto aveva detto Chu Xue, per salvarla Chu Feng era stato circondato e attaccato da tre esperti al quinto livello dello Spirit realm. Sarebbe dovuto essere in pericolo e anche se non fosse morto sarebbe stato reso invalido.


Ma avevano appena visto Chu Feng. Non solo non aveva un solo graffio, era anche pieno di energie. Non sembrava nemmeno una persona che fosse stata ferita.


E cosa significava? Significava che Chu Feng non avrebbe perso contro tre esperti al quinto livello dello Spirit realm o almeno avrebbe potuto ritirarsi senza subire alcun danno.


Come faceva ad essere così forte? Non volevano nemmeno continuare a pensarci, se l'avessero fatto si sarebbero spaventati ancora di più.


"Chu Yue, hai detto che Chu Feng stava bene?" Chu Xue chiese con un'espressione emozionata, allo stesso tempo credeva che fosse inconcepibile.


"Sì, Chu Feng sta bene. L'abbiamo appena visto." Chu Yue annuì e disse.


"È fantastico, Chu Feng sta bene, meno male... sob..." La sua estrema felicità si trasformò istantaneamente in dolore e Chu Xue si gettò tra le braccia di Chu Yue piangendo, mentre diceva,


"Chu Yue, mi sbagliavo, ci sbagliavamo, solo tu avevi ragione... Chu Feng non è nostro nemico, è il più coraggioso della famiglia Chu... Se non fosse stato per Chu Feng, io sarei... sob..."


Di fronte a quella scena Chu Yue si sentì ancora più soddisfatta, sembrava proprio che Chu Xue avesse cambiato opinione su Chu Feng.


"Pare che ci siamo sbagliati su Chu Feng." Chu Wei sospirò e c'era un po' di vergogna sul suo volto. Sapendo quello che era successo a Chu Xue, tutti guardavano Chu Feng in un modo diverso.


E quando tutti i discepoli se ne andarono dalla Montagna Medicinale Spirit, si formò un gruppo di anziani nel circolo interno della montagna.


In quel momento Su Rou, la maestra del padiglione delle tecniche di arti marziali e vari anziani si erano radunati lì.
Stavano guardando i cadaveri dei tre discepoli in modo accigliato.


Ma nella loro posizione potevano solo guardare e non avevano il diritto di parlare.


Perché, vicino ai corpi, c'era una persona vestita di bianco che stava osservando con attenzione. Quella persona era molto importante per la Scuola del Drago Azzurro ed anche gli anziani principali dovevano comportarsi rispettosamente con lui.


Quell'abito bianco era molto speciale, era pieno di strani marchi e motivi particolari. Era anche molto ampio. Non solo nascondeva i vestiti della persona, ma anche il volto, coprendo tutto il corpo.


"Dopo tutti questi anni è finalmente riapparso." Alla fine provenne la voce di un vecchio dalla veste bianca.


"Anziano Zhuge, state dicendo... è il Cimitero Mille Ossa?" Su Rou si avvicinò e chiese.


"Che altro potrebbe essere oltre al Cimitero Mille Ossa?"


"Gli anziani della corte interna hanno davvero trascurato troppo i loro doveri. L'avete riferito solo dopo la comparsa. Sapete quanto avete ritardato le cose?"


"Semplicemente delle zucche vuote. Siete spazzatura. Perché dovrei aver bisogno di voi?" Rimproverò il vecchio dall'abito bianco. Tutti potevano sentire la sua ira.


"Umpf!" Dopo quella sgridata, l'anziano scosse la sua ampia manica e scomparve senza lasciare traccia.


Dopo che se ne andò, tutti si rilassarono e sospirarono profondamente. Di fronte a quella persona non osavano nemmeno respirare troppo e nessuno aveva osato fargli una domanda come aveva fatto Su Rou.


"Questo vecchio. Non è troppo eccessivo? Questo Cimitero Mille Ossa era già un'illusione e anche gli incantesimi che aveva fatto non potevano individuarlo. Come potevamo sapere che sarebbe apparso!" Disse Su Rou, fumante di rabbia.


"Parlate più basso. È stato molto difficile per la nostra scuola ottenere l'aiuto di questa persona. Non solo noi, anche il capo del Sect deve trattarlo con estremo rispetto. Non possiamo davvero offenderlo." Ouyang cercò di calmare Su Rou, temeva che avrebbe insultato l'uomo vestito di bianco.


"Umpf, so solo che si è unito alla Scuola del Drago Azzurro senza sincerità. Il suo vero obiettivo è cercare i tesori del Cimitero Mille Ossa." Sbuffò freddamente Su Rou.


"Si dice che il Cimitero Mille Ossa contenga tesori, ma sono solo delle voci.
Oggi chiunque ci entri muore, quindi non si può confermare se sia vero o falso."


"Il Cimitero Mille Ossa è un posto pericoloso e sono tutti ansiosi al riguardo. Se Zhuge può distruggere questo Cimitero Mille Ossa, allora che importa se ottiene lui i tesori?"


"Temo solo che non ci riesca." Su Rou piegò le labbra.


"Ragazza, tieni a freno la lingua." Ouyang ovviamente non poteva fare nulla di fronte alla testardaggine di Su Rou,
"Giusto, l'Alleanza Wings ha invitato quel ragazzo?"


"Ahh, quel ragazzo mi fa davvero venire il mal di testa. Ho sentito Su Mei dire che ha rifiutato l'invito." Su Rou sospirò mentre menzionava Chu Feng.


"Oh?" Ouyang si stupì per un po' ma poi disse, "Questo ragazzo è piuttosto interessante."


Chu Feng tornò a casa sua e la prima cosa che fece fu farsi un confortevole bagno. Ma quando si spogliò la sua espressione cambiò immediatamente.


"Questo... Questo è..."


Fissandosi il petto, Chu Feng fece un'espressione disgustata.


Perché era apparso uno strano tatuaggio sul suo petto. Ciò che lo rendeva strano era il fatto che fosse formato da innumerevoli simboli.


Sembrava fossero vivi. Si stavano muovendo sulla pelle di Chu Feng, era terrificante.


Chu Feng cercò di sfregare con forza la pelle del suo petto un po' di volte, provando a togliere quegli strani motivi, ma non importava cosa facesse, quei simboli erano sotto la sua pelle e non poteva sbarazzarsene.


Vedendo i simboli che stavano nuotando nella sua pelle Chu Feng divenne incredibilmente abbattuto, eppure non poteva farci nulla.


"Sembra che non mi sia sbarazzato della maledizione del Cimitero Mille Ossa."


All'improvviso Chu Feng sorrise per il sollievo. Sapeva che questo era un souvenir che il Cimitero Mille Ossa gli aveva lasciato. Che fosse una brutta o una buona notizia, non poteva farci nulla, quindi poteva solo affidarsi al fato.


Decise di non pensarci più. Tanto valeva che fingesse che non fosse accaduto nulla. Così saltò nella vasca e cercò di godersi il bagno.



