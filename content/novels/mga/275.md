---
weight: 275
title: Capitolo 275 - Raduno delle Cento Scuole
pubDate: 2024-06-03T01:13:16.372Z
tags:
    - mga
---


CAPITOLO SPONSORIZZATO ringraziamo Stefano!
7 Capitoli in coda, 0/3€ Donazione
-Schadenfreude 


"Non andare a dire in giro che sono il tuo fidanzato perché non ne sei degna!"


Dopo aver detto queste parole, Chu Feng andò avanti con la sua portantina e se ne andò lasciando dietro una folla di bellezze stordite.


Se il ragazzo avesse detto che loro non erano degne, sarebbe stato comunque ragionevole, dopotutto era un genio. Aveva i requisiti per dirlo. Però chi era Yan Ruyu? La numero uno nella Scuola delle Fate!


In termini di coltivazione poteva essere definita la donna più potente nella giovane generazione della Provincia Azzurra.


In termini di aspetto, se Yan Ruyu avesse detto di essere la numero due, probabilmente nessuno avrebbe osato dire di essere la numero uno. E in effetti, nel cuore di tutti quanti, Yan Ruyu era davvero la bellezza numero uno della Provincia Azzurra.


Inoltre non era presuntuosa e arrogante come molte altre splendide donne. Era la più gentile e amichevole della Scuola delle Fate. Anche se gli altri non l'avrebbero creduto, era la verità.


Inoltre Yan Ruyu non era stata oggetto di alcuno scandalo, proteggeva davvero il suo corpo ed era pura come la giada. Questo aveva suscitato l'ammirazione di quasi tutti i giovani geni delle varie scuole della provincia e il desiderio di sposarla.


Perfino il numero uno della giovane generazione della Provincia Azzurra, Dugu Aouyun, aveva ammesso di ammirare un bel po' Yan Ruyu. Nonostante non l'avesse dichiarato apertamente, tutti sapevano che se lei fosse stata disposta a farlo, Dugu Aouyun l'avrebbe presa come moglie.


Nota Traduzione:"dichiarato apertamente" è 捅破那层窗户纸, letteralmente "fare buchi attraverso le finestra di carta" e significa "confermare un segreto noto a molti".


Comunque, in confronto allo stupore degli altri, Yan Ruyu non provò alcuna furia, invece c'era anche una traccia di senso di colpa nel suo sguardo bello come un fiume di stelle. Mentre guardava Chu Feng andarsene, disse a bassa voce:"Scusa, non volevo davvero mettermi in una situazione difficile, ma..."


"Caposcuola Situ, mi chiedo se lei abbia sopravvalutato Nangong Xiao della sua Scuola della Spada di Qi o se abbia sottovalutato Chu Feng della mia Scuola del Drago Azzurro. Alla fine è stato un risultato piuttosto sorprendente per lei, vero?"


C'erano tre figure nascoste nella foresta. Erano i capi delle tre scuole.


A quanto pareva il trambusto causato dallo scambio di colpi tra Chu Feng e Nangong Xiao aveva già attirato la loro attenzione. Comunque, quando la caposcuola e Li Zhangqing avevano cercato di bloccarli, erano stati bloccati dal capo della Scuola della Spada di Qi, che aveva detto di voler vedere l'incontro.


Li Zhangqing e la caposcuola sapevano bene che Nangong Xiao voleva dare una lezione a Chu Fengper mostrare sia la sua forza sia la potenza della sua accademia.


Comunque il risultato aveva sbalordito il capo della Scuola della Spada di Qi e perfino la caposcuola era stupefatta.


"Non avrei mai pensato che un genio eccezionale come lui sarebbe apparso nella tua scuola. Sembra che le dicerie siano vere e che stavolta la tua scuola mostrerà le sue grandi capacità nel Raduno delle Cento Scuola." La caposcuola sorrise e si congratulò con Li Zhangqing.


"Umpf, il Raduno delle Cento Scuole non si basa solo sulla coltivazione dei discepoli. La cosa più importante è comunque l'abilità dei capi. Caposcuola Li, questa è la prima volta che partecipa al raduno, vero? Sono sicuro che non conosce la potenza dei vari capiscuola. Le darò solo un consiglio, è meglio che stia attento."


Il caposcuola che aveva appena perso la faccia, sbuffò freddamente e se ne andò. Dopodiché, lui che aveva richiesto spudoratamente di accompagnare la Scuola delle Fate, condusse via la sua accademia.


Li Zhangqing non lo considerò nemmeno. Anche se il capo della scuola aveva parlato di coltivazione, era solo all'ottavo livello del Profound realm. Anche se avesse provato a vendicarsi al raduno, Li Zhangqing non lo avrebbe temuto.


D'altra parte, il livello della coltivazione di Chu Feng lo sorprese piacevolmente, dopotutto pochi giorni fa il ragazzo era al settimo livello dell'Origin realm. Quindi non vedeva l'ora che mostrasse le sue abilità nel Raduno delle Cento Scuole, avrebbe riottenuto la gloria perduta per la sua accademia.


Dopo pochi giorni di viaggio, Chu Feng e gli altri arrivarono nella Scuola Lingyun.


L'accademia non era stata costruita su una catena montuosa ma su una pianura. Era una vasta città ed emanava un'atmosfera maestosa.


Oggi i cancelli della Scuola Lingyun erano aperti per dare il benvenuto agli ospiti. Quasi tutte le scuole di primo livello erano arrivate lì per presentarsi al raduno.


Le varie accademia avevano inviato la loro più potente élite. Sia gli Anziani che i discepoli erano estremamente potenti perché il raduno era un'occasione per dimostrare la propria forza. Non c'era una sola scuola che non desiderasse aumentare la propria reputazione.


Così, al di fuori della Scuola Lingyun, c'erano diverse Aquile Testabianca e ogni sorta di bandiera colorata a terra. Era una scena piuttosto rara e maestosa.


Comunque, ci sarebbero state sempre delle eccezioni e in questo evento era apparsa un'anomalia. Era la Scuola del Drago Azzurro che aveva mandato solo il caposcuola e un discepolo.


"Chi sono? Non mi sembra di averli visti lo scorso anno."


"Dev'essere la Scuola del Drago Azzurro, no? Sono stati promossi al primo livello quest'anno e, da ciò che ho sentito, esiste una sola Scuola del Drago Azzurro, quindi sono sicuro che siano loro."


"Sono impresentabili, no? Hanno mandato solo due persone? Un'accademia del genere è riuscita a ricevere l'invito al Raduno delle Cento Scuole?"


"Inoltre perché stavano viaggiando con la Scuola delle fate? Si stanno davvero sopravvalutando. Guarda quel vecchio, non è il capo della Scuola del Drago Azzurro Li Zhangqing, vero? Come può essere così brutto? Sta anche parlando e ridendo con il capo della Scuola delle Fate! Non posso più guardare..."


In quell'istante Chu Feng e Li Zhangqing stavano cavalcando insieme alla caposcuola, erano davanti al gruppo.


Questo trattamento speciale aveva attirato l'attenzione di molte persone. Inoltre, dalla Bandiera del Drago Azzurro, le altre accademia avevano capito bene la loro posizione.


Comunque erano oggetto di sdegno, a parte le discepole della Scuola delle Fate, quasi nessun altro provava alcun rispetto per loro.


Tuttavia Li Zhangqing e Chu Feng erano piuttosto rilassati. Non solo ignorarono gli sguardi sdegnati, stavano anche chiacchierando allegramente e questo infuriò molte accademie che volevano instaurare buoni rapporti con la Scuola delle Fate ma non potevano. Pensarono che, se avessero incontrato Li Zhangqing e Chu Feng sul campo di battaglia, avrebbero reso le cose difficili per loro.


*rumble rumble rumble*


Proprio quando le cento scuole stavano per agitarsi, un gruppo di persone uscì dalla Scuola Lingyun. Quasi tutti iniziarono a zittirsi perché tra di loro c'erano alcuni dei guerrieri più potenti della provincia.
        



