---
weight: 2770
title: Capitolo 277 - Invito di una Fata
pubDate: 2024-06-03T03:13:16.372Z
tags:
    - mga
---
                
CAPITOLO SPONSORIZZATO ringraziamo Stefano!
5 Capitoli in coda, 0/3€ Donazione
-Schadenfreude


In quell'istante tutti stavano aspettando con il fiato sospeso, volevano sapere quale scuola avrebbe ottenuto quella posizione speciale.


Qi Fengyang sorrise lievemente, poi guardò in direzione della Scuola delle Fate.


"Così in effetti è la Scuola delle Fate. Sembra che avessi ragione, solo le bellezze possono godere di un trattamento così speciale." Tutti pensarono di aver già capito la risposta, ma la frase successiva li lasciò tutti stupefatti.


"Sarà la Scuola del Drago Azzurro ad ottenere questa posizione speciale!!" Dichiarò forte e chiaro Qi Fengyang.


"Cosa? La scuola del Drago Azzurro? Com'è successo? È stata solo promossa di recente!"


In quel momento nessuno riuscì a mantenere la calma perché il risultato era completamente inaspettato. Perfino i membri della Scuola Lingyun erano sbigottiti.


"Caposcuola, questo..." I Protettori guardarono preoccupati Yan Yangtian.


Nonostante la Scuola Lingyun avesse dato la facoltà di decidere a chi dare questa posizione a Qi Fengyang, nessuno si sarebbe aspettato che avrebbe scelto un'accademia così poco famosa.


Ma anche così, Yan Yangtian non poteva farci nulla. Nonostante la sua coltivazione fosse incredibile e fosse il capo della Scuola Lingyun, non era un bene obiettare alle decisioni di una persona così influente come Qi Fengyang. Se non altro, in quella situazione non avrebbe potuto mancargli di rispetto. Così si limitò a fare un cenno di nascosto verso i suoi sottoposti, indicando loro di non parlare.


"Questo... non sembra troppo ragionevole. Come può una posizione così speciale essere data alla Scuola del Drago Azzurro? Che abilità avrebbe per meritarlo?"


"Perché? Perché è successo questo? Qi Fengyang ha davvero un rapporto speciale con la Scuola del Drago Azzurro? Se è così, non significa che sta usando la sua posizione per questioni private? È troppo ingiusto!" L'oceano di persone iniziò ad agitarsi e alcuni iniziarono perfino a protestare.


Lo stavano facendo perché Qi Fengyang aveva scelto una scuola che nessuno riconosceva o rispettava. Non era una decisione soddisfacente per la folla. Anche se la sua posizione fosse ancora più distinta, avrebbe comunque contrariato molte persone.


*boom* Ma proprio in quel momento Qi Fengyan scagliò un pugno verso l'alto. Dopo aver scagliato il colpo, il cielo tuonò e scosse tutta l'area attorno, perfino i membri delle varie scuole ne erano stati influenzati.


L'oceano rumoroso di persone si ammutolì. Qi Fengyang scorse la folla con lo sguardo e disse freddamente:"Cosa state insinuando? Non approvate la mia decisione?" La voce del vecchio era incredibilmente alta.


La folla che prima aveva già smesso di protestare divenne ancora più silenziosa. Anche se non approvavano questa decisione, nessuno osò dire:"Non approvo."


Proprio in quel momento Yan Yangtian avanzò e disse:"Le capacità di osservazione di Lord Qi Fengyang sono eccellenti, quindi credo che la scuola che ha scelto ci darà delle belle sorprese." Poi iniziò ad applaudire.


Allo stesso tempo anche gli Anziani della Scuola Lingyun sul palco cominciarono a battere le mani uno dopo l'altro. Dopo si aggiunsero altre scuole e gli applausi diventarono sempre più scroscianti. Alla fine risuonarono per tutta la Scuola Lingyun.
Anche se non approvavano, al momento potevano solo lasciare che succedesse.


Così, Li Zhangqing e Chu Feng, le anomalie agli occhi di innumerevoli persone, ricevettero il miglior trattamento in questo raduno. Non solo erano esonerati dal dover partecipare alle varie competizioni, i due furono ospitati in due lussuosissimi palazzi e ricevettero la migliore accoglienza.


Ma la persona che si comportò in modo più strano fu Qi Fengyang. Lui, che era già sospettato di aver usato la sua posizione per delle questioni private, aveva ignorato l'opinione degli altri e aveva continuato a visitare la residenza in cui viveva Chu Feng per chiacchierare con lui mentre giocavano a scacchi. Se ne andò solo perché aveva una questione d cui occuparsi nella Tenuta del Principe Qilin.


Le azioni di Qi Fengyang avevano tolto ogni dubbio. La diceria riguardo a come lui e Chu Feng erano diventati fratelli giurati era chiaramente vera.


Molti lo trovarono incredibile, ma alcuni più attenti iniziarono a considerare l'eventualità che Chu Feng avesse davvero delle qualità superiori. Forse era davvero molto potente ed era un raro genio della coltivazione che poteva battere avversari di livello di gran lunga superiore al suo.


Comunque, almeno nella Scuola Lingyun, nessuno osò più guardare con sdegno Chu Feng. Anche solo per il suo rapporto con Qi Fengyang, pochissimi avrebbero osato provocarlo.


Così iniziò ufficialmente il Raduno delle Cento Scuole. Chu Feng non andò a guardare le competizioni, ma sentì delle notizie incredibili.


La formazione della Scuola Lingyun di quest'anno era completamente rivoluzionaria. Non solo Yan Yangtian non stava partecipando, nemmeno gli Anziani lo fecero. Sia per le competizioni tra i capiscuola che per i discepoli, avevano mandato solo i membri della giovane generazione a combattere.


Il discepolo numero uno della Scuola Lingyun che era già famoso per tutta la Provincia Azzurra, Dugu Aouyun, rappresentava Yan Yangtian e partecipava alla competizione.


Molte scuole furono scontente di questo, perché per quanto potesse essere incredibile Dugu Aouyun, dopotutto era comunque un membro della giovane generazione. Farlo competere con i membri della generazione più vecchia era un'umiliazione per la reputazione dei capi delle altre accademie.


Ma a causa della forza della Scuola Lingyun, molti non osarono esprimere la loro rabbia e alla fine lo accettarono in silenzio.


"Junior Chu Feng, così sei qui? È stato difficile trovarti, sai..."


Quel giorno, Chu Feng stava facendo un sonnellino vicino al lago mentre prendeva il sole, ma all'improvviso, risuonò una voce dolce e gentile che svegliò il ragazzo.


Dopo aver alzato la testa a guardare, l'espressione curiosa di Chu Feng divenne gelida perché aveva riconosciuto la persona che lo stava chiamando. Era Baixi, la ragazza che aveva incitato Yan Ruyu ad usare Nangong Xiao per dargli una lezione.


Anche dopo aver visto la reazione del ragazzo, Baixi non si tirò indietro. Camminò di fronte a Chu Feng sorridendo in modo affascinante e chiese con un tono dolce:"Junior Chu Feng, non mi odieresti per la questione di quel giorno, vero?"


"Non c'è bisogno di dire cose inutili, se hai qualcosa da dire fallo." Chu feng la guardò freddamente. Era evidente che fosse davvero disgustato da questa donna.


"Junior Chu Feng, ho qualcosa da dirti, ma non sono io a chiederlo. Senior Yan vuole invitarti a fare una chiacchierata." Disse sorridendo Baixi.


"Puoi andare a dire Yan Ruyu che non sono interessato." Chu Feng si alzò e si preparò ad andarsene.


"Eeh Junior Chu Feng, so che sei arrabbiato perché Senior Yan non voleva vederti quel giorno, ma ti garantisco che non è la ragazza che tu credi che sia." Baixi stese la mano e afferrò il polso di Chu Feng.





