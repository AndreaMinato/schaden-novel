---
weight: 280
title: Capitolo 28 - Cambio di mentalità
pubDate: 2024-05-23T18:13:16.333Z
tags:
    - mga
---


Il tempo passò in un batter d'occhio, i giorni si susseguirono uno dopo l'altro. Durante questo periodo Chu Feng non uscì dalla sua stanza. A parte studiare il terzo dei Tre Stili Tuono, stava raffinando medicina spirituale.


Chu Feng era nuovamente rimasto a mani vuote. Ma fortunatamente il suo dantian era piuttosto pieno e, secondo le sue stime, sarebbe potuto avanzare di livello dopo un'altra Perla Spirituale.


Ma la Caccia alla Medicina Spirit avveniva solo una volta all'anno e la Perla Spirituale era una medicina di massimo livello. Se non avesse contato su Su Mei, come poteva ottenere un raccolto simile? Sapeva quindi che non sarebbe stato facile.


Senza che se ne accorgesse, era arrivato il giorno del raduno della famiglia Chu. In quel giorno tre volti familiari andarono a trovarlo.


"Chu Yue, Chu Xue, Chu Wei?"


Chu Feng era stato colto di sorpresa, non era strano che Chu Yue fosse venuta, ma non avrebbe mai pensato che sarebbero arrivati anche Chu Xue e Chu Wei.


"Chu Feng, è quasi il giorno del raduno. Vieni con noi così possiamo tornare insieme." Chu Yue sorrise e disse.


"Oh?" Chu Feng guardò Chu Wei e Chu Xue con un po' di esitazione.


"Chu Feng, torniamo insieme. Ti stanno aspettando tutti!" Anche Chu Xue parlò, nei suoi occhi, a parte sincerità, c'era un profondo rimorso.


"Chu Feng, possiamo aver frainteso alcune cose, ma alla fine, siamo comunque una famiglia. Spero che tu possa metterci una pietra sopra." Chu Wei sorrideva amaramente e c'erano anche tracce di pentimento nel suo tono di voce.


Chu Feng rifletté per un po', ma alla fine disse, "Va bene."


Chu Feng non era una persona di vedute ristrette, altrimenti non avrebbe salvato Chu Xue quel giorno. Aveva comunque intenzione di tornare dalla famiglia Chu, quindi non era male poter chiacchierare con Chu Yue lungo la strada.


Arrivarono all'entrata della Scuola del Drago Azzurro e in effetti, i membri della famiglia Chu lo stavano aspettando. Mentre guardavano Chu Feng, i loro sguardi non erano ostili. Piuttosto, c'era rispetto, imbarazzo e anche un po' di vergogna.


Nonostante non fosse stato confermato, molti sapevano che probabilmente era stato Chu Feng ad uccidere le quaranta Bestie Feroci. Aveva anche ottenuto il riconoscimento dell'Alleanza Wings, quindi come potevano osare offenderlo?


Chu Feng non pensò molto al loro cambiamento. Dopotutto si riteneva un membro della famiglia Chu. Naturalmente desiderava andare d'accordo con la sua famiglia.


Ma sapeva anche che era stata la sua forza a causare questo cambiamento. Ma perché importava?
Dopotutto il mondo era così. Anche se erano una famiglia, fratelli maggiori e minori erano tenuti in considerazione in base alle loro capacità.


...


Nell'area centrale della Provincia Azzurra, c'era un paese costruito vicino ad una montagna chiamata Città Pendente. La famiglia Chu era a capo della città Pendente, aveva il controllo dell'area di decine di miglia di terra e risorse.


<em>Nota traduzione: letteralmente era "Leaning Mountain Town" => "Città appoggiata alla montagna"</em>


Di fronte agli imponenti cancelli della famiglia Chu. Arrivarono dei cavalli e da essi smontarono molti giovani formidabili. Erano Chu Feng e gli altri della Scuola del Drago Azzurro.


"Guardate, sono tornati i signorini della famiglia Chu."


"Abiti color viola. Sono il simbolo dei discepoli della corte interna della Scuola del Drago Azzurro, vero? Impressionante. Appartengono davvero alla famiglia Chu."


"Esatto. Il talento è la cosa più importante per la coltivazione marziale. Vecchio Yang, il capo della parte est della città ha usato tutta la sua fortuna per far andare suo nipote nella Scuola del Drago Azzurro. Ma dopo essere stato lì per dieci anni, è rimasto al primo livello. Non è paragonabile ai signorini della famiglia Chu."


"Potrebbe non essere così. Ho sentito che c'è una persona di nome Chu Feng, che finora è rimasto un discepolo della corte esterna. Poiché non aveva il coraggio di affrontare nessuno, non è tornato a casa in molti anni."


"Allora non conosci l'intera storia. Sebbene abbia lo status di signorino, tecnicamente non fa parte della famiglia Chu. È stato adottato da Chu Yuan, quindi è normale che il suo talento non sia all'altezza degli altri signorini."


"Shh, non dire così, altrimenti se ti sentirà Chu Yuan, ci saranno delle gravi conseguenze."


L'arrivo di Chu Feng e degli altri attrassero l'attenzione di innumerevoli cittadini. Per loro che non avevano nulla a che fare con la coltivazione marziale, chiunque coltivava era un idolo.


"Signorini, siete tornati."


Dopo che erano entrati nel cortile, i servi della famiglia Chu accorsero verso di loro e, allo stesso tempo, attrassero molti giovani della famiglia Chu.


C'erano moltissimi ragazzi nella famiglia Chu, ma erano entrati tutti in diversi tipi di scuole. Quindi quando erano venuti a sapere del ritorno dei discepoli della Scuola del Drago Azzurro, erano accorsi tutti, curiosi di sapere a che punto fossero arrivati Chu Wei, Chu Yue e gli altri.


"Oh? Non è Chu Feng? Finalmente sei entrato nella corte interna?"


Si sentì una voce pungente e sgarbata, seguita dall'arrivo di molti giovani uomini e giovani donne. La persona a capo del gruppetto era un ragazzo di bell'aspetto.


Si chiamava Chu Xun ed era il discepolo della scuola di secondo ordine, Scuola 1000 Venti. Aveva diciotto anni e era al quinto livello dello Spirit realm. Come la maggior parte della famiglia Chu, anche lui era ostile nei confronti di Chu Feng.


"Se ricordo bene, sei entrato nella corte interna della Scuola 1000 Venti a quindici anni, vero?"
Chu Feng sorrise leggermente e disse.


"Umpf, esatto, ma dopo essere entrato nella corte interna per soli tre anni, ho raggiunto il quinto livello. Credi di poterti paragonare a me?"


"Eheh. Sei entrato in quella scuola a dieci anni, ma sei avanzato al quinto livello all'età di diciotto anni. Sei così lento, eppure così arrogante. Non puoi fare di meglio?"


"Mi stai prendendo in giro? Vuoi lottare contro di me?" L'espressione di Chu Xun era scontenta e non vedeva l'ora di dare una lezione a Chu Feng.


"Non sei nemmeno degno di lottare contro di me." Chu Feng gli diede un'occhiata sprezzante e avanzò nella residenza Chu.


"Cavolo! Come osa essere così arrogante? Farà meglio a non partecipare alla competizione, altrimenti lo pesterò a morte." Osservando la schiena di Chu Feng, Chu Xun strinse i denti per la rabbia.


"Chu Xun, ti consiglio di non irritare Chu Feng." Proprio in quel momento, i fratelli Chu Cheng e Chu Zhen si avvicinarono.


"Cosa intendi? Credi che non possa batterlo?" Chu Xun si arrabbiò ancora di più.


Vedendo la sua testardaggine, Chu Cheng e Chu Zhen non gli prestarono più attenzione e si diressero verso le loro abitazioni.


"Due pezzi di spazzatura. Perché sono diventati così remissivi dopo un anno?" Chu Xun li guardò con sdegno.


"Hanno ragione. In quanto tuo Fratello Maggiore, ti darò un po' di consigli. Quel Chu Feng non è così debole come tu pensi. Non dirò altro, fa come vuoi." Anche Chu Wei si avvicinò e diede una pacca sulle spalle di Chu Xun.


Dopo anche Chu Yue, Chu Xue, Chu Gao e gli altri dissero le stesse parole a Chu Xun. Nonostante non fossero scesi nei dettagli, erano chiari messaggi di avvertimento.


"Questi qui. Sono diventati stupidi? A parte Chu Yue, ma perché Chu Wei e gli altri sono così codardi?" Guardando Chu Wei e gli altri andarsene, Chu Xun era un po' disorientato.


"Giusto. Chu Wei e i fratelli Cheng Zhen non infastidivano Chu Feng più di tutti? E anche Chu Xue. Cosa è successo?" Allo stesso tempo, le persone dietro a Chu Xun avevano espressioni confuse.


Non potevano capire. Chu Wei e gli altri avevano sempre umiliato Chu Feng in continuazione, senza trattenersi minimamente. Perché sembravano essere completamente cambiati?
