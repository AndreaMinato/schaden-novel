---
weight: 2910
title: Capitolo 291 - Prenditela con Me
pubDate: 2024-06-03T17:13:16.374Z
tags:
    - mga
---
                
CAPITOLO SPONSORIZZATO ringraziamo Carmine!
3 Capitoli in coda, 1/3€ Donazione
-Schadenfreude


Nel fosso c'era una poltiglia sanguinolenta, non si poteva percepire più nessun segno di vita dal numero uno della Scuola Lingyun. Non era rimasto nemmeno un cadavere visto che erano state schiacciate dal palmo di Chu Feng.


In quell'istante tutti si ammutolirono. Perfino gli estranei sussultarono e si inquietarono vedendo le condizioni di Dugu Aouyun.


Yan Yangtian aveva appena visto la futura speranza della sua scuola diventare una pozza di sangue. Iniziò a tremare e ad infuriarsi.


"Chu Feng, ti ucciderò!"


Gridò all'improvviso qualcuno e subito dopo risuonò ogni sorta di imprecazione infuriata e minaccia. Gli Anziani e i discepoli della Scuola Lingyun circondarono Chu Feng, era evidente che avessero intenzione di ucciderlo.


"Volete uccidermi? Pensate di essere in grado di farlo?"


Chu Feng non aveva la minima paura della folla assetata di sangue. Fece un cenno e scagliò del potere Profound in tutte le direzioni.


"Aaaaaah!"


Di fronte a quell'energia, i migliaia di discepoli e Anziani non riuscirono a resistere. Furono spazzati via come degli spaventapasseri. Non furono in grado nemmeno di sopportare uno dei colpi di Chu Feng.


"Moccioso arrogante. Pagherai per ciò che hai fatto."


In quel momento dodici persone scesero dal palco proprio e si misero in cerchio attorno al ragazzo. Erano i Dodici Protettori al nono livello del Profound realm della Scuola Lingyun.


*hmm*


Allo stesso tempo si condensò una formazione grigia che circondò sia Chu Feng che i Dodici Protettori. Era lo Sciamano dal Mantello Grigio della Scuola Lingyun.


"Chu Feng, dovevi fermarti come era stato accordato. Perché hai dovuto uccidere?" Disse Yan Yangtian.


Il caposcuola aveva gli occhi iniettati di sangue e la sua voce stava tremando. Era evidente che fosse davvero furioso e stesse reprimendo la sua rabbia, si stava trattenendo dall'uccidere Chu Feng.


"In realtà non volevo ucciderlo. Volevo fermarmi nel momento più appropriato."


"Ma le grida dei vostri discepoli che parlavano di come Dugu Aouyun fosse indistruttibile mi hanno fatto tendere un po' troppo e così ho usato troppa forza. Chi avrebbe pensato che non avrebbe potuto sopportare nemmeno uno dei miei colpi e che l'avrei schiacciato con un attacco."


"Ahh, caposcuola Yan, non può biasimare me per questo. Sono i suoi discepoli i responsabili per la morte di Dugu Aouyun. Se non avessero urlato così tanto non l'avrei sopravvalutato e non l'avrei ucciso accidentalmente!" Chu Feng alzò le spalle con un'espressione innocente.


"Maledetto, uccidi qualcuno della mia Scuola Lingyun e dai anche la colpa ai miei discepoli? Non mi importa chi ti sostiene, ti ucciderò!"


Alla fine Yan Yangtian non riuscì più a trattenere la furia e ruggì emanando un'aura all'Heaven realm. L'intera piazza tremò violentemente mentre si sollevavano delle intense raffiche che travolsero tutti quanti, erano così potenti che era difficile perfino rimanere in piedi per loro.


"Troppo terrificante. Questo è il potere dell'Heaven realm! Yan Yangtian è davvero arrivato all'Heaven realm!"


"È morto. Chu Feng è morto. Nessuno può salvarlo. Anche se il suo potere è innaturale ed è già invincibile nel Profound realm, non può sfuggire ad un esperto all'Heaven realm." Il pubblico gridò per la sorpresa, spaventato dalla dimostrazione di forza di Yan Yangtian.


Perfino Chu Feng si accigliò e mormorò tra sé e sé:"Così è questo il potere dell'Heaven realm, è davvero potente, completamente diverso dal Profound realm."


"Naturalmente. Sei riuscito a battere coltivatori al Profound realm mentre eri nell'Origin realm, ma non sarai capace di battere uno all'Heaven realm. A meno che tu non raggiunga il nono livello del Profound realm, anche se tu fossi potentissimo, sarebbe molto difficile combattere contro una persona all'Heaven realm visto che è uno stadio molto vicino al Martial Lord realm. Sono coltivatori capaci di utilizzare il potere del cielo." Ricordò con serietà Ovetto.


"Fatevi da parte. Ucciderò personalmente Chu Feng per vendicare Aouyun."


I vestiti e i lunghi capelli di Yan Yangtian erano scossi dalle raffiche di vento. Il vecchio emanava un'intensa sete di sangue. Di fronte al suo potere Chu Feng non aveva quasi alcuna via di scampo.


Dopo che Yan Yangtian parlò, lo Sciamano dissolse velocemente la sua formazione e anche i Dodici Protettori si ritirarono rapidamente sul palco perché sapevano che il caposcuola era davvero arrabbiato.


In tali circostanze dovevano stare lontani da Chu Feng, temevano che sarebbero stati coinvolti nella lotta. Avevano già visto il potere di Yan Yangtian e sapevano chiaramente quanto erano devastanti i suoi colpi.


"Vorrei proprio vedere chi oserebbe provare a toccare Chu Feng oggi."


Tuttavia risuonò un altro grido all'improvviso. Aveva una voce estremamente forte e chiara, come un tuono caduto dal cielo. Sorprese molti esperti e fece ronzare le loro orecchie. Le persone con una coltivazione più bassa sputarono sangue e svennero sul posto.


Allo stesso tempo arrivò una sensazione opprimente, come se fosse discesa una catena montuosa dal cielo. Mentre arrivava quella terrificante energia, apparve un vecchio nel cielo.


Indossava un'armatura dorata e sembrava proprio un dio della guerra. Discese lentamente dal cielo e, alla fine, atterrò vicino a Chu Feng. Era il fratello giurato di Chu Feng, il capo del clan Qi della Tenuta del Principe Qilin, Qi Fengyang.


"Oh cielo, è Qi Fengyang! Cos'ha la sua aura? Sta volando! Significa che anche lui è arrivato all'Heaven realm?"


La comparsa di Qi Fengyang aveva sorpreso tutti quanti. La sensazione di pressione che dava non era inferiore a quella di Yan Yangtian, così anche la sua coltivazione non doveva essere da meno.


"Qi Fengyang, anche... anche lei è entrato nell'Heaven realm?" Perfino Yan Yangtian era sbalordito dalla forza di Qi Fengyang.


Da ciò che sapeva, tra i confini dell'attuale Provincia Azzurra c'era solo un esperto di livello Heaven: il Lord della Tenuta del Principe Qilin. Yan Yangtian era avanzato di livello un anno fa, quindi poteva essere definito il secondo esperto all'Heaven realm della provincia.


Eppure al momento ne era apparso un altro: questo avrebbe distrutto l'equilibrio che si era stabilito e avrebbe costretto Yan Yangtian a trattarlo seriamente.


Qi Fengyang prestò attenzione al capo della Scuola Lingyun, posò una mano sulla spalla di Chu Feng e chiese:"Fratello, stai bene?"


"Sì fratellone... finalmente capisco perché mi hai mandato un messaggio telepatico e mi hai detto di uccidere Dugu Aouyun. Così anche tu sei nell'Heaven realm!" Dopo che vide la coltivazione di Qi Fengyang, Chu Feng divenne entusiasta.


"Eheh, il motivo per cui me ne sono andato per un po' era proprio per avanzare di realm, comunque devo dire che è proprio una bella sensazione."


Qi Fengyang ridacchiò, poi gettò uno sguardo verso Yan Yangtian e gridò:"Caposcuola Yan, sono stato io a permettere a Chu Feng di uccidere Dugu Aouyun. Se vuole prendersela con qualcuno, allora se la prenda con me!"







