---
weight: 292
title: Capitolo 292 - Guarire Li Zhangqing
pubDate: 2024-06-03T18:13:16.374Z
tags:
    - mga
---


Edit: scusate ho letto Martial God Asura anziché Martial World... LOL vi ho pubblicato in anticipissimo i capitoli regolari di giovedì 10 e venerdì 11.
Darò la colpa al caldo sì...
0 Capitoli in coda, 0/3€ Donazione
-Schadenfreude


Le parole di Qi Fengyang furono come un fulmine a ciel sereno. Yan Yangtian non riusciva a calmarsi, stava tremando dalla rabbia, poi puntò il dito verso il vecchio e gridò:


"Qi Fengyang, perché ha incoraggiato Chu Feng a fare una cosa del genere? Crede di poter violare le leggi della dinastia e disprezzare la vita umana solo perché appartiene alla Tenuta del Principe Qilin?"


"Umpf. Dugu Aouyun non aveva alcun rispetto per i suoi Senior ed era fuori controllo. Ha strappato le braccia di Li Zhangqing sotto gli sguardi di così tanti capiscuola e lo ha umiliato."


"Anche se aveva un po' di talento, una volta cresciuto avrebbe commesso solo della malvagità, dato che lasciarlo sopravvivere sarebbe un danno, perché non ucciderlo subito?"


"Ho detto a Chu Feng di farlo per il bene della sua Scuola Lingyun, altrimenti, se fosse diventato lui il capo, avrebbe corrotto la sua accademia."


"Non c'è bisogno di ringraziarmi. In quanto capo della Tenuta del Principe Qilin, aiutare i cittadini a distruggere il male è una mia responsabilità. Ci rincontreremo un altro giorno!!"


All'inizio Qi Fengyang aveva puntato il dito e rimproverato Yan Yangtian sputazzando, poi con una risata afferrò le spalle di Chu Feng, balzò verso l'alto e iniziò a volare. Sparì così dalla vista della folla.


I capiscuola, gli Anziani, i discepoli e Yan Yangtian non poterono fare assolutamente nulla.


Qi Fengyang era estremamente rapido e in un batter d'occhio lasciarono il territorio della Scuola Lingyun. Questo fece rimanere senza parole Chu Feng, che non avrebbe mai potuto raggiungere questa velocità con la Tecnica Imperiale Celeste.


Questo significava che, se avesse dovuto affrontare un vero esperto all'Heaven realm, sarebbe stato più lento e non avrebbe avuto alcuna possibilità di scappare.


Dopo che Qi Fengyang portò via Chu Feng, si fermò in un villaggio di montagna. C'erano delle semplici abitazioni di contadini e delle rozze capanne con un cortile circondato da dei recinti. Nell'aia c'era un gruppo di galline e oche stridenti e al di fuori c'erano decine di contadini che stavano alzando lo sguardo verso di loro.


Quando li videro, gli uomini strabuzzarono gli occhi e spalancarono le bocche. Erano terrorizzati perché non avevano mai conosciuto la coltivazione marziale.


Alcuni pensarono che fossero degli dei scesi dal cielo e uno dopo l'altro si inginocchiarono e iniziarono a pregare al cielo.


Dopo essere atterrato, Qi Fengyang non prestò attenzione ai contadini. Portò Chu Feng direttamente in una capanna dove il ragazzo vide due volti familiari.


Uno era Li Zhangqing, che al momento aveva un colorito mortalmente pallido e le labbra viola. Giaceva su un letto di legno privo di sensi.


Accanto a lui c'era il capo della Scuola delle Fate, che si stava occupando di lui con la fronte ricoperta di sudore. Stava cercando di cucire le braccia strappate di Li Zhangqing con delle erbe medicinali.


"Lord Qi, è tornato. Quel Dugu Aouyun è stato troppo spregevole. Quando ha distrutto le braccia di Zhangqing, ha usato il suo potere Profound per distruggere i suoi meridiani e i suoi muscoli. Non posso guarirlo con le mia tecniche medicinali." Disse subito la caposcuola dopo aver visto Qi Fengyang.


"Non temere! Abbiamo uno Sciamano qui!" Sorrise il vecchio, poi gettò un'occhiata verso Chu Feng, che non perse tempo e esaminò subito le condizioni di Li Zhangqing.


Vedendo il ragazzo toccare le braccia del vecchio come se stesse sapendo ciò che stava facendo, la caposcuola si accigliò lievemente, guardò con preoccupazione Qi Fengyang e poi chiese a bassa voce:


"Lord Qi. I muscoli e i meridiani delle braccia di Li Zhangqing sono stati distrutti. Non sono più completi e sono irrecuperabili. Nonostante i metodi degli Sciamani siano speciali, temo che non potrà guarirle e dovremo trovare una persona con delle tecniche di medicina più formidabili."


Qi Fengyang si limitò a sorridere lievemente e disse:"Il nostro non è un comune Sciamano."


*hmm*


Allo stesso tempo, Li Zhangqing emanò un bagliore improvviso, attirando subito l'attenzione della caposcuola. La donna non si aspettava molto da Chu Feng, ma quando vide cosa stava succedendo si spaventò.


Perché proprio in quell'istante sulle braccia di Li Zhangqing era apparsa una piccola formazione ricoperta di simboli che fluttuava ed emetteva una debole luce grigia. Mentre il bagliore stava avvolgendo il vecchio, i simboli continuarono ad entrare ed uscire dagli arti di Li Zhangqing emanando un potere particolare.


Mentre i simboli si contorcevano, i muscoli strappati e i meridiani di Li Zhangqing si stavano riprenendo. Allo stesso tempo iniziarono a riconnettersi e a guarire.


"Questa sensazione... che Chu Feng sia uno Sciamano dal Mantello Grigio?" La caposcuola rimase a bocca aperta.


"Ha sentito parlare del Signor Mantello Grigio?" Sorrise Qi Fengyang.


"Cosa? Quindi il Signor Mantello Grigio è Chu Feng?" La caposcuola spalancò ancora di più la bocca.


"Eheh." Qi Fengyang si limitò a ridacchiare e non rispose.


"Va bene, finché potrà riposare in pace per un po' di giorni dovrebbe riprendersi completamente."


Chu Feng si alzò e guardò Li Zhangqing. Le sue braccia erano guarite completamente e il ragazzo aveva già ricucito le maniche dell'abito lungo con le tecniche di Formazione. Aveva perfino rimosso le macchie di sangue.


"Wow! Chu Feng, sei troppo incredibile!"


La caposcuola era estatica. Il suo volto già bello stava sorridendo in modo grazioso come un piccolo fiore. Si vedeva che provava dei sentimenti speciali per Li Zhangqing.


"Quello è incredibile? C'è qualcos'altro di ancora più incredibile." Qi Fengyang sorrise in modo strano.


"Che cosa?" Chiese con curiosità la caposcuola.


"Non c'è fretta. Lo saprà molto presto e non solo lei, l'intera Provincia Azzurra lo saprà." Qi Fengyang ridacchiò.


Dopo aver sentito queste parole, la caposcuola divenne ancora più curiosa, ma a causa della forza e della posizione di Qi Fengyang, per lei non era un bene indagare ulteriormente. Poteva solo aspettare con impazienza l'arrivo delle notizie.


Quel villaggio era stato "comprato" da Qi Fengyang, solo perché Li Zhangqing stava riposando in una delle loro capanne, ogni singolo abitante del povero villaggio ricevette un'enorme somma di denaro.


Inoltre, come pegno di gratitudine, nonostante avesse saputo che Qi Fengyang aveva già premiato i contadini, Chu Feng diede loro molto oro perché per il ragazzo, il denaro era soltanto un possedimento materiale. Solo le medicine Profound gli sarebbero state utili.


Di fronte a questa ricchezza, gli abitanti del villaggio che già ritenevano Chu Feng e gli altri degli Dei, offrirono ogni bene del villaggio ai loro ospiti


Galline, anatre, oche, maiali, cavalli, capre... Tutto ciò che era commestibile fu preparato e cucinato con cura. Dopo che Chu Feng e gli altri si erano abituati a mangiare prelibatezze, per loro quei grandi pasti nel villaggio avevano uno stile speciale e furono piuttosto interessanti.


Dopo cena Chu Feng e Qi Fengyang presero il volo. Stavolta il ragazzo volò da solo usando la Tecnica Imperiale Celeste e i due si diressero verso l'orizzonte ricoperto di nuvole viola.





