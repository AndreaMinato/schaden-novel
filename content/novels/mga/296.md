---
weight: 296
title: Capitolo 296 - Aprire la Tomba dell'Imperatore
pubDate: 2024-06-03T22:13:16.375Z
tags:
    - mga
---
                                
Pieno di rabbia, Chu Feng entrò velocemente nella tenda.


All'interno vide nove bambine. Non avevano nemmeno dieci anni e la maggior parte di loro ne aveva solo cinque o sei.


Alcune delle bambine avevano i vestiti a brandelli. Stavano scappando per la tenda gridando e dietro di loro c'era un vecchio completamente nudo che le stava inseguendo.


L'aspetto dell'anziano era volgare e il suo sorriso lascivo. Mentre le rincorreva, gridava perfino:"Care, non scappate! Vi farò assaggiare qualcosa di buono!"


"Dannazione, ma sei un mostro?"


Infuriato, lo Chu Feng atterrò con un calcio. Dopodiché gli diede un pugno in faccia.


"Ahh!" Il colpo del ragazzo era incredibilmente potente e il vecchio gridò di dolore. Non stava più sorridendo in modo volgare e ruggì:"Chi sei? Osi colpirmi? Ouch ouch ohi! Smettila di colpirmi! Fermo!!"


"Chi sono? Sono la persona che ti ucciderà." Più lo sentiva gridare e più Chu Feng si arrabbiava. Prima gli spaccò il naso, poi gli dislocò la mascella, gli frantumò i denti e alla fine gli spaccò la testa.


Per evitare di traumatizzare ulteriormente le bambine, Chu Feng non usò metodi troppo sanguinolenti. Dopo aver sfogato la sua rabbia, usò il potere di Ovetto per consumare il vecchio mentre era ancora vivo.


Dopo essersi occupato dello Sciamano dal Mantello Grigio, Chu Feng si volse verso le bambine. In quel momento il gruppetto era rimasto dov'era a guardarlo con gli occhi inumiditi. Avevano ancora delle espressioni impaurite.


Comunque non avevano paura di Chu Feng, come se sapessero che il ragazzo non avrebbe fatto loro del male.


"Provenite dal villaggio vicino alla montagna?" Chiese Chu Feng.


"Sì." Le bambine annuirono, erano davvero adorabili.


"Chi è Niuniu?" Chu Feng le scorse con lo sguardo. Sperava che la ragazzina fosse sopravvissuta.


"Sono io." Risuonò una vocina mentre una bambina si fece avanti.


Quella ragazza indossava degli abiti molto semplici. Erano rozzi e pieni di rattoppi, da una scarpina spuntavano due dita, mentre dall'altra metà del piede. Nonostante fossero in quello stato, la bambina non aveva voluto gettarle via.


Anche se la ragazzina portava dei vestiti laceri, era comunque adorabile. I suoi occhioni innocenti sembravano due astrolabi scintillanti. Le sue code di cavallo ai lati della testa la rendevano ancora più carina.


"Sei Niuniu?" Chiese Chu Feng, sollevato.


"Sì. Fratellone, mi conosci?" Rispose Niuniu con un tono di voce grazioso.


"Sì, i tuoi fratelli maggiori mi hanno chiesto di venirti a prendere." Chu Feng sorrise mentre accarezzava la testolina di Niuniu. Aveva scoperto che la ragazzina era davvero simpatica.


Dopodiché, usando dei metodi speciali, Chu Feng portò di nascosto il gruppo delle ragazzine al di fuori della città della Tartaruga Nera. Solo allora chiamò l'Aquila Testabianca e aiutò le ragazzine a salire.


"Piccolo Bianco, portale nel villaggio in cui siamo andati oggi."


Disse alla cavalcatura. Dopo aver sentito le parole di Chu Feng, Piccolo Bianco annuì.


Il ragazzo fu soddisfatto dalla sua efficienza, era il motivo per cui gli piaceva l'Aquila Testabianca. Nonostante conoscesse la Tecnica Imperiale Celeste, a Chu Feng preferiva usare Piccolo Bianco per viaggiare. Non solo risparmiava energie, ma l'aquila era un'assistente molto competente.


"Fratellone, non vieni con noi?" Disse all'improvviso Niuniu.


Chu Feng vide che le altre bambine sull'Aquila Testabianca erano così spaventate che non osavano nemmeno alzare la testa. Stavano afferrando saldamente le piume sul dorso della creatura e non osavano nemmeno muoversi, ma Niuniu era diversa.


In quel momento era seduta coraggiosamente vicino al collo dell'Aquila Testabianca e stava guardando Chu Feng con i suoi occhioni innocenti.


"Ho qualcosa da fare, quindi non posso accompagnarvi." Chu Feng sorrise e poi prese dell'oro dal suo Sacchetto Cosmo. Lo aveva rubato dalla città della Tartaruga Nera.


Dopo aver dato l'oro a Niuniu, Chu Feng le disse di affidarlo ai suoi genitori e di allontanarsi dal villaggio. Le aveva anche ordinato di coltivare le arti marziali con i suoi fratelli una volta cresciuta.


Niuniu annuì con intelligenza e tenne bene a mente le parole di Chu Feng. Quando il ragazzo stava per ordinare all'Aquila Testabianca di partire, chiese:"Fratellone, qual è il tuo nome?"


Dopo aver sentito queste parole, Chu Feng esitò un po'. Non sapeva se fosse un bene dire il suo nome, ma dopo aver visto la curiosità negli occhi di Niuniu, sorrise e rispose:"Chu Feng."


"Fratellone Chu Feng, mi ricorderò per sempre di te." Disse dolcemente Niuniu.


Dopo aver ordinato a Piccolo Bianco di partire, il ragazzo si intrufolò di nuovo nella residenza dello Sciamano depravato. Indossò il suo mantello e, fingendo di essere il vecchio, radunò l'esercito della Tenuta del Principe Qilin a notte fonda.


Chu Feng voleva aprire l'entrata della Tomba dell'Imperatore, ma sapeva che all'interno ci sarebbero stati innumerevoli pericoli. Sarebbe stato estremamente difficile farlo da solo, così si sarebbe approfittato delle forze della Tenuta del Principe Qilin. Era pronto ad usarli per aprire la Tomba dell'Imperatore. Se ci fossero stati dei pericoli, li avrebbe lasciati avanzare per primi.


Anche se fossero morti tutti, Chu Feng non ci avrebbe badato minimamente perché quegli uomini provenivano dal clan Lin. Chu Feng non aveva mai avuto una buona impressione riguardo a questo clan, quindi non gli sarebbe dispiaciuto se fossero tutti morti.


Comunque l'azione di Chu Feng non fu gradita.


Mentre il ragazzo preparava una formazione, alcuni iniziarono a sussurrare l'uno all'altro lamentandosi:


"Perché questo vecchio pervertito ci ha chiamato a notte fonda..."


"Chissà, forse ha finito di stuprare a morte un po' di bambine e ora è venuto a torturare noi per la noia."


"Dannazione, è davvero un depravato. Perché la nostra Tenuta del Principe Qilin sta aiutando un mostro simile?"


"Shh, abbassa un po' la voce. Il nostro clan Lin ha bisogno di lui per stabilizzare la nostra posizione nella tenuta. Dobbiamo trattarlo bene."


Chu Feng non badò alle discussioni degli altri perché non stavano insultando lui, ma il vecchio pervertito.


Dopo aver creato con cura i simboli, il ragazzo completò il processo di decifrazione grazie alle istruzioni di Ovetto e la formazione iniziò a vorticare e ad aprirsi.


Un bagliore illuminò l'ambiente circostante con così tanta intensità da sembrare un sole nascente. I simboli sembravano avere vita propria e continuavano a cercare il sigillo dell'entrata.


"Guardate, la Formazione Spirit del vecchio pervertito sembra diversa, sorprendentemente è piuttosto elegante." Molti sospirarono d'ammirazione.


"Tsk, è solo per figura. Non è riuscito nemmeno ad aprire l'entrata, se ne fosse stato capace perché non farlo prima? Che motivo avrebbe di aspettare così a lungo?" Alcuni non erano ancora convinti.


*hmm*


Ma proprio in quel momento la luce della formazione iniziò a ritrarsi e, come un ruscello d'acqua che fluiva al contrario, rientrò nell'entrata della Formazione Spirit. Il sigillo era diventato un enorme buco nero.


Tutti rimasero sbalorditi ed esclamarono:"Si è davvero aperta!!"







