---
weight: 297
title: Capitolo 297 - Formazione Illusoria
pubDate: 2024-06-03T23:13:16.375Z
tags:
    - mga
---
                
L'entrata della Tomba dell'Imperatore era stata aperta. Figuriamoci gli altri, perfino Chu Feng era entusiasta.


Nessuno sapeva quali pericoli avrebbe contenuto questo varco, comunque non vedevano l'ora di poter conquistare i suoi tesori.


In quell'istante tutti puntarono lo sguardo su Chu Feng e aspettarono gli ordini del comandante per poter entrare.


*whoosh* Chu Feng non parlò, non voleva imparare a riprodurre la voce volgare di quello Sciamano depravato, si limitò ad alzare un braccio.


"Entrate!!!"


L'esercito della Tenuta del Principe Qilin si precipitò per il varco della Tomba dell'Imperatore.


C'era da ammettere che le truppe erano ben addestrate. Usarono con competenza i loro strumenti e l'entrata della caverna prima buia fu illuminata dalle loro torce.


Con un metodo così organizzato, l'élite composta da diverse migliaia di persone entrò velocemente. Di fronte a loro c'era una vasta caverna.


Il reparto si mosse con cautela, nessuno si muoveva da solo e seguivano gli ordini di Chu Feng.


"Questa entrata della Tomba dell'Imperatore è completamente intatta, è possibile che siamo i primi ad entrare in questo posto. Devi essere molto più cauto perché anche i meccanismi di protezione saranno completamente intatti. Se si attivano vi attaccheranno tutti." Ricordò con serietà Ovetto dopo che avanzarono per un po'.


Anche Chu Feng si era reso conto che l'area era diversa dalle altre. Era incredibilmente grande. Dopo aver camminato per molte ore non ne avevano raggiunto ancora la fine. Più camminavano e più la caverna diventava ampia. Pareva che si stessero inoltrando in un mondo sotterraneo sconfinato. Chu Feng poteva solo contare sulla Bussola degli Spiriti per determinare la via. Comunque non sapeva che questo era solo l'inizio.


Mentre andavano avanti, Chu Feng e gli altri avevano la sensazione di trovarsi in un mondo misterioso.
Si muovevano con cautela, così lentamente che sembrava stessero per accamparsi ad ogni passo. Il tempo passò poco a poco e, lentamente, perfino le truppe ben addestrate della Tenuta del Principe Qilin iniziarono a scoraggiarsi. Stavano pensando: questo passaggio sotterraneo non finirà mai?


Comunque fortunatamente al loro decimo giorno di cammino videro una luce in fondo alla caverna. Era un'enorme città.


Si avvicinavano sempre di più a dei cancelli ampi e dei palazzi raffinati dalle mura bianche.


In quell'istante tutti si entusiasmarono. Chi aveva creato una città del genere in un sotterraneo? Chi avrebbe potuto vivere in quel luogo? C'erano dei tesori nascosti?


Pensando a questo, i soldati non riuscirono a controllare le proprie emozioni. Caricarono verso la città perché dopo dieci giorni interminabili sentivano di aver trovato una fonte di speranza.


Ma nel frattempo Chu Feng si accigliò. Aveva la sensazione che ci fosse qualcosa di strano, eppure non riusciva a capire il perché. Dopo aver visto così tanti soldati entrare nella città senza che succedesse loro qualcosa, alla fine anche il ragazzo decise di entrare.


Tuttavia, subito dopo averlo fatto, scoprì che la città era ricoperta di nebbia e non riusciva nemmeno a vedere il percorso più avanti.


Era spaventosamente silenzioso. I soldati erano tutti scomparsi, non ne rimaneva nemmeno l'ombra, eppure poteva sentire chiaramente il suono dei loro passi. Inoltre, quando si voltò, Chu Feng scoprì che non c'era una via di ritorno. Attorno a lui c'era solo nebbia.


"Dannazione, questa è una Formazione Spirit."


Chu Feng imprecò tra sé e sé. Non era riuscito ad individuare la barriera e aveva creduto che questa fosse davvero solo una città.


"Ahhhhhh!!"


"Aiutooo!"


"Ahhhhhhh!!"


"No! Non avvicinarti! Ahhhhh!!"


Chu Feng sentì delle grida miserabili e agghiaccianti provenire da davanti a sé. Il ragazzo ebbe subito la certezza che doveva essere accaduto qualcosa alle guardie della Tenuta del Principe.


Le grida risuonarono per molto tempo. Chu Feng ascoltò con attenzione e, dopo che si fermarono, giunse ad una conclusione terrificante.


Il numero delle voci era proprio uguale a quello delle guardie che erano entrate nella formazione. Ciò significava che tutti quanti a parte lui molto probabilmente avevano incontrato una minaccia imprevedibile.


"Ovetto, cosa dovrei fare? In questa Formazione Spirit non riesco a vedere nulla, non riesco nemmeno a trovare la via di ritorno."
Al momento Chu Feng stava iniziando a sentire un freddo agghiacciante, ma non era un semplice calo di temperatura. Era un'aura mortale che si stava avvicinando e stava cercando di consumare il suo corpo. Questo lo aveva agitato un po', così aveva subito chiesto informazioni ad Ovetto.


"Non ti preoccupare. Se ho capito bene, questa non è una semplice Formazione Spirit, sembra più una Formazione Illusoria." Disse Ovetto.


"Formazione Illusoria? Cosa significa?" Chiese velocemente Chu Feng.


"Non hai ancora compreso questo genere di tecniche, quindi hai un solo modo per attraversarla."


"In questa barriera vedrai delle illusioni che opprimeranno la tua mente. Se potrai resistere, potrai sfuggire alla nebbia che ti circonda e lasciare questo luogo."


"Tuttavia, se non potrai affrontare questa pressione, incontrerai il destino dei soldati che ti hanno preceduto e morirai qui." Spiegò Ovetto.


"Allora cosa dovrei fare? Perché non vedo ancora delle illusioni?" Il ragazzo era confuso.


"Feng'er." Ma proprio in quel momento risuonò una voce dalla nebbia.


Dopo averla sentita, Chu Feng tremò perché era una voce familiare, quando si volse verso la fonte del suono perfino lui rimase scioccato.


Si stavano avvicinando decine di persone, erano tutti volti familiari. Facevano parte della famiglia Chu, erano le persone morte e davanti a tutte loro c'era suo padre.


"Padre! Perché siete tutti qui?" Vedendo suo padre, Chu Feng si emozionò così tanto che i suoi occhi iniziarono ad inumidirsi. Istintivamente si precipitò verso di lui.


"Chu Feng, non andare! È un'illusione." Proprio in quel momento la voce di Ovetto risuonò nella sua mente.


"Illusione?" Il ragazzo si allarmò. Scoprì con stupore che suo padre e gli altri membri della sua famiglia stavano brandendo delle armi affilate e si stavano dirigendo verso di lui. La loro velocità e la loro forza appartenevano al picco del Profound realm.


*whoosh whoosh whoosh* Di fronte ai loro attacchi, Chu Feng non sapeva davvero che fare. Con il potere di Ovetto, schivò e chiese frettolosamente:"Padre, sei tu? Fermo! Sono Chu Feng!"


"Idiota. Ti ho già detto che un'illusione! Perché fai ancora domande? Non esitare e uccidili velocemente, altrimenti diverranno più forti via via che ti confonderai!" Avvertì Ovetto.







