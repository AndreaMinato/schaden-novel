---
weight: 2990
title: Capitolo 299 - Esplorazione dell'Antico Castello
pubDate: 2024-06-04T01:13:16.375Z
tags:
    - mga
---
                
CAPITOLO SPONSORIZZATO ringraziamo Alessandro!
2 Capitoli in coda, 0/3€ Donazione
-Schadenfreude


Dopo aver sentito queste parole, Chu Feng rimase spiazzato. Non avrebbe mai pensato che fosse in grado di sentire la Tecnica di Massacro della Tigre Bianca che era nel suo corpo.


"Ahah, non ti devi preoccupare. Non sarò orgoglioso come quel tipo. Non mi importa di avere lo stesso proprietario, ma se vuoi ricevere la mia abilità dovrò comunque testare il tuo coraggio." Disse la Tecnica dell'Armatura della Tartaruga Nera.


"Testare in che modo?" Chiese subito Chu Feng.


"Parti da qui e vai dritto. C'è un antico castello di pietra lì. Nelle sue profondità c'è una scatola sigillata, portamela e ti trasmetterò la mia abilità."


"Naturalmente non sarà facile prendere quella scatola. Hai dieci ore di tempo. Se non potrai farlo, allora significa che io e te non siamo destinati l'uno per l'altro. Ahahah..."


All'improvviso la Tecnica dell'Armatura della Tartaruga Nera rise fragorosamente mentre lo faceva, la nebbia che circondava Chu Feng si ritirò. Quando sparì completamente, Chu Feng era tornato nella vasta caverna. Comunque la Tecnica dell'Armatura della Tartaruga Nera era già svanita.


"Senior, c'è qualcosa che la protegge? O significa che c'è qualche meccanismo?" Chiese Chu Feng, ma fu del tutto inutile, la Tecnica dell'Armatura della Tartaruga Nera non c'era più. Sembrava fosse scomparsa senza lasciare una sola traccia.


In quell'istante Chu Feng guardò nella direzione che aveva indicato la Tecnica dell'Armatura della Tartaruga Nera. C'era un tunnel roccioso, era simile ai passaggi che c'erano sotto la città dell'Uccello Vermiglio.


Chu Feng non esitò e tirò fuori la Bussola degli Spiriti e avanzò. Non poteva resistere al fascino di una Tecnica Segreta.


Proprio in quel momento Ovetto lo avvertì con solennità:"Credo che quella Tecnica Segreta ti stia ingannando."


"Cosa intendi dire?" Chiese Chu Feng.


"Credo che sia astuta, non passerebbe l'abilità così semplicemente. A parte il fatto che ti ha detto che sarà molto difficile da ottenere, anche se ci riuscissi, non ti riconoscerebbe necessariamente come padrone. Forse ti consumerebbe perfino." Ricordò Ovetto.


"Davvero? Che vantaggi avrebbe nell'usarmi in quel modo?" Chu Feng era un po' confuso.


"Semplice. Probabilmente è bloccata qui. L'oggetto che vuole che tu prenda probabilmente gli farà recuperare la sua libertà."


"Devi sapere che le Tecniche Segrete sono davvero orgogliose. Non sono disposte a sottomettersi a meno che non si trovino di fronte ad una persona potentissima. Così alcune di esse non scelgono un secondo padrone."


"Così vagano per il mondo. A meno che non incontrino un fortissimo esperto che le costringa a sottomettersi, non serviranno un'altra persona."


"La Tecnica Segreta ha detto che è diversa dalla Tecnica di Massacro della Tigre Bianca. Ha detto apposta che non era orgogliosa, ma questo mi sembra ancora più sospettoso visto che sta nascondendo la sua superbia. Alla fine credo che non si metterà facilmente al tuo servizio e che invece ti userà." Spiegò Ovetto.


"In effetti ci sono sempre dei dubbi, ma al momento non ho altra scelta. Inoltre temo di non poter ottenere facilmente la scatola." Chu Feng stava già camminando nell'enorme tunnel e aveva visto molti simboli.


"Questi sono Simboli Anti-demone! Che ci sia uno Spirito Malvagio di guardia?" Nemmeno Ovetto rimase calma. I Simboli Anti-Demone erano usati per imprigionare gli Spiriti Malvagi, che erano almeno all'Heaven realm. Erano esistenze contro cui Chu Feng non poteva opporsi.


"Sembra che la Tecnica dell'Armatura della Tartaruga Nera mi abbia dato un obiettivo davvero difficile." Chu Feng ridacchiò con amarezza e diventò ancora più cauto. Comunque non si fermò visto che non voleva sprecare le dieci ore di tempo che gli erano state concesse.


Dopo due ore di cammino frettoloso, il tunnel iniziò ad allargarsi ancora di più e c'erano sempre più simboli. Ciò significava anche che Chu Feng si stava avvicinando sempre di più allo Spirito Malvagio.


Alla fine dopo altre due ore, i Simboli Anti-Demone scomparirono e Chu Feng vide un enorme castello dall'aspetto antico. Aveva la forma di un teschio umano, era sinistro e spaventoso, dava una sensazione inquietante.


Per non attirare l'attenzione, Chu Feng non ebbe altra scelta se non mettere da parte la Bussola degli Spiriti e nascondere la sua aura. Arrivò con cautela all'entrata simile ad una bocca.


"Ascoltami. Al tuo attuale livello, se incontrerai uno Spirito Malvagio morirai. Gli Spiriti Malvagi conoscono il potere delle Formazioni e, nonostante non abbiano Potere Spirit, se punta verso di te sarà praticamente impossibile scappare."


"Così, se incontrerai uno Spirito Malvagio, dovrai lasciarmi controllare il tuo corpo altrimenti verremo divorati. Se ti consumasse, morirei anche io. Verremmo assorbiti e raffinati come Energia Primaria, scomparendo completamente." Ricordò con gravità Ovetto.


"Sì."


Chu Feng annuì. Aveva già visto uno Spirito Malvagio e sapeva quanto erano spaventosi. Era proprio come aveva detto Ovetto. Non erano qualcosa contro cui avrebbe potuto combattere. Non poteva permettersi di sopravvalutare le sue capacità, doveva prepararsi.


Avrebbe permesso ad Ovetto di controllare il suo corpo. Anche se Ovetto avrebbe ricevuto un enorme peso, finché fossero sopravvissuti se non altro avrebbe avuto dei metodi per aiutarla a recuperare, sempre meglio che morire.


Dopo aver deciso, Chu Feng continuò ad inoltrarsi nell'antico castello. Più andavano avanti e più il ragazzo si inquietava. Scoprì con stupore che c'era un solo tunnel nell'edificio. Per evitare di essere scoperto dallo Spirito Malvagio, Chu Feng non osò usare il suo Potere Spirit.


Il ragazzo era costretto a mettersi in una posizione passiva, ma non aveva altra scelta. Poteva solo continuare ad avanzare e alla fine raggiunse la fine del passaggio. Era arrivato ad un'enorme sala principale.


Lo stile della stanza era bizzarro. Chu Feng era agitato, sembrava che un terrificante Spirito Malvagio potesse apparire in ogni momento.


Ma Chu Feng non aveva il tempo di pensarci, perché il suo sguardo fu attratto da un'enorme sedia, su di essa c'era una scatola dall'aspetto strano.


Sembrava una bara, ma era cosparsa di migliaia di buchi ed era grossa dieci volte rispetto ad una normale bara.


Vedendo che lo Spirito Malvagio non era all'interno del castello, Chu Feng si avvicinò velocemente alla sedia.


"Dannazione. C'è una Formazione Spirit su questa sedia."


"Non farti prendere dal panico, con le tue Tecniche di Formazione dovresti riuscire a decifrarla, ma non si sa quando lo Spirito Malvagio tornerà, quindi devi farlo velocemente." Ricordò Ovetto.


"Sì, posso solo fare questo." Chu Feng strinse i denti. Per ottenere la Tecnica Segreta poteva solo rischiare.


Tuttavia, più decifrava e più si agitava. Il ragazzo sentiva due occhi che fissavano le sue spalle, eppure quando si girava a guardare non vedeva nulla.
        





