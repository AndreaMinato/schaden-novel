---
weight: 30
title: Capitolo 30 - Mostro
pubDate: 2024-05-23T20:13:16.333Z
tags:
    - mga
---


"Signorino Chu Xun, è venuto anche lei."


"Ahh, quelle Bestie Feroci erano così spaventose ma, fortunatamente il signorino Chu Feng è arrivato giusto in tempo, altrimenti non avrei osato immaginare cosa sarebbe accaduto." Vedendo Chu Xun, molti minatori accorsero da lui con l'espressione ancora impaurita.


"Oh?" Solo in quell'istante Chu Xun scoprì che c'erano un totale di nove Bestie Feroci. Cinque di livello 1, tre di livello 2 e una di livello 3.


Quelle Bestie Feroci non rappresentavano alcuna minaccia per lui, ma credeva che Chu Feng non avrebbe potuto sconfiggerle. Possibile che avesse già raggiunto il quarto livello dello Spirit realm?


Anche così, come era riuscito ad eliminare così tante Bestie Feroci in così poco tempo?


"Chu Xun, grazie."


Mentre Chu Xun era ancora confuso, Chu Feng gli sorrise con gratitudine.


Chu Xun rimase di stucco. Aveva un senso di inquietudine nel cuore e, senza nemmeno pensare, si diresse velocemente verso la miniera.


"Signorino Chu Feng, hai ucciso tutte queste bestie?" Zhang vide le Bestie Feroci prive di vita e lo trovò incredibile.


Aveva chiaramente sentito che Chu Feng era della spazzatura che era rimasta al secondo livello per molti anni. Anche se fosse entrato nella corte interna della Scuola del Drago Azzurro, al massimo dovrebbe essere al terzo livello. Come aveva potuto uccidere tutte queste Bestie Feroci così velocemente?


"E allora?" Chu Feng smise di sorridere e guardò Zhang. Non solo non aveva la gentilezza precedente, c'era anche freddezza.


"N... Ni... Niente. Era solo per curiosità." Fissato in quel modo da Chu Feng, Zhang arretrò di un po' di passi per la paura e del sudore freddo colò dalla sua fronte.


"Zio Zhang, sei stato così tanto nella famiglia Chu. Perché stai diventando sempre più confuso con il passare dell'età?"


"Ricorda, in quanto servo, ci sono cose che non dovresti chiedere e cose che non dovresti fare..."


Zhang impallidì per la paura sentendo quelle parole, in quel momento rimase sul posto ammutolito e tremante.


Chu Feng sorrise freddamente vedendolo così, questo provava che la sua supposizione era corretta.


"Signorino Chu Feng, cosa dovremmo fare con queste Bestie Feroci? Le portiamo alla residenza Chu?" Decine di minatori si avvicinarono.


"Non c'è bisogno di disturbare le persone nella residenza solo per un po' di Bestie Feroci. Portatevele a casa e mangiatele." Chu Feng fece un cenno con la mano con noncuranza e poi camminò verso la residenza.


"Grazie signorino Chu Feng." I minatori scoppiavano di felicità. Le Bestie Feroci erano strani mostri che potevano coltivare. Sebbene il loro involucro esterno fosse duro come l'acciaio, la loro carne era davvero deliziosa. Si diceva che mangiarla, non solo avrebbe rafforzato il corpo, ma avrebbe anche allungato la vita. Erano tesori considerevolmente costosi.


Ma Chu Feng aveva donato loro delle Bestie Feroci così preziose. Come potevano non essere contenti? Da quando lo avevano visto uccidere tutte quelle Bestie Feroci a mani nude in un istante i minatori lo rispettavano ancora di più.


Vicino alle miniere, Chu Xun arrivò nel posto dove aveva trovato le Bestie Feroci. Dopo aver visto che non c'era nessuno lì vicino, si avvicinò ad un enorme albero e fece un salto. Quando tornò giù, c'era una scatola di legno piena di buchi nelle sue mani.


"Il maestro aveva ragione. Le Bestie Feroci ne sono attratte ma non riescono a trovarla. È davvero una buona esca."


"Ma essere in grado di attrarre le Bestie Feroci nelle profondità delle montagne... A parte una Perla Spirituale, una normale medicina non può farlo."


Mentre lo diceva Chu Xun aprì la scatola di legno. Ma dopo averlo fatto la sua espressione cambiò drasticamente. Era vuota.


"Com'è accaduto? Dov'è la Perla Spirituale?" Chu Xun cadde a terra con il volto impallidito.


Sebbene la scatola gli fosse stata data dal suo maestro, la Perla Spirituale era stata comprata da suo padre ad altissimo prezzo, con l'intenzione di usarla per avanzare al nono livello dello Spirit realm. Se suo padre avesse saputo che la Perla Spirituale era sparita a causa sua, l'avrebbe spellato vivo.


"Era..." All'improvviso Chu Xun ricordò di quando Chu Feng l'aveva ringraziato e capì tutto. Mentre teneva la scatola, strinse i denti e disse, "Chu Feng, non ho finito con te."


Allo stesso tempo Chu Feng era già tornato nella sua stanza. Chiuse la porta e con un sorriso sinistro tirò fuori la perla dalla sua borsa.


"Chu Xun ti ringrazio davvero tanto. Ti sei sforzato così tanto per darmi questo tesoro e aiutarmi ad avanzare al sesto livello. Eheh, sei davvero un fratello maggiore generoso."


Chu Xun non avrebbe mai pensato che Chu Feng aveva il potere Spirit. La scatola di legno avrebbe confuso l'olfatto delle Bestie Feroci, ma non poteva ingannare i sensi di Chu Feng.


Nel momento in cui era arrivato, aveva scoperto immediatamente la scatola di legno che conteneva la Perla Spirituale e aveva capito che era una trappola creata dagli umani.


Dopo aver visto le espressioni sorprese di Chu Xun e Zhang, Chu Feng era ancora più sicuro che quei due avessero tramato contro di lui. Ma non avrebbero mai pensato di non riuscirci e anche di perderci.


*gulp*


Dopo essere entrata nello stomaco, la Perla Spirituale divenne subito energia spirituale ma prima che avesse la possibilità di disperdersi venne risucchiata dal dantian.


In quell'istante Chu Feng poté sentire dei leggeri suoni di masticazione, come se ci fosse un lupo affamato nel suo dantian.


Quando il suono si spense, ci fu un enorme cambiamento nel suo dantian. Le Bestie dei 9 Fulmini ringhiarono e si trasformarono nuovamente.


Quando tutto tornò alla normalità, dal suo dantian emerse un'energia spirituale fortissima che percorse il corpo di Chu Feng.


"Sesto livello dello Spirit realm." Chu Feng aprì gli occhi e sorrise contento.


Una persona che era arrivata al sesto livello all'età di 15 anni sarebbe stata considerata un genio. Una che era passata dal secondo al sesto livello in due mesi poteva essere descritta solo con una parola - Mostro!


Il tempo passò e in un batter d'occhio era arrivato il giorno del raduno della famiglia Chu.


Questo cosiddetto raduno, non era una semplice conferenza nella famiglia Chu, era anche una dimostrazione di forza.


Il campo di allenamento della Città Pendente era gremito. Non solo aveva attirato i ricchi della città, ma anche molti potenti nelle vicinanze.


Tra questi potenti, molti erano venuti su invito, alcuni per ammirazione, ma i loro obiettivi erano i medesimi, vedere l'attuale forza della famiglia Chu.


Quindi, quando arrivarono i membri principali della famiglia, l'atmosfera si riempì di brio.


"Guardate, è il maestro della famiglia Chu, Chu Yuanba."


La persona su cui stavano puntando tutti lo sguardo era il vecchio di fronte. Sebbene fosse piuttosto anziano, la sua schiena era come quella di una tigre e il suo tronco spesso come quello di un orso. Mentre camminava agitava il vento intorno a sé. E sotto le sue sopracciglia bianche a forma di spada emanava un'aura imponente.


Quella persona era il nonno di Chu Feng, il capofamiglia Chu Yuanba. L'unico ad essere arrivato all'Origin realm.


"Dietro Chu Yuanba ci sono i sei figli della famiglia Chu, vero? Tutti loro sembrano avere una presenza incredibile. Mi chiedo quale sarà il nuovo maestro della famiglia."


"Che fretta c'è? Ho sentito che nel raduno di oggi annunceranno ufficialmente il suo ritiro e verrà selezionato il nuovo maestro."


"Oggi ne vedremo delle belle."


Mentre pensavano all'evento più importante nel raduno della famiglia, non riuscivano a trattenere il loro entusiasmo.



