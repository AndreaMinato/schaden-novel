---
weight: 301
title: Capitolo 301 - Intoccabile
pubDate: 2024-06-04T03:13:16.375Z
tags:
    - mga
---


CAPITOLO SPONSORIZZATO ringraziamo Alessandro!
0 Capitoli in coda, 0/3€ Donazione
-Schadenfreude


"Bene, se non altro hai un minimo di intelligenza."


"Comunque spero che tu possa fare come ho detto, altrimenti sai quali saranno le conseguenze."


"Stai di guardia qui, aspetta quando il padrone avrà bisogno di te, poi rispetta i tuoi doveri."


La Tecnica dell'Armatura della Tartaruga Nera guardò freddamente lo Spirito Malvagio, poi evocò una grande quantità di nebbia che avvolse Chu Feng e poi i due scomparirono.


Rimase solo lo Spirito Malvagio che fissava il posto dove prima c'era stata la Tartaruga Nera. Dopo un po' chiuse lentamente gli occhi. In quel momento stava ripensando al passato.


Era passato molto tempo e non si ricordava l'anno in cui era accaduto. Si ricordava un esercito di Spiriti Malvagi stava seminando il caos in una certa terra saccheggiando risorse ovunque.


Le montagne erano state schiacciate, i fiumi prosciugati. Le fiamme della battaglia erano ovunque. Il loro esercito faceva quello che desiderava e nessuno poteva fermarlo. Non cresceva più un filo d'erba nei posti in cui passavano. Distruggevano ogni forma di vita che vedevano.


Avevano distrutto quasi un intero continente, la gente si spaventava solo a sentire il loro nome, eppure erano stati sconfitti da un uomo.


Visto che era troppo distante non aveva visto chiaramente l'aspetto dell'uomo. Ricordava solo che aveva sbaragliato completamente il loro esercito con un solo colpo. Con un'occhiata aveva ucciso gli Sciamani malvagi che li comandavano.


Quell'uomo era così forte da essere indistruttibile. Non sembrava nemmeno una persona, ma un Dio.


Inoltre, accanto a lui c'erano quattro mostri potenti e spietati. La Tecnica dell'Armatura della Tartaruga Nera era uno di loro.


"Huu..." Lo Spirito Malvagio sospirò e rinunciò all'idea di poter riconquistare la libertà.
Tornò ubbidientemente nelle profondità del castello perché non osava non seguire gli ordini della Tecnica dell'Armatura della Tartaruga Nera.


Allo stesso tempo Chu Feng si sentiva fluttuare a mezz'aria. Quando scese a terra e la nebbia si dissipò, scoprì con stupore di essere tornato nell'area in cui c'era la Formazione Illusoria. La Tecnica dell'Armatura della Tartaruga Nera lo stava fissando. Il viaggio che per lui aveva richiesto quattro ore, era stato completato in un istante dalla Tecnica dell'Armatura della Tartaruga Nera.


"Senior, lei..." In quell'istante Chu Feng era pieno di curiosità, eppure non sapeva da dove iniziare a domandare.


"Devi essere molto curioso del perché ti abbia fatto liberare lo Spirito Malvagio, vero?" Disse sorridendo la Tecnica dell'Armatura della Tartaruga Nera.


"Sì." Chu Feng annuì con energia.


"Oh... Quella è solo una domandina, credo che tu sia più curioso riguardo ai tesori nascosti in questo posto."


"Senior, conosce cosa è nascosto qui?" Chiese subito Chu Feng.


"Ahah, naturalmente! Ogni cosa è stata lasciata qui dal mio precedente maestro. Tutti gli oggetti qui sono stati creati e formati da lui."


"Ma purtroppo non te lo dirò perchè gli abbiamo promesso di non dire a nessuno dei segreti nascosti qui." La Tecnica dell'Armatura della Tartaruga Nera fece un sorrisetto.


Questo lasciò senza parole Chu Feng e sentì l'impulso di imprecare. Pensò:'Se non avevi intenzione di dirmelo, perché chiedermi se volessi saperlo o no? Mi sta prendendo in giro?'


La Tecnica dell'Armatura della Tartaruga Nera sembrò notare l'esasperazione di Chu Feng e aggiunse:"Comunque posso dirti che il tesoro nascosto è incredibile, può fare impazzire una persona, disgregare famiglie, far sì che due amanti cerchino di uccidersi per ottenerlo. Può causare piogge di sangue e devastare questa terra."


"Al momento tu non hai requisiti nemmeno per avvicinartici. Quindi anche se te lo dicessi sarebbe inutile."


"Ma sei molto fortunato. Fortunato di avermi incontrato perché ti aiuterò. Ad esempio con lo Spirito Malvagio di prima. Nonostante sia solo un cane da guardia localizzato nella regione più esterna, se potrai utilizzarlo se non altro ti aiuterò quando tornerai qui."


"Ma purtroppo, dopo aver lasciato il corpo del mio padrone, la mia forza è diminuita grandemente. Al momento esisto solo in nome. Posso spaventare qualche piccolo seguace, ma i guardiani nelle profondità della tomba non ascolteranno i miei ordini. Quindi se vuoi ottenere i tesori dovrai contare sulle tue forze."


Dopo aver sentito queste parole, Chu Feng rimase scioccato. Se una così potente Tecnica dell'Armatura della Tartaruga Nera non poteva sottomettere i guardiani, quanto sarebbero state formidabili?


Se lo Spirito Malvagio capace di metterlo sotto pressione al punto di soffocarlo e tagliare la connessione tra lui ed Ovetto era solo un semplice seguace, quanto sarebbe stata terrificante un'esistenza ancora superiore?


In quell'istante Chu Feng rimase completamente sbalordito. Capì per la prima volta che era davvero debole. Anche se era una persona che poteva sconvolgere la Provincia Azzurra e se era un mostro agli occhi degli altri, di fronte ad una persona davvero potente non era nemmeno una formica. Al massimo era un'insignificante briciola di polvere.


In quel momento Chu Feng divenne davvero curioso. Chi era il padrone di questo posto? A che realm era arrivato per essere così potente? Era davvero il Martial Emperor come aveva detto Ovetto?


Comunque lui non era nemmeno arrivato al Profound Realm, di quanto tempo avrebbe avuto bisogno per giungere al Martial Emperor Realm delle leggende?


In quell'istante Chu Feng scoprì che il talento di cui era così tanto orgoglioso, la velocità dei suoi progressi e il suo potere non erano così speciali.


Se avesse contato solo su di essi, forse non sarebbe mai riuscito ad arrivare al Martial Emperor Realm. Era un mostro agli occhi degli altri, ma di fronte agli altri geni era solo una persona mediocre. Ad esempio la ragazza vestita di viola era ancora più giovane di lui.


Il mondo era così grande e il continente delle Nove Province era solo un angolo dell'iceberg.
Era piuttosto difficile per Chu Feng immaginarsi quanti geni stavano crescendo in questo mondo sconfinato. Lui non era ancora sceso su un palcoscenico ancora più vasto. Doveva diventare più potente.


"Nonostante tu debba contare sulle tue forze per ottenere il tesoro, farò ciò che posso per aiutarti. Al momento il contributo più grande che posso darti è trasmetterti la mia abilità." L'espressione della Tecnica dell'Armatura della Tartaruga Nera divenne seria.


Il suo corpo iniziò a diventare illusorio come la Tecnica di Massacro della Tigre Bianca. Voleva davvero dare il suo potere a Chu Feng.


"Ma Senior, non ha alcun rapporto con me, perché mi sta aiutando in questo modo?" Chu Feng era dubbioso.


"Ho i miei motivi per farlo, così come ti ha scelto la Tigre Bianca. È la stessa ragione e in futuro lo scoprirai."


All'improvviso la Tecnica dell'Armatura della Tartaruga Nera si precipitò verso Chu Feng ed entrò nel suo corpo. Allo stesso tempo la mente del ragazzo fu travolta da una grande quantità di informazioni.





