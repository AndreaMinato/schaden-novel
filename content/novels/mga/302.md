---
weight: 3020
title: Capitolo 302 - Indescrivibile Inquietudine
pubDate: 2024-06-04T04:13:16.376Z
tags:
    - mga
---
        
0 Capitoli in coda, 0/3€ Donazione
-Schadenfreude


La nebbia stava penetrando nel corpo di Chu Feng provocandogli fitte di dolore. Le informazioni che stava ricevendo permisero al ragazzo di comprendere quanto era impressionante la Tecnica dell'Armatura della Tartaruga Nera.


Se la Tecnica di Massacro della Tigre Bianca poteva essere definita il metodo di attacco più forte, allora la Tecnica dell'Armatura della Tartaruga Nera sarebbe stata la difesa più formidabile, non era solo un'armatura indistruttibile.


Se Chu Feng avesse potuto comprenderla completamente, avrebbe potuto creare una nebbia in grado di confondere la mente dell'avversario, uccidendolo. Anche se non avesse potuto annientare il nemico, poteva comunque creare un effetto di disturbo e ridurre il suo potere. Questa era una caratteristica particolare della Tecnica dell'Armatura della Tartaruga Nera.


Allo stesso tempo risuonò la voce profonda della Tecnica dell'Armatura della Tartaruga Nera.


"Chu Feng, ascolta. Le persone normali non possono ottenere i tesori di questo posto, quindi non devi temere che i segreti di questo luogo si diffondano in giro perché i coltivatori capaci di ottenere questo tesoro sono rarissimi. I guardiani e gli ostacoli di questo luogo possono proteggere il tesoro."


"Quindi non puntare a dei risultati veloci o dei benefici a breve termine. Prima di raggiungere un certo livello non entrare avventatamente in questo posto. Se vuoi sapere perché io e la Tigre Bianca ti abbiamo scelto, vai a trovare i nostri due altri vecchi amici e convincili a servirti. Allora il nostro segreto sarà rivelato naturalmente... Spero che non abbiamo scelto la persona sbagliata..."


La voce della Tecnica dell'Armatura della Tartaruga Nera si spense. Alla fine anche la nebbia attorno a Chu Feng scomparì, lasciando anche un mistero che il ragazzo avrebbe dovuto svelare da solo.


"Quindi a quanto pare c'è un motivo speciale per cui mi hanno scelto uh? I loro due vecchi amici dovrebbero essere le altre Tecniche Segrete, no? Quindi c'è una Tecnica Segreta ad ogni entrata?" Chu Feng rimase dov'era con un'espressione agitata.


"Che altri motivi ci possono essere? Chiaramente hanno visto il tuo potenziale, altrimenti la Tecnica di Massacro della Tigre Bianca non avrebbe scelto te."


"Se insiste che è un segreto, è possibile che succederà qualcosa di inimmaginabile se i quattro si radunano in un solo corpo, no?" Risuonò la voce piacevole di Ovetto.


"Ovetto, stai bene? Grandioso!" Chu Feng si rallegrò perché aveva scoperto che la connessione tra lui e Ovetto si era ricomposta e poteva sentire di nuovo l'esistenza dello Spirito.


"Cosa poteva accadermi? Si era interrotta la connessione perché lo Spirito Malvagio proveniva dal Mondo degli Spiriti Spettrali. Era uno Spirito Malvagio piuttosto abile, temo che le persone normali all'Heaven realm non potrebbero sconfiggerlo." Disse Ovetto.


Chu Feng mostrò un'espressione colpita:"Così proveniva dal Mondo degli Spiriti Spettrali? Non c'è da meravigliarsi che sembrasse un fantasma e che fosse così terrificante."


"Non rimanere impalato ed esci da qui. Non puoi più stare qui, devi raggiungere almeno l'Heaven realm per tornare qui." Ricordò Ovetto.


"Sì."


Sapeva già che la Tomba dell'Imperatore era dotata di un potere imperscrutabile. Sarebbe passato molto tempo prima che riuscisse ad esplorarla. Non solo lui, nemmeno la Dinastia Jiang non ne sarebbe stata capace.


*hmm*


Ma dopo che camminò per un po' di tempo, Chu Feng scoprì con stupore che era apparsa una città di fronte a lui. Era la Formazione Illusoria in cui lui e gli altri erano entrati in precedenza.


Chu Feng era un po' scioccato. Nonostante avesse già superato la prova della Formazione Illusoria, vedendola rabbrividì.


"La Formazione Illusoria in origine era invisibile. Credo che molte persone non riusciranno a superarla e anche se ci riuscissero, non potranno andare oltre il posto di blocco. In questo continente non c'è nessuno che può avvicinarsi a quel tesoro." Disse con disprezzo Ovetto.


Chu Feng era d'accordo, la Formazione Illusoria era solo nel cerchio più esterno. Lo Spirito Malvagio definito dalla Tecnica dell'Armatura della Tartaruga Nera come piccolo seguace era già così potente, non osava immaginarsi quanto fossero potenti i guardiani nelle profondità della tomba. Forse era un mostro che poteva distruggere completamente il continente?


Comunque, mentre pensava a quella creatura, Chu Feng si ricordò del mostro sigillato nel suo Mondo degli Spiriti. Dalla descrizione di Ovetto era un'esistenza che poteva seminare il caos in tutte le nove province.


Inoltre Ovetto aveva detto che quel mostro non era così potente rispetto a lei. Sembrava proprio che non si stesse vantando falsamente dal suo tono, doveva avere una forza superiore.


Comunque Ovetto e quella creatura che potevano devastare le Nove Province erano sigillate nel suo Mondo degli Spiriti. Chu Feng non riusciva ad immaginarsi quanto fossero forti le persone che avevano fatto tutto questo. Erano stati i suoi genitori? Altri suoi parenti? Chi?


"Padre, madre, siete ancora in questo mondo?" Pensò Chu Feng affranto. Quanta speranza c'era che i suoi genitori fossero sopravvissuti? Era ciò che voleva sapere di più.


Dato che aveva concluso la sua esplorazione, Chu Feng si diresse verso l'entrata con tranquillità. Dopo pochi giorni tornò all'ingresso.


Tuttavia sulla strada di ritorno scoprì dei cadaveri dalla gente della Tenuta del Principe Qilin che erano morti miserabilmente a causa dei meccanismi della caverna.


Era evidente che, dopo che il varco si era aperto, la Tenuta del Principe Qilin avesse inviato un po' di esperti per esplorare questo posto, ma purtroppo, non importava quanto fosse potente la loro coltivazione, non conoscevano le tecniche di Formazione Spirit e non riuscirono a schivare i meccanismi più semplici.


Ciò che sbalordì Chu Feng era che governatore della Tenuta del Principe Qilin non si fosse presentato nonostante si fosse diffusa notizia dell'apertura del varco.


Normalmente un deposito del genere avrebbe nascosto innumerevoli tesori, perfino il Lord della tenuta ne sarebbe stato incuriosito e sarebbe dovuto venire immediatamente a gestire la questione. Ovviamente non aveva senso che non fosse ancora apparso.


Ma Chu Feng era troppo pigro per pensare a queste cose. Approfittandosi della distrazione delle guardie, se ne andò di nascosto da quel luogo. Chu Feng si era già preparato a lasciare la Provincia Azzurra. Quindi, prima di partire, voleva salutare alcune persone, le prime a cui avrebbe voluto dire addio sarebbero stati i suoi parenti.


Dopo essersi affrettato, Chu Feng tornò nella città dove Chu Guyu e gli altri erano nascosti. Il ragazzo era ancora assorto mentre stava entrando. Si chiedeva quanto sarebbero stati contenti Chu Guyu e gli altri non appena avesse tirato fuori le tecniche marziali di livello sei che Li Zhangqing gli aveva dato, forse non sarebbero riusciti a dormire dall'entusiasmo.


"Chu Feng, finalmente sei venuto. Eravamo così preoccupati per te!"


Tuttavia, proprio quando il ragazzo entrò nella residenza, Chu Yu corse fuori con un'espressione piena di panico. Abbracciò Chu Feng singhiozzando.


Simultaneamente, anche tutti gli altri membri della famiglia Chu si avvicinarono rallegrati e ancora tesi a causa della preoccupazione che avevano provato. Guardavano Chu Feng come se fosse tornato dagli abissi dell'inferno.


"Chu Yue, cosa stai facendo? Sto bene, non mi è successo niente!" Chu Feng non sapeva come reagire e allo stesso tempo provò un'inquietudine indescrivibile.





