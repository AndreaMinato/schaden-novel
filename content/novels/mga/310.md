---
weight: 3100
title: Capitolo 310 - Shh, zitto
pubDate: 2024-06-04T12:13:16.377Z
tags:
    - mga
---
                
CAPITOLO SPONSORIZZATO ringraziamo Alessandro!


7 Capitoli in coda, 0/3€ Donazione
-Schadenfreude


In realtà il giorno dell'esecuzione di Qi Fengyang non era ancora arrivato, quindi anche se Chu Feng avesse usato Piccolo Bianco sarebbe comunque arrivato in tempo a destinazione.


Chu Feng era di fretta perché era diretto alla Gola dei Cento Suoni. Voleva salvare Qi Fengyang, ma non aveva intenzione di suicidarsi.


In una situazione del genere, non avrebbe osato andare nella tana del drago e della tigre con una sola lancia e un cavallo. Prima avrebbe richiesto l'aiuto del vecchio amico di Qi Fengyang, il misterioso esperto che viveva nascosto nella Gola dei Cento Suoni.


"Sono Chu Feng. Senior, è successo qualcosa e desidero porgerle visita. Senior, spero che potrà incontrarmi!"


"Senio? Senior? Senior, è qui? Ho qualcosa da discutere con lei!!" Chu Feng era arrivato al picco della montagna, ma non era avanzato oltre la Formazione Spirit per entrare. Rimase tra le nuvole bianche e porse educatamente i suoi rispetti nella sala.


Dopo ciò che era accaduto l'ultima volta, aveva capito un po' di più della situazione. Chu Feng sentiva che il misterioso esperto che stava vivendo in isolamento probabilmente era una persona strana. Con un uomo del genere, avrebbe dovuto comportarsi con estrema cortesia, altrimenti avrebbe rischiato di suscitare la furia di questa persona.


Tuttavia, dopo che non ci fu alcun risultato dopo aver gridato così tanto, Chu Feng non ebbe altra scelta se non superare la barriera senza aver ricevuto il permesso. Prima si inchinò, poi disse:"Senior, avrei davvero da fare una richiesta.
Per favore mi perdoni per la mia scortesia."


Mentre parlava, avanzò oltre la formazione e arrivò al di fuori della sala tra le nuvole. All'inizio gridò un po', poi dopo che non ottenne alcun risultato, estese il suo potere Spirit.


Tuttavia scoprì con stupore che sulla superficie del palazzo c'era una Formazione Spirit potentissima, non solo era difficile da rompere, impediva perfino l'accesso al Potere Spirit.


"Senior, non so se è qui oppure no, ma al momento Senior Qi Fengyang è in grossi guai. Tra due giorni sarà giustiziato nella Tenuta del Principe Qilin. Spero che potrà salvarle la vita dato il vostro rapporto di amicizia!" Non potendo entrare nella sala, Chu Feng si limitò a gridare, ma non ricevette risposta.


"Chu Feng, lascia perdere. Non pregarlo più. Qi Fengyang non l'ha già detto? Questa persona capisce la situazione della Provincia Azzurra meglio di chiunque altro. Credo che sapesse già cos'è accaduto a Qi Fengyang anche senza che tu lo informassi."


"Non importa se è qui o no, deve aver già saputo di Qi Fengyang. Ha scelto di rimanere in silenzio, quindi significa che gli importa ben poco delle sue amicizie e non rivelerebbe la sua identità per salvare Qi Fengyang." Consigliò Ovetto.


Così, dopo aver aspettato un po' di tempo, il ragazzo fu costretto ad andarsene. Chu Feng non si arrese e lasciò comunque una lettera all'entrata. Nella missiva pregava l'esperto di salvare la vita di Qi Fengyang.


Alla fine Chu Feng se ne andò senza aver ottenuto nulla. Colto dalla delusione e dall'impotenza, Chu Feng avanzò con determinazione verso la Tenuta del Principe Qilin. Aveva giurato che avrebbe salvato il suo fratello giurato, Qi Fengyang.


Il tempo passò e, in un batter d'occhio, il giorno dell'esecuzione di Qi Fengyang era arrivato. Nel campo all'esterno della Tenuta del Principe Qilin si erano radunati personaggi importanti provenienti da città, scuole e varie organizzazioni.


Erano venute frotte di persone. Nessuno voleva perdersi l'esecuzione di una persona così importante.


Al di fuori del campo, c'erano montagne di persone. Qi Fengyang era legato da catene speciali e perfino la sua bocca era stata imbavagliata. Era cosparso di ferite, la sua aura era estremamente flebile e giaceva sopra il palco d'esecuzione alto quattordici metri. Sopra il suo corpo c'era una ghigliottina grossa e affilata. Qi Fengyang stava per essere tagliato in due dalla lama.


"Ahh, è davvero un peccato che una persona del genere muoia così."


"Sì. Era apparso un altro esperto all'Heaven realm nella Provincia Azzurra, ma ora morirà in questo modo."


"Non c'è niente per cui provare pietà. Non può sfuggire ai crimini che ha commesso. Se fosse riuscito ad uccidere il Lord della Tenuta non sarebbe stato un peccato ancora più grande? Non importa quanto è forte, Qi Fengyang non sarebbe più forte del Lord della Tenuta, vero?"


In quell'istante alcuni provavano pietà per Qi Fengyang, ma altri sentivano che se lo fosse meritato. Ma mentre tutti si stavano affrettando verso il palco, Chu Feng si introdusse di nascosto nelle sezioni interne della Tenuta del Principe Qilin.


Il Lord della Tenuta del Principe Qilin era un membro del clan Lin. Si chiamava Lin Moli e molto probabilmente non tollerava che Qi Fengyang fosse entrato nell'Heaven realm perché in effetti avrebbe minacciato la sua posizione di Lord.


Ma ciò che importava di più a Chu Feng era che Lin Moli aveva un figlio.
Era il suo unico figlio e stravedeva per lui.


Purtroppo suo figlio aveva un talento marziale orribile ed era estremamente lascivo. Era l'esistenza più squallida della giovane generazione della Tenuta del Principe Qilin.


"Tesoro, sei troppo bella. Sei la donna più bella che abbia mai visto! Sii ubbidiente e non muoverti. Ti prenderò in moglie e ti darò ricchezze e denaro. Ti darò innumerevoli risorse e ti farò diventare un'esperta di coltivazione."


"No! Mio signore, per favore mi lasci andare, per favore mi lasci andare. Non voglio ricchezze e denaro. Non voglio risorse e non voglio diventare una coltivatrice. Voglio solo tornare a casa!"


Nel lussuoso palazzo, su un grosso letto, c'era una donna giovane e bella. Era raggomitolata in un angolo mentre tremava e singhiozzava.


Dall'altra parte del letto c'era un grassone parzialmente svestito che stava fissando quella donna con gli occhi feroci come quelli di una tigre. Pareva un lupo che stava osservando una pecora. Stava già sbavando per la lascivia. Questo era il figlio di Lin Moli, Lin Chong.


"Dannata donna. Non mi dai rispetto e non vuoi rispetto? Se non mi ubbidirai, credi che non ucciderò tutta la tua famiglia per poi gettarti nell'accampamento dell'esercito e lasciare che i soldati della Tenuta del Principe Qilin ti usino fino alla morte?" Vedendo che le buone non funzionavano, Lin Chong usò le cattive.


"No! Non fare del male alla mia famiglia!" In effetti dopo aver sentito le sue parole, la donna si inginocchiò a terra e lo implorò piena di spavento.


"Umpf. Allora sii ubbidiente e non muoverti. Devi cooperare. Le donne che mi piacciono di meno sono quelle che non cooperano. Le donne che non sono andate d'accordo con me sono finite tutte in pasto al mio animaletto."


Mentre parlava, Lin Chong puntò il dito verso un angolo della stanza. C'era una Bestia Feroce dall'aspetto sinistro e gli occhi rossi. Al momento stava mangiando qualcosa, era una persona.


Lin Chong non aveva detto la verità. Le donne che non cooperavano in effetti erano state date in pasto alla Bestia Feroce, ma anche quelle che erano state disposte a cooperare erano state uccise e consegnate alla Bestia Feroce.


"Ubbidirò, ubbidirò." La giovane era terrorizzata. Annuì singhiozzando e iniziò a spogliarsi.


"Waah!"


Ma proprio quando Lin Chong si stava preparando a godersi la bellezza, la sua amata Bestia Feroce emise un grido miserabile.


Dopo essersi voltato, Lin Chong cambiò drasticamente espressione perché la sua amata bestia era stata ridotta in poltiglia. C'era un giovane accanto al corpo e aveva un sorriso sinistro.


"Che insolenza! Chi sei? Hai osato fare del male al mio animaletto?" Lin Chong era furioso. Si alzò e si preparò per urlare.


*whoosh* Ma proprio in quel momento, Chu Feng apparì di fronte a Lin Chong in un lampo. Coprì la bocca del grassone, lo schiacciò sul letto e disse con un sorriso strano:"Shh, sta zitto. Ti porterò a giocare in un posto ancora più entusiasmante."





