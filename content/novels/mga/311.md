---
weight: 3110
title: Capitolo 311 - Chu Feng Entra in Scena
pubDate: 2024-06-04T13:13:16.377Z
tags:
    - mga
---
                
CAPITOLO SPONSORIZZATO ringraziamo Alessandro!


6 Capitoli in coda, 0/3€ Donazione
-Schadenfreude


Nel campo d'esecuzione all'esterno della Tenuta del Principe Qilin si stavano radunando sempre più persone. Stavano fissando sia Qi Fengyang che le due persone di fronte al palco.


Una delle due indossava una tonaca e l'altro indossava un'armatura dorata. Entrambi emanavano un'aura straordinaria e avevano una coltivazione all'Heaven realm.


Erano rispettivamente il capo della Scuola Lingyun, Yan Yangtian, e il Lord della Tenuta del Principe Qilin, Lin Moli.


Erano le due persone più importanti della Provincia Azzurra. Poterli vedere insieme era una scena così rara che molte persone si entusiasmarono, ma la folla non poteva sentire i loro sussurri.


"Dovremmo uccidere velocemente Qi Fengyang prima. Se continuiamo a rimandare per troppo tempo aumenteranno solo i rischi." Lin Moli osservò Qi Fengyang con uno sguardo preoccupato.


"Lord della Tenuta, non sa quanto è mostruoso Chu Feng. Dev'essere ucciso, altrimenti data la sua abilità ci supererà nel giro di tre anni.
Allora saremo noi ad essere in una brutta situazione." Spiegò Yan Yangtian.


"Anche se fosse, la persona che sarebbe in pericolo sarebbe lei. Chu Feng ha avuto delle ostilità con la sua scuola, ma non con la mia Tenuta del Principe Qilin."


Lin Moli sbuffò freddamente. Anche se si trovava di fronte a Yan Yangtian era comunque molto orgoglioso. Dopotutto in termini di posizione era il vero governatore della Provincia Azzurra.


"Oh... Lord della Tenuta, non dica così! Prima Chu Feng e la sua Tenuta in effetti non avevano alcuna ostilità, anzi un rapporto amichevole."


"Ma ora è diverso. Ucciderà il suo fratello giurato. Data la sua natura, se si vendicerà, la sua Tenuta del Principe Qilin sarà in una condizione ancora più miserabile della mia Scuola Lingyun." Sogghignò Yan Yangtian.


"Infame! Non c'è da meravigliarsi che mi abbia spinto a sbarazzarmi di Qi Fengyang. Così mi stava trascinando giù insieme a lei." Lin Moli si irritò.


"Ahh, Lord della Tenuta, non dica così. Non lo sto facendo per lei? Qi Fengyang è il capo del clan Qi e lei è un membro del clan Li. Non teme che in futuro usurperà la sua posizione?" Yan Yangtian si difese sorridendo.


"Allora osa avere la certezza che Chu Feng andrà a salvare Qi Fengyang? Sarà davvero così stupido da venire incontro alla morte?" Lin Moli aveva qualche dubbio.


"Da ciò che ho capito di Chu Feng, è una persona del genere. Ma non è stupido, è un piccolo demone dai metodi particolari. Anche se ci siamo noi due di guardia, non possiamo essere incauti." Disse sorridendo Yan Yangtian.


"Mio signore, è successo qualcosa di orribile!!" Proprio in quel momento una guardia accorse con un'espressione piena di panico.


"Cosa c'è?" Lin Moli aggrottò lievemente le sopracciglia.


"Lord Lin Chong è scomparso e la Bestia Feroce che allevava è stata uccisa." Rispose nervosamente la guardia.


"Pezzi di spazzatura! Se non potete nemmeno occuparvi di una persona che utilità avete?" Dopo aver sentito queste parole, l'espressione di Lin Moli cambiò drasticamente e si preparò ad andarsene.


"Dove sta andando?" Yan Yangtian lo ostacolò.


"Naturalmente sto andando a cercare Chong'er, è il mio unico figlio e non posso lasciare che gli accada qualcosa." rispose Lin Moli.


"Non può farlo ora. Come può andarsene in questo momento? Forse è il piano di Chu Feng per attirare la tigre fuori della montagna." Disse Yan Yangtian.


Dopo aver sentito queste parole Lin Moli diventò ancora più preoccupato. Così disse con rabbia:"Altro motivo ancora per cercarlo! Se gli succederà qualcosa potrà assumersene la responsabilità?"


"Se Qi Fengyang venisse salvato da Chu Feng e i due torneranno dopo un po' di anni, non morirà solo il suo Chong'er, ma la sua intera Tenuta del Principe Qilin e la mia scuola Lingyun."


"Inoltre il suo Chong'er potrebbe non essere stato portato via da Chu Feng. Lord della Tenuta, le chiedo di capire la situazione." L'espressione di Yan Yangtian era solenne mentre avvertiva Lin Moli.


In quel momento il Lord della Tenuta era un po' scosso, in quanto governatore della Provincia Azzurra naturalmente capiva cosa fosse più importante. Alla fine si trattenne e rimase sul posto, aspettando silenziosamente mezzogiorno. Attendendo in silenzio l'arrivo di Chu Feng.


Comunque il tempo passò e Chu Feng non fece la sua comparsa. Questo inquietò Lin Moli e Yan Yangtian perché temevano davvero che il ragazzo non si presentasse. Se fosse apparso erano sicuri di poterlo uccidere e rimuovere una futura minaccia.


Ma se Chu Feng non fosse comparso, allora da questo giorno in avanti avrebbero vissuto ogni giorno, ogni ora nel tormento perché non avrebbero saputo quando quel genio, il terrificante dio della morte, avrebbe massacrato tutti loro usando dei metodi spietati.


"È mezzogiorno!" Alla fine risuonò un grido, il momento dell'esecuzione di Qi Fengyang era arrivato facendo stare tutti col fiato in sospeso. L'esperto all'Heaven realm stava per essere ucciso.


Yan Yangtian e Lin Moli erano estremamente preoccupati perché Chu Feng non era apparso. Significava che il ragazzo avesse rinunciato a salvare Qi Fengyang e in futuro non avrebbero avuto pace.


Qi Fengyang si limitò a chiudere gradualmente gli occhi. Aveva visto che non era venuto nessuno e alla fine era il risultato che preferiva di più. Se non altro non avrebbe influenzato i suoi cari.


Tuttavia la folla non sapeva tutto questo e fissarono con espressione piene di emozioni contrastanti l'enorme ghigliottina. Aspettavano che la lama calasse e tagliasse in due Qi Fengyang.


"Lord della Tenuta." In quell'istante il boia guardò Lin Moli, che prima diede un'occhiata a Qi Fengyang e poi disse con un'espressione esasperata:"Uccidilo!"


*whoosh* Ma subito dopo che Lin Moli parlò, una luce fredda sfrecciò. Era molto veloce e potente. Trapassò direttamente la testa della guardia e il boia responsabile dell'esecuzione morì sul posto!


"Chi è stato?"


Tutti rimasero scioccati. Non poterono evitare di guardare nella direzione da cui era sfrecciata la luce e in quell'istante videro un giovane che fluttuava a mezz'aria.


Era Chu Feng. L'abito lungo della Scuola del Drago Azzurro svolazzava al vento e sulla sua spada c'era un enorme sacco di iuta. Con un sorriso malvagio, scorse con lo sguardo la folla e disse:"Scusatemi tutti, io, Chu Feng, sono arrivato tardi!"


"Chu Feng! È davvero Chu Feng!!"


"Come osa venire qui? Come può volare?"


"Oh cielo, che anche lui sia arrivato all'Heaven realm? No, non può essere. La sua aura è ancora chiaramente al terzo livello del Profound realm ed era uguale a quella che aveva quando aveva combattuto contro Dugu Aouyun.


La comparsa di Chu Feng fece sussultare tutti quanti. Che riconoscessero o no il giovane, erano sbalorditi e increduli.


"Hai proprio un gran fegato a presentarti qui. Osi apparire di fronte a me!"


Ma in confronto agli altri, Yan Yangtian era diventato incredibilmente contento e, senza dire altro, volò e andò dietro a Chu Feng per bloccare la sua fuga.


"Lasciate il mio fratello Qi Fengyang e considererò la questione di oggi temporaneamente chiusa." Disse con calma Chu Feng.


"Umpf. Gran belle parole che hai detto. Che capacità avresti per parlarmi in questo modo?" Lin Moli sorrise con arroganza. Dopo aver visto Chu Feng, si era finalmente rilassato.


"Con cosa? Con lui!" Chu Feng sorrise freddamente e lanciò il sacco di iuta sulla sua spalla. Apparì una persona di fronte a tutti.


Era il grassone. Era completamente nudo e sulla sua vita c'era cartello che copriva le sue parti basse.


Sull'insegna erano state scritte col sangue fresco tre parole:"Sono un pervertito!". Era il figlio di Lin Moli, Lin Chong!
        



