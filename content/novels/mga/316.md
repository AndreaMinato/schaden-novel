---
weight: 3160
title: Capitolo 316 - Restituire il Favore
pubDate: 2024-06-04T18:13:16.378Z
tags:
    - mga
---
                
CAPITOLO SPONSORIZZATO ringraziamo Alessandro!


1 Capitoli in coda, 0/3€ Donazione
-Schadenfreude


Dopo essere uscito, non lasciò subito l'area. Invece camminò con cautela per la Scuola Lingyun perché le parole "Hai attirato la tigre lontano dalla montagna" lo stavano facendo pensare.


Voleva confermare se il vecchio Yan Yangtian fosse ancora lontano dalla Scuola Lingyun. Se fosse stato così allora avrebbe causato un enorme caos perché nessuno lì a parte il caposcuola avrebbe potuto minacciarlo o fermarlo.


"Ahh, mi chiedo se il caposcuola e gli altri siano arrivati nella Scuola del Drago Azzurro e com'è la situazione."


"Stavolta sono stati mandati praticamente tutti gli esperti della scuola ed erano tutti a cavallo di Aquile Testabianca di alta qualità. A quest'ora devono essere già arrivati alla Scuola del Drago Azzurro, immagino che l'abbiano già spazzata via, no?"


"Umpf, se lo meritavano. Hanno deciso di opporsi alla nostra scuola Lingyun." Due discepoli principali discussero con orgoglio con un atteggiamento rabbioso, come se stessero sfogando la propria rabbia.


"Yan Yangtian è andato nella Scuola del Drago Azzurro?" L'espressione di Chu Feng cambiò e aggrottò le sopracciglia. Pensò ad una possibilità. Un evento che non desiderava che accadesse.


Così non si nascose più. Scattò dall'angolo, puntò il dito verso i due discepoli principali e disse ad alta voce:"State fermi!"


"Chi sta facendo tutto questo baccano?" Entrambi i due discepoli della Scuola Lingyun erano incredibilmente arroganti. Tenevano sempre la testa alta. Specialmente i discepoli principali, erano oltremodo orgogliosi, quindi come potevano tollerare che qualcuno gridasse in quel modo rivolti a loro?


Così, pieni di furia, i due discepoli si girarono all'improvviso. Le loro espressioni feroci potevano davvero spaventare a morte un gruppo di bambini, ma quando si trovarono di fronte al sorriso malvagio di Chu Feng, rimasero stupefatti.


Spalancarono gli occhi e la loro ferocia sparì completamente. Al suo posto c'era una paura sconfinata e mentre arretravano, tremarono puntando il dito verso Chu Feng e dicendo:"T-t-tu..." Erano così terrorizzati che non potevano più parlare.


La Tenuta del Principe Qilin si era alleata con la Scuola Lingyun per catturare Chu Feng, così i suoi ritratti erano già stati appesi per tutta la Scuola Lingyun. Quindi tutti conoscevano l'aspetto del ragazzo.


Contando anche le sue imprese, Chu Feng aveva già lasciato un'ombra terrificante nelle menti della giovane generazione della Provincia Azzurra. Come potevano non essere spaventati? Si erano quasi pisciati addosso.


Vedendo che i due stavano per gridare, Chu Feng balzò frettolosamente in avanti e coprì loro la bocca. Sorrise in modo malvagio e disse:"Esatto, sono Chu Feng. Ma ho una domanda da farvi. Dove avete detto che Yan Yangtian è andato?"


In quanto scuola numero uno della Provincia Azzurra, sia in termini di numeri che di forza, la Scuola Lingyun superava di gran lunga le altre accademie. La Scuola Lingyun era la vera signora del paese. Anche se le altre organizzazioni si fossero alleate insieme, non sarebbero comunque riuscite a minacciare la posizione della Scuola Lingyun.


In quell'istante, nella zona principale della Scuola Lingyun,gli Anziani più potenti erano radunati nella sala principale spaziosa e lussuosa, erano presenti anche i più eccellenti discepoli principali dell'accademia. A grandi linee c'erano decine di migliaia di persone.


Il capo era uno dei Dodici Protettori. Era su un palco torreggiante posizionato al centro della sala. Stava dicendo ad alta voce:


"Chu Feng, il discepolo della Scuola del Drago Azzurro, ha ucciso un discepolo della nostra Scuola Lingyun e ha anche tentato di assassinare il Lorde della Tenuta del Principe Qilin. È troppo insolente e i suoi crimini non possono essere perdonati!"


"Al momento il caposcuola sta conducendo un esercito d'élite insieme alla Tenuta del Principe Qilin. Stanno avanzando verso la Scuola del Drago Azzurro per uccidere Chu Feng ed eliminare i suoi complici. Sono i malvagi della Provincia Azzurra."


"Noi invece siamo il potere principale nella Scuola Lingyun e abbiamo l'obbligo di proteggere la pace della scuola. Così, prima che il nostro Lord e capo ritorni, spero che possiate aumentare il vostro livello di vigilanza per impedire ad eventuali intrusi di entrare e ferire i discepoli mentre la scuola è vuota."


"Lord protettore, non si preoccupi. Anche se il caposcuola non è qui, la Scuola Lingyun è comunque la signora della Provincia Azzurra e nessuno oserebbe venire qui a provocarci."


"esatto. Anche se venisse qualcuno lo faremo cagare e pisciare addosso. Gli faremo capire la nostra forza, la dignità della nostra Scuola Lingyun è sacra." Tutti gli Anziani e i discepoli erano sicuri di sé.


*bang*


Ma proprio in quel momento le grandi porte chiuse della sala principale furono buttate giù. Simultaneamente una figura si precipitò nella stanza e arrivò sul palco. Buttò giù il Protettore con un calcio e lo calpestò con il piede.


Era Chu Feng. Con un cenno, creò Formazioni Spirit che sigillarono tutte le uscite della sala principale e, dopodiché scorse con lo sguardo tutti i membri della Scuola Lingyun. Sorrise sinistramente e disse:"Signora della Provincia Azzurra, come va?"


"Chu Feng?!"


Molti rimasero sbalorditi, ma quando lo videro schiacciare il Protettore, furono colti dal panico. Ognuno di loro rimase esterrefatto e la loro sicurezza di prima svanì in un istante.


"Scappiamo!!"


Gridò qualcuno alla fine e l'élite della Scuola Lingyun fuggì come uno stormo di uccelli spaventati dallo schiocco della corda di un arco. Iniziarono a correre come matti verso le uscite, ma fu del tutto inutile.


Le porte erano state tutte sigillate da Chu Feng. Le sue formazioni erano una barriera invalicabile ed erano tutti imprigionati.


Il Protettore calpestato gridò allarmato:"Cos'hai intenzione di fare Chu Feng?"


Nonostante le persone in quel luogo non fossero i membri più forti, erano comunque la futura speranza della Scuola Lingyun. Specialmente i discepoli principali. Erano oggetto di protezione perché il futuro della Scuola dipendeva da loro.


In quel momento quelle persone erano tutte bloccate lì, come poteva il Protettore non preoccuparsi? Dopotutto Chu Feng e la Scuola Lingyun al momento erano come acqua e fuoco. Perfino un idiota poteva immaginarsi cosa avrebbe fatto Chu Feng.


"Cosa ho intenzione di fare?" Chu Feng sorrise lievemente, poi schiacciò la testa del Protettore. Il sangue fresco schizzò per tutto il palco.


Dopo Chu Feng alzò la testa e scorse con lo sguardo la folla della sala principale e disse con un tono freddo:


"Yan Yangtian al momento sta conducendo un esercito per distruggere la fondazione millenaria della mia scuola, voglio solo restituirgli il favore!"







