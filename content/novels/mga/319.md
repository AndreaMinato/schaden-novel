---
weight: 319
title: Capitolo 319 - Coltivare con Serenità
pubDate: 2024-06-04T21:13:16.378Z
tags:
    - mga
---
                                
CAPITOLO SPONSORIZZATO ringraziamo Darkness!
4 Capitoli in coda, 0/3€ Donazione
-Schadenfreude


Qualunque notizia avrebbe reso alcuni contenti, ma altri tristi.


La distruzione della Scuola Lingyun da parte di Chu Feng aveva rallegrato tutte le altre scuole, ma la signora della Provincia Azzurra, la Tenuta del Principe Qilin divenne terrorizzata.


"Lord della Tenuta, cosa dovremmo fare? Yan Yangtian è già fuggito e noi..."


Lin Moli era nel suo trono nella sala più ampia del suo palazzo e gli esperti più potenti e importanti della Tenuta del Principe Qilin erano tutti qui.


Erano spaventati per ciò che era successo alla Scuola Lingyun. Erano terrorizzati dalle azioni di Chu feng. Temevano che la Tenuta del Principe Qilin sarebbe stato il suo prossimo obiettivo e sarebbero stati massacrati anche loro.


"Di cosa c'è da aver paura? Non dimenticatevi, siamo la Tenuta del Principe Qilin e abbiamo la Dinastia Jiang a sostenerci. Non importa quanto coraggio avrà questo Chu Feng, non oserà fare nulla contro la nostra Tenuta del Principe Qilin a meno che non voglia abbandonare il continente delle Nove Province."


Lin Moli si alzò e colpì la sua sedia con un palmo, facendola a pezzi. L'intera sala tremò a causa dei suoi ruggiti.


Dopo aver tuonato, tutte le persone nella sala si calmarono e le loro espressioni piene di panico si rasserenarono un po'. Dopodiché Lin Moli continuò il suo discorso.


Disse che avrebbe riferito la questione alla Dinastia Jiang, che avrebbe aiutato la Tenuta del Principe Qilin a catturare il ragazzo. Aggiunse anche che ben presto Chu Feng sarebbe stato ucciso e non sarebbe potuto sopravvivere ancora per molto.


Queste parole confortarono gli esperti della Tenuta del Principe Qilin, che però non notarono l'inquietudine e il terrore che Lin Moli stava provando.


Mentre le notizie delle imprese di Chu Feng si diffondevano velocemente e il mondo veniva sconvolto, il territorio sotto la Catena Montuosa del Drago Azzurro era in pace.


Li Zhangqing e l'élite della sua scuola, la famiglia Chu e la famiglia Su viveva con tranquillità nel Cimitero Mille Ossa. Dopo che Chu Feng disse a tutti di come aveva portato via Qi Fengyang e distrutto la Scuola Lingyun con l'aiuto di un misterioso esperto, tutti diventarono molto contenti.


"Ragazzo, sei troppo eccezionale! Hai portato così tanti tesori, ma sono troppo preziosi, mi sentirei male a prenderli." Li Zhangqing guardò le rarità di fronte ai suoi occhi tutto sorrisi. Le sue rughe si erano pieghettate insieme e sembrava un raviolo al vapore.


Aveva troppi oggetti preziosi davanti. Grandi quantità di medicine Origin, armi speciali e anche equipaggimenti protettivi. Erano stati tutti presi dalla Tesoreria della Scuola Lingyun e Chu Feng li aveva dati tutti a Li Zhangqing senza chiedere nulla in cambio.


"Caposcuola. Dato che ho causato io la distruzione della Scuola del Drago Azzurro, provo davvero un'enorme vergogna, se li prenderà mi sentirò un po' meglio." Disse in tono di scusa Chu Feng.


"Ahh, sciocco ragazzo. Ciò che hanno distrutto è solo un guscio vuoto. Le fondamenta della mia Scuola del Drago Azzurro sono state tutte spostate qui. Questi sono i semi per ristabilire la mia Scuola del Drago Azzurro."


Li Zhangqing gettò uno sguardo verso una mensola lì vicino. Nonostante il suo aspetto semplice su di essa era posata ogni sorta di tecnica marziale e Misteriosa e c'era anche un registro delle risorse. Questi erano gli oggetti di cui una scuola aveva davvero bisogno.


"Ma..." Chu Feng era comunque addolorato.


"Niente ma. Questi sono solo oggetti materiali e sono solo dei supporti per la mia Scuola del Drago Azzurro. Sono le persone laggiù ad essere indispensabili per la mia Scuola del Drago Azzurro."


Li Zhangqing guardò in direzione della Piscina dell'Essenza. Da quando erano entrati in questo posto, tutti i membri della Scuola avevano iniziato a coltivare in questa piscina, ottenendo gradi benefici.


Dopodiché Li Zhangqing diede una pacca sulla spalla a Chu Feng e disse:"E tu sei la speranza che li guiderà e rafforzerà la mia Scuola del Drago Azzurro!"


Dopo aver sentito le parole di Li Zhangqing, Chu Feng si rasserenò e giurò solennemente:"Sì. Non si preoccupi Lord Caposcuola. Costruirò una Scuola del Drago Azzurro ancora più grande. Allora non solo sarà la signora della Provincia Azzurra, ma avrà anche influenza nel continente delle Nove Province."


Chu Feng era tornato qui invece di partire direttamente perché...


Primo voleva fare sapere a tutti che stava bene e che la Scuola Lingyun l'aveva pagata a caro prezzo.


Secondo, dopo essere stato inseguito da Yan Yangtian e Lin Moli, Chu Feng si era reso conto quanto era debole in confronto all'Heaven realm.


Così aveva intenzione di imparare il Drago che Viaggia per i Nove Cieli che il Fondatore gli aveva trasmesso. La tecnica marziale era molto misteriosa e, se l'avesse padroneggiata, anche se non avesse raggiunto la velocità delle Ali Demoniache di Ovetto, se non altro avrebbe avuto qualche opportunità per scappare di fronte agli esperti all'Heaven realm.


Dopotutto Chu Feng si stava dirigendo verso una landa sconosciuta, non poteva sperare che delle persone gentili lo avrebbero aiutato quando era in pericolo. Poteva solo contare su sé stesso. Doveva preparare dei metodi per salvarsi la vita prima di partire.


Chu Feng raffinò tutte le medicine Profound che aveva ottenuto dalla Scuola Lingyun. Questo causò un cambiamento nel dantian di Chu Feng, ma alla fine non riuscì ad avanzare al Profound realm.


Ma il ragazzo non si scoraggiò. Non era lontano da quanto aveva predetto e, nonostante non fosse riuscito ad avanzare, poteva comunque sentire che non era molto lontano dal farlo. Se avesse ottenuto un po' più di medicine Profound di alta qualità sarebbe riuscito ad arrivare al livello successivo.


In quell'istante, Chu Feng era in un posto ancora più profondo della Piscina dell'Essenza. Era un luogo tranquillo ed era il posto migliore per coltivare. Chiuse gli occhi e usò la sua mente per controllare il potere Origin nel suo corpo.


*hmm*


Uno strato di gas azzurro visibile ad occhio nudo si sprigionò dal corpo di Chu Feng condensandosi sempre di più. Gradualmente formò della foschia azzurra che sollevò il ragazzo da terra. Fluttuò a mezz'aria e aumentò sempre più di quota.


Ma, misteriosamente, la nebbia azzurra si stava trasformando assumendo la forma di un drago serpentino. Si poteva sentire anche un'aura vitale provenire dalla figura.


*whoosh* Ma all'improvviso la foschia scomparì nel nulla e Chu eng cadde a terra.


"Dannazione. Questo Drago che Viaggia per i Nove Cieli è piuttosto difficile." Chu Feng aveva un'espressione scontenta a causa della difficoltà che aveva nel controllare questa tecnica. Anche lui non poteva comprenderla velocemente, non aveva raggiunto nemmeno il primo stadio più semplice.


*clap clap* Ma proprio in quel momento risuonò un applauso dietro il ragazzo.









