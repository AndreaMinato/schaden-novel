---
weight: 322
title: Capitolo 322 - Morire Insieme
pubDate: 2024-06-05T00:13:16.378Z
tags:
    - mga
---
                
CAPITOLO SPONSORIZZATO ringraziamo Darkness!


1 Capitoli in coda, 0/3€ Donazione
-Schadenfreude


"Presto! Lasciami controllare il tuo corpo altrimenti con la tua velocità sarà impossibile scappare!" Iniziò a gridare Ovetto quando vide che la situazione si stava mettendo davvero male.


"No, è troppo tardi."


L'espressione di Chu Feng si illividì perché aveva visto che le perle erano apparse di fronte a lui. Anche Ovetto non avrebbe potuto seminarle data la loro rapidità.


"Ahh!"


*boom*


Proprio in quel momento le due perle impattarono contro il corpo di Chu Feng. Il forte potere scagliò il ragazzo a mezz'aria e creò una profonda voragine nel terreno fatto di materiali speciali.


"Dannazione! Queste due cose vogliono entrare nel mio corpo! Ahhhhhhhh!!"


Le due perle avevano una vita propria. Erano grosse come uova di gallina eppure al momento trapassarono come delle lame affilate lo scudo di potere Origin di Chu Feng ed entrarono nel suo corpo. In quell'istante si diressero verso il suo dantian.


Chu Feng sentì due presenze cercare di occupare il suo corpo e possederlo.


Non erano come quella di Ovetto e ovviamente erano le due terrificanti perle. Non volevano ucciderlo ma controllarlo.


Le due perle erano troppo spaventose. Una conteneva un gelo che poteva congelare qualsiasi materia, l'altra delle fiamme che potevano bruciare ogni ostacolo sul loro cammino. Ed erano anche dotate di vita propria. Tuttavia non era chiaro cosa fossero, sembravano due mostri estremamente potenti, ma dall'identità sconosciuta.


Di fronte a loro Chu Feng si sentiva estremamente minuscolo. Non ebbe nemmeno la possibilità di reagire e non poté fare nulla mentre invadevano il suo dantian, la terra sacra in cui si condensava la coltivazione.


"Rooarr!" All'improvviso nel dantian di Chu Feng, le otto enormi bestie di luce si ridestarono. Emanarono un'aura terrificante che non poteva appartenere a questo mondo e iniziarono ad avvolgerle.


*jijiji*


Le due perle che avevano quasi invaso il dantian del ragazzo sembrarono spaventarsi e scapparono velocemente dal suo dantian. Tuttavia non lasciarono il corpo di Chu Feng. Il ghiaccio e il calore si intrecciarono e travolsero ogni singola cellula dell'organismo del ragazzo.


Chu Feng sentì il sangue nel suo corpo ribollire, come se i fulmini dorati nel suo sangue stessero resistendo al potere delle due perle.


Nel frattempo però Chu Feng era in agonia. Il dolore era straziante e il ragazzo si rotolò per terra. Continuò a gettarsi a terra provocando enormi buche mentre ululava di dolore.


"Chu Feng, cosa ti sta succedendo?"


Proprio in quel momento due bellissime donne accorsero da lontano. Erano le sorelle Su Rou e Su Mei. Tenevano piatti di cibo in mano.


Da quando Chu Feng aveva iniziato a coltivare qui, le due sorelle sarebbero venute qui ogni giorno a dare dei deliziosi piatti a Chu Feng. Tuttavia, quando videro le condizioni del ragazzo, impallidirono dallo spavento facendo cadere i piatti a terra e poi, senza preoccuparsi della loro sicurezza, corsero verso Chu Feng.


"Piccola Rou, piccola Mei, non avvicinatevi! Correte!"


Gridò Chu Feng. Nonostante non sapesse perché le due perle volevano possedere il suo corpo, era certo che avessero le loro ragioni.


Al momento, vedendo che avevano fallito nel controllarlo, le perle certamente avrebbero provato a possedere qualcun altro. Su Rou e Su Mei si stavano praticamente condannando da sole.


*whoosh whoosh*


In effetti, dopo aver sentito le voci delle due sorelle, le perle volarono dal corpo di Chu Feng e si precipitarono su di loro. Si avventarono sulle ragazze così velocemente da lasciare scie rosse e blu sul loro cammino. Su Rou e Su Mei caddero a terra.


"Piccola Rou, piccola Mei!" Vedendole crollare a terra e gridare di dolore, Chu Feng non badò alle sue ferite e accorse da loro.


"Piccola Rou, piccola Mei!"


Dopo che Chu Feng e si avvicinò alle due ragazze, la sua espressione inizialmente tesa divenne ancora più spaventata. Iniziò perfino a piangere.


Al momento la pelle prima bianca come la neve di Su Rou era diventata blu e uno spesso strato di ghiaccio la stava avvolgendo. Iniziò a diffondersi fino a raggiungere la lunga gonna di Su Rou e congelare tutto il suo corpo.


Anche in Su Mei avvennero enormi cambiamenti. Il suo colorito niveo divenne rosso fiamma e il suo corpo iniziò ad emettere onde di calore. Le espressione delle due erano piene di agonia.


Vedete le due ragazze che amava sopportare un tormento del genere senza poter fare nulla, come poteva Chu Feng non addolorarsi? Gridò telepaticamente:"Ovetto, Ovetto! Presto, pensa ad un modo! Come posso salvarle? Presto aiutami!!"


In confronto a Chu Feng, Ovetto sembrava incredibilmente calma. Disse con un tono amareggiato:


"Non esistono metodi per salvarle. Quelle due cose sono troppo forti e con la tua coltivazione non puoi batterle. Vogliono impossessarsi dei corpi di Su Rou e Su Mei e prendere in prestito il loro corpo per sopravvivere."


"Chu Feng, scappa. Ora le loro coscienze sono già confuse e ben presto crolleranno. Quando i loro corpi saranno posseduti, moriranno.
Allora quelle due cose ti uccideranno."


"No! Non posso lasciarle. Come posso abbandonarle senza preoccuparmi di loro?" Non solo Chu Feng non scappò, abbracciò Su Rou e Su Mei.


Da una parte c'era il gelo agghiacciante e dall'altra il calore ardente. Nessuno dei due era facile da sopportare e una qualunque delle energie poteva ferire Chu Feng. Eppure il ragazzo le abbracciò sempre più strette perché il dolore che provava era ben lontano dalla sofferenza che stava provando: non poteva fare nulla mentre le sue amate stavano morendo.


"Chu Feng..." Disse Su Rou. Le sue labbra erano coperte di ghiaccio, ma sponò il ragazzo:"Presto scappa! Sento che il mio corpo sta per essere controllato da una cosa terrificante. T-temo che ti farà del male."


"Chu Feng, sento tanto caldo, come se mi stessero bruciando. È entrato del fuoco nel mio dantian e sta avvolgendo il mio corpo. Lasciami andare. Allontanati altrimenti ti ferirò." Disse con voce flebile Su Mei.


"No! Non me ne andrò. Anche se arriverà la morte, moriremo insieme."


Chu Feng era risoluto, nonostante i suoi abiti fossero stati ridotti in cenere da una parte e la sua pelle fosse ustionata; nonostante il gelo fosse penetrato nel suo corpo e avesse perfino raggiunto le sue ossa, abbracciò le due donne sempre più strette senza una sola traccia di rimpianto.









