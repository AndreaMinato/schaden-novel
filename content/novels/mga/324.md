---
weight: 324
title: Capitolo 324 - Maestoso Esercito della Dinastia
pubDate: 2024-06-05T02:13:16.379Z
tags:
    - mga
---
                
capitolo regolare
0 Capitoli in coda, 0/3€ Donazione
-Schadenfreude


"A meno che..." Il Fondatore Drago Azzurro esitò per un po'.


"A meno che?" Chiese con ansia Chu Feng.


"A meno che non diventerai Sciamano dal Mantello Viola in due anni, a quel punto potrai fare uscire quelle due perle dai loro corpi, altrimenti moriranno."


"Ma sei sicuro di poter diventare uno Sciamano dal Mantello Viola in due anni? Ad essere sinceri, non importa quanto talento hai, è quasi impossibile." Disse il Fondatore Drago Azzurro.


"Io..." In quell'istante l'espressione di Chu Feng si riempì di emozioni contrastanti. Non disse altro perché in effetti non aveva la certezza di poter diventare uno Sciamano dal Mantello Viola in due anni.


"Chu Feng non scoraggiarti. In effetti è davvero difficile diventare uno Sciamano dal Mantello Viola in due anni, ma con il tuo talento non dovrebbero esserci molti problemi per diventare uno Sciamano dal Mantello Blu."


"Ti ricordi della Bestia Mostruosa imprigionata nella Torre Fantasma Asura? Non dimenticarti che era uno Sciamano dal Mantello Viola e ha una richiesta per te!"


"Finché diventerai uno Sciamano dal Mantello Blu, forse ti aiuterà quando sarà libera. Allora non potresti chiederle di salvare Su Rou e Su Mei?" Ricordò con serietà Ovetto.


"Esatto. Ovetto hai ragione! La piccola Rou e la piccola Mei possono ancora salvarsi! Finché potrò ottenere quell'oggetto che la Bestia Mostruosa ha lasciato, forse potrò diventare molto velocemente uno Sciamano dal Mantello Blu. Allora potrà chiedergli di salvare la piccola Rou e la piccola Mei!"


Chu Feng mostrò una traccia di speranza dopo le parole di Ovetto.


"Non credi davvero di poter diventare Sciamano dal Mantello Viola in due anni, vero?" Il Fondatore Drago Azzurro aggrottò lievemente le sopracciglia vedendo l'espressione del ragazzo.


Lui stesso non era mai riuscito ad avanzare allo stadio del Mantello Viola. Capiva bene quanto era difficile arrivarci. Non dubitava che Chu Feng potesse diventare uno Sciamano dal Mantello Viola altrimenti non si sarebbe affidato a Chu Feng, ma riuscirci in due anni era quasi impossibile.


"Antenato, in effetti non posso diventare uno Sciamano dal Mantello Viola in due anni, ma farò del mio meglio per pensare ad altri metodi per salvare Su Rou e Su Mei."


"Sono troppo importanti per me e le devo salvare. Spero che quando non sarò qui, potrà prendersi cura dei miei cari." Mentre parlava, Chu Feng scorse con lo sguardo le persone attorno.


"Non ti preoccupare. Finché sono qui nessuno potrà fare loro del male. Le due sorelle non avranno problemi nel frattempo."


"Tuttavia, nonostante non sappia che metodo tu abbia per salvarle, spero che ti preoccuperai prima della tua sicurezza, altrimenti sarà tutto inutile." Consigliò il Fondatore Drago Azzurro.


"Antenato non si preoccupi. Ho un piano."


Dopodiché Chu Feng si occupò delle sue ferite, poi spiegò alla folla cos'era successo. Solo allora diede l'addio a tutti e lasciò il Cimitero Mille Ossa. Iniziò a percorrere una strada piena di pericoli sconosciuti. La strada per la Provincia Qin.


Il continente era diviso nelle province Azzurra, Tang, Song, Ming, Han, Sui, Spirit, Yuan e Qin.


La Provincia Qin era piuttosto lontana da quella Azzurra. Bisognava attraversare la Provincia Spirit per raggiungerla. Il ragazzo doveva andarci perché la Bestia Mostruosa della Torre Fantasma Asura aveva detto che lì c'era un tesoro che avrebbe potuto rifinire il suo Potere Spirit.


L'obiettivo di Chu Feng era molto chiaro. Trovare quel tesoro e poi perfezionare il suo Potere Spirit così da poter diventare uno Sciamano dal Mantello Blu.


In seguito sarebbe tornato alla Torre Fantasma Asura, coordinandosi con la Bestia Mostruosa imprigionata lì, dopo avrebbe chiesto il suo aiuto così da poter salvare le sorelle dall'influenza maligna delle perle.


Nonostante il piano sembrasse molto semplice, il ragazzo sapeva che c'erano innumerevoli difficoltà e rischi, il posto dov'era nascosto il tesoro si chiamava la Montagna dei Diecimila Mostri.


"Presto partirò e chissà quando tornerò qui." Mentre era seduto sull'Aquila Testabianca, Chu Feng guardò il paesaggio familiare pieno di emozioni contrastanti.


Era diverso da quando era partito per la Provincia Spirit. Si era recato lì solo per l'esame di qualificazione per diventare Sciamani dal Mantello Bianco, ma stavolta aveva una missione molto più importante e se ne sarebbe andato per molto più tempo.


"Chu Feng, vuoi andare alla Gilda del Mondo degli Spiriti a chiedere aiuto? Nonostante non abbiano Sciamani dal Mantello Viola, sono sicuro che potranno aiutarti un po'." Disse Ovetto.


"No, non ho troppa familiarità con la Gilda del Mondo degli Spiriti, temo che, colti dall'avidità, prenderebbero per sé il tesoro della Bestia Mostruosa." Rispose Chu Feng.


"Sì." Ovetto pensò che le parole del ragazzo fossero molto ragionevoli. Dopo un po' disse ridacchiando:"Sembra che tu sia maturato un bel po', uh? Non mi sbagliavo, ragazzo, avrai un grande futuro."


Ovetto cercò di rallegrarlo, sapeva che Chu Feng era molto preoccupato e non smise di confortarlo e divertirlo lungo la strada. Questo diminuì la tensione del ragazzo e fece aumentare la sua sicurezza.


"Quest'aura."


Ma proprio quando Chu Feng stava per lasciare i confini della Provincia Azzurra, si accigliò e diresse Piccolo Bianco verso una nuvola distante, ci si gettò in mezzo perché il ragazzo aveva sentito una potente aura avvicinarsi.


In effetti, dopo che Chu Feng si era nascosto tra le nuvole bianche, risuonarono delle esplosioni in lontananza.
Sembrava il rumore tonante degli zoccoli di diecimila cavalli.


"Oh cielo! Cos'è?!"


Nonostante fosse nascosto tra le nuvole bianche, Chu Feng poteva vedere tutto ciò che era all'esterno. Scoprì con stupore che era apparso un grosso gruppo di persone a cavallo. Stavano volando.


Sembravano essere quasi diecimila e indossavano un abito dorato, ancora più splendido e resistente rispetto ad un'armatura.


Ogni persona era a bordo di un ottimo cavallo molto più grande rispetto al normale e dall'aura schiacciante, come se fossero i re tra i cavalli. Inoltre volavano a grandissima velocità.


Inoltre c'era perfino un'enorme carrozza dorata. Ciò che la trainava non era un cavallo, ma un'enorme bestia. Una creatura che poteva volare e, se Chu Feng non si stava sbagliando, doveva essere una Bestia Mostruosa che aveva raggiunto l'Heaven realm.


Una Bestia Mostruosa all'Heaven realm era stata domata ed era diventata schiava che trainava una carrozza. Era scioccante.


Quando Chu Feng vide lo stendardo di questo esercito, capì da dove proveniva perché su di esso erano incisi draghi e fenici e c'erano scritte due parole:" Dinastia Jiang"! (Nota Traduzione: che sarebbero quattro caratteri "姜氏皇朝")









