---
weight: 3260
title: Capitolo 326 - Arrivo alla Provincia Qin
pubDate: 2024-06-05T04:13:16.379Z
tags:
    - mga
---
                
Jiang Han si stava avvicinando velocemente alla sala tra le nuvole nella Gola dei Cento Suoni della Provincia Azzurra. Tuttavia non entrò nella Formazione Spirit al di fuori della sala senza chiedere permesso. Con un'espressione rispettosa, rimase a mezz'aria tra le nuvole e disse:"Mio signore, sono Jiang Han e sono venuto a porgerle visita."


"Entra." Risuonò la voce di Jiang Hengyuan dalla sala del tempio. Il tono della sua voce non era né alto né basso; non era leggero, né pesante.


Solo allora Jiang Han osò avanzare. Mentre camminava, tutti gli strati protettivi si ritirarono. Perfino la porta della sala si aprì.


Nella sala, Jiang Hengyuan stava giocando a scacchi con un'altra persona che naturalmente era Qi Fengyang.


"Finito?" Jiang Hengyuan non guardò Jiang Han. Fece la sua domanda mentre giocava a scacchi.


"Mio signore, ho già seguito le sue istruzioni e ho finito. Lin Moli è stato ucciso sul posto da me." Rispose rispettosamente Jiang Han.


"Sì. Metti una Formazione Spirit di occultamento all'entrata della tomba. Conduci il tuo esercito e sorvegliala personalmente. Non aprirla senza che abbia dato il mio ordine." Disse Jiang Hengyuan.


"Mio signore. Prima di sigillare l'entrata non dovremmo andare ad esplorarla per determinarne il grado?" Chiese Jiang Han.


"Non c'è bisogno, è una Tomba dell'Imperatore." Disse con calma Jiang Hengyuan.


"Cosa? È davvero una Tomba dell'Imperatore?" Dopo aver sentito queste parole, l'espressione di Jiang Han cambiò grandemente e ne rimase sbalordito. Sembrava aver capito perché Jiang Hengyuan gli aveva ordinato di sigillare l'entrata e di non condurre il suo esercito ad esplorarla.


"Vieni. Lascia che ti presenti a lui. Questo è Qi Fengyang, il capo del clan Qi della Tenuta del Principe Qilin. Dopo che trasferirai l'esercito nella Catena Montuosa della Tartaruga Nera, affida a lui la gestione della Tenuta del Principe Qilin." Jiang Hengyuan guardò Qi Fengyang.


"Porgo i miei rispetti al Senior." Jiang Han salutò con cortesia Qi Fengyang. Non avrebbe osato mostrare un briciolo di arroganza di fronte alle persone che Jiang Hengyuan presentava, nemmeno se fossero state più deboli di lui. Invece le avrebbe trattate con cortesia.


"Dato che sei qui, potresti mangiare con noi prima di andartene no?" Jiang Hengyuan sorrise lievemente e poi andò verso la cucina. Jiang Han ricambiò il sorriso e annuì verso Qi Fengyang, poi seguì Jiang Hengyuan.


"Mio signore. L'antenato mi ha detto di trasmetterle un messaggio. Il Corpo Divino non è apparso per molto tempo e l'anomalia di quell'anno probabilmente era solo un caso e nessun Corpo Divino è disceso."


"Così sperava che lei potesse tornare velocemente alla dinastia dopo aver risolto la questione della tomba per aiutare l'imperatore a gestire il clan." Disse Jiang Han.


"Perché apparirebbe un'anomalia del genere senza alcun motivo? In realtà... capisco gli sforzi dell'antenato. Non vuole che io continui a soffrire in questo posto, così vuole che torni nella corte imperiale."


"Tuttavia, lo vedi anche tu, sto bene qui. Libero e senza preoccupazioni.
Inoltre, se non avessi insistito a rimanere qui, sarebbe stato impossibile scoprire la Tomba dell'Imperatore." Disse sorridendo Jiang Hengyuan.


Sentendo questo, Jiang Han non insisté. Chiese solo con curiosità:"Mio signore, il Corpo Divino è davvero così importante? È necessario aspettare in un posto così desolato, nascondere la sua identità sorvegliando questo posto per molti anni, solo per cercare le tracce di quella persona?"


"Tutti nel mio clan imperiale hanno sangue al livello di un imperatore e, negli ultimi anni, sono apparsi molti geni. Se fossero sviluppati diligentemente, forse sarebbero inferiori a questo cosiddetto Corpo Divino?"


"Oh..." Di fronte alla domanda di Jiang Han, Jiang Hengyuan prima sorrise poi rispose:"Non posso dire con sicurezza quanto sia potente. Dopotutto non l'ho visto personalmente. Ogni sorta di dato riguardo ai Corpi Divini esiste solo nelle note storiche."


"Tuttavia quell'anno, quando il Corpo Divino è disceso e ci siamo diretti verso la Provincia Azzurra, l'antenato mi ha detto che il Corpo Divino dev'essere trovato ad ogni costo."


"Se il Corpo Divino non può essere usato dalla mia dinastia, allora potremmo dover affrontare una catastrofe."


"Oserebbero farlo?! Non importa se quella persona ha un Corpo Divino oppure no, finché è nato nel continente delle Nove Province fa parte della mia Dinastia Jiang. Oserebbero commettere un tale tradimento offendendo dei superiori? Quella persona cercherebbe solo di morire." Jiang Han aveva un'espressione contrariata.


"Oh... Quelli dotati di Corpi Divini hanno l'atteggiamento di un re. Non sarebbero assolutamente disposti a seguire un'altra persona. Se ricevessero un favore da giovani, anche se quella persona non potesse essere usata dalla dinastia, ne sarebbe comunque grata."


"Tuttavia, se la mia dinastia non potrà fargli dei favori o, invece, provocherebbe l'odio di quella persona a causa delle ingiustizie nel regno, allora potrebbe cercare di prendere il controllo. E se volesse governare il continente delle Nove Province, il clan imperiale Jiang ovviamente sarebbe il suo più grande ostacolo. Se tu fossi una persona dotata di un Corpo Divino, non ti sbarazzeresti di un tale intralcio?" Chiese Jiang Hengyuan.


"Questo Corpo Divino è una fonte di guai, perché non ucciderlo prima che si sviluppi?" Nello sguardo di Jiang Han emerse intento omicida.


"In effetti è problematico e all'inizio anche l'antenato ci ha riflettuto con attenzione. Se il Corpo Divino venisse trovato, dovrebbe essere ucciso o allevato? Tuttavia alla fine ha scelto di crescerlo, chi potrebbe sopportare di uccidere un tale prodigio?"


Jiang Hengyuan sorrise con indifferenza, poi diede una pacca sulle spalle di Jiang Han e disse:"Inoltre non dubitare mai del potere dei Corpi Divini. Se credi davvero che il Corpo Divino sia inferiore al nostro sangue al livello imperatore ricordati del Fulmine Divino dai Nove Colori di quell'anno. Secondo te chi nel clan imperiale possiede quel potere?"


"Questo..." Dopo aver sentito le parole di Jiang Hengyuan, perfino l'espressione di Jiang Han cambiò. Il suo sguardo feroce iniziò ad inquietarsi.


Non avrebbe mai dimenticato la scena scioccante di quella sera. L'aura di distruzione emanata dal Fulmine Divino dai Nove Colori aveva avvolto l'intero continente, avrebbe sentito ancora paura ripensando a quell'energia.


Quella volta, perfino lui che aveva ottenuto grandi risultati nella coltivazione, temeva che il continente sarebbe stato distrutto dal Fulmine Divino dai Nove Colori.


-


Così, dopo, secondo le istruzioni di Jiang Hengyuan, Jiang Han trasferì l'esercito della Città della Tartaruga Nera e andò a sorvegliare personalmente l'entrata della Tomba dell'Imperatore.


Per quanto riguarda Qi Fengyang, tornò alla Tenuta del Principe Qilin e ne diventò il Lord.


Questa notizia era stata senza subbio incredibile. Il traditore che era stato quasi decapitato era diventato il Lord della Tenuta. Era davvero troppo scioccante.


Ma mentre la gente pensava che Qi Fengyang era supportato dalla Dinastia Jiang, lo stupore si attenuò. Invece sentirono pietà per Lin Moli.


Pietà perché quel vecchio aveva offeso una persona che non avrebbe dovuto provocare. Non solo aveva perso la sua posizione, era perfino morto e la sua testa era stata fatta a pezzi.


Mentre avvenivano questi cambiamenti nella Provincia Azzurra, dopo un viaggio di diversi giorni, Chu Feng attraversò la Provincia Spirit ed entrò nella Provincia Qin.


Nonostante il continente fosse diviso in Nove Province, i territori erano tutti di dimensioni diverse. La Provincia Azzurra era la più piccola, quella Spirit era molto ampia, ma si diceva che fosse la Provincia Qin ad essere la più grande.


Visto che si era affrettato a partire, Chu Feng non aveva preparato abbastanza cibo. Così dopo diversi giorni di viaggio, il suo stomaco stava brontolando per la fame e divenne difficile continuare.


Ridusse la sua velocità di volo. Voleva cercare un posto dove poter riempire lo stomaco e anche chiedere indicazioni per la Montagna dei Mille Mostri.


"Ahah, finalmente ho trovato una piccola città!"


"Ehh, non mi torna. Perché ci sono così tante persone radunate lì?"









