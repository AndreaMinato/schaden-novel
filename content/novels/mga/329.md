---
weight: 3290
title: Capitolo 329 - Completamente Sottomesso
pubDate: 2024-06-05T07:13:16.379Z
tags:
    - mga
---
                
CAPITOLO SPONSORIZZATO ringraziamo Roberto!
8 capitoli in coda, 0/3€


-Schadenfreude


La Scuola del Fulmine Illusorio in realtà non era lontana dalla Famiglia Li. Per i cittadini comuni, ci sarebbero voluti diversi giorni di viaggio in carrozza, ma Chu Feng ci mise solo mezza giornata con la sua velocità.


Così dopo essersi affrettato, il ragazzo arrivò all'accademia. Chu Feng era venuto a salvare una persona, così si introdusse di nascosto nella scuola.


Inoltre Chu Feng scoprì che, nonostante fosse una scuola di secondo livello, gli Anziani e i discepoli non erano deboli. Non erano inferiori alle scuole di primo livello della Provincia Azzurra.


Nonostante una scuola del genere non potesse minacciare Chu Feng e avrebbe potuto perfino distruggere tutto quanto con il potere di Ovetto, dopotutto la Provincia Qin era diversa da quella Azzurra e il ragazzo avrebbe dovuto mantenere un basso profilo.


Quindi, contando sui metodi particolari degli Sciamani, Chu Feng si intrufolò di nascosto nella zona principale della Scuola del Fulmine Illusorio e arrivò in un giardino colorato. Il primo passo nel salvare Li Datou fu di trovare la persona che lo aveva imprigionato: il giovane capo della Scuola del Fulmine Illusorio.


Si avvicinò passo dopo passo e alla fine trovò diverse persone, un gruppo di giovani. La loro coltivazione non era debole, erano tutti al Profound realm.


Specialmente un giovane con i capelli a cresta. La sua coltivazione aveva già raggiunto il sesto livello del Profound realm. Non era debole, solo poche persone nella giovane generazione della Provincia Azzurra avevano raggiunto un livello del genere.


Tuttavia, nei confini della Provincia Qin era diventato il capo di una scuola di secondo livello. Da questo si poteva capire quanto fosse diversa le provincia Qin da quella Azzurra.


In quell'istante Chu Feng voleva andare subito a dare una lezione al giovane caposcuola prima di chiedere informazioni su Li Datou, ma dopo aver sentito la loro conversazione, Chu Feng si trattenne perché aveva sentito le parole "Montagna dei Mille Mostri."


"Non avrei mai pensato che dopo essere rimasta nascosta così a lungo la Grande Villa avrebbe iniziato ad attaccare la Montagna dei Mille Mostri."


"Sì, una sola montagna non può ospitare due tigri, una sola provincia non può avere due re. Nonostante le Bestie Mostruose della montagna non interferiscano e stiano solo in un piccolo territorio, il governatore naturalmente non sarebbe disposto a lasciare un gruppo privo di controllo nella sua terra. Era solo questione di tempo prima che attaccasse la Montagna dei Mille Mostri, non è troppo strano."


"Sì, ma bisogna ammettere che la Grande Villa hai dei metodi particolari. Ha davvero organizzato un'Assemblea per creare alleanze tramite matrimonio e ha radunato delle formidabili coltivatrici di grande bellezza. Al momento l'intera giovane generazione della Provincia Qin si sta dirigendo verso la Grande Villa e stanno venendo anche grandi geni delle altre province."


"Davvero? Per occuparsi della Montagna dei Mille Mostri, la Grande Villa deve usare dei metodi del genere? Coalizzarsi con le organizzazioni di altre province?"


"Assolutamente. Nonostante non dicano di aver l'intenzione di creare alleanze, se l'assemblea avrà successo, naturalmente formeranno delle coalizioni con altre organizzazioni. Sono sicuro che, finché la Grande Villa ha l'intenzione di attaccare la Montagna dei Mille Mostri, le altre province non rimarranno a guardare. Dopotutto nella catena montuosa ci sono molti tesori."


"Coalizzarsi con le più grandi organizzazioni delle altre province? Non è un'arma a doppio taglio?! Se non andasse tutto liscio rischiano di perderci ulteriormente! Non sono un po' troppo imprudenti?"


Nota Traduzione:  "rischiano di perderci ulteriormente" letteralmente sarebbe "dare via la sposa e perdere anche l'esercito"


"Ahh, naturalmente sono sicuro che la Grande Villa abbia fatto le sue considerazioni, quindi non c'è bisogno che ce ne preoccupiamo. D'altra parte, ho sentito che il futuro capo del clan Jie della Provincia Spirit, 'Jie Qingming' è già arrivato nella Provincia Qin e il suo obiettivo è di unirsi a questa Assemblea."


"Jie Qingming? È davvero un genio sbalorditivo! Ho sentito che era al nono livello del Profound realm, una volta ha sconfitto un esperto all'Heaven realm. Al momento dovrebbe essere già entrato nell'Heaven realm, vero?"


"Non solo Jie Qingming. I personaggi di spicco della giovane generazione delle Province, Tang, Song, Yuan, Ming e Sui verranno qui con l'obiettivo di partecipare a questa assemblea."


"Oh cielo! Non avrei mai pensato che l'attrattiva della Grande Villa sarebbe stata così forte. Stavolta si raduneranno tutti i più potenti della giovane generazione del continente delle Nove Province?"


"Ahh, vorrei davvero guardare la gloria di quei mostri, ma purtroppo ho sentito che possono partecipare solo persone della giovane generazione. A parte i mostri che hanno ricevuto l'invito, se uno volesse partecipare all'Assemblea, dovrebbe superare diverse selezioni! Sembra che non avremo alcuna speranza."


Dopo aver sentito questa conversazione, Chu Feng si rallegrò. Pensò:"Non avrei mai creduto che la Grande Villa si sarebbe preparata davvero ad attaccare la Montagna dei Mille Mostri. Si stanno radunando perfino persone di ogni area! Davvero, perfino il cielo mi sta aiutando."


Si doveva dire che il suo viaggio gli aveva dato ottime notizie. Così non continuò ad ascoltare le parole inutili del gruppo e apparì dal nulla nel padiglione dove stavano discutendo le tre persone. Guardò il giovane con i capelli a cresta, sorrise e chiese:"Sei il capo della Scuola del Fulmine Illusorio?"


La sua comparsa improvvisa terrorizzò le persone attorno. Specialmente il caposcuola. La sua espressione cambiò drasticamente e puntò il dito verso Chu Feng dicendo pieno di panico:"Chi sei?"


*bang* Tuttavia, senza dire nulla, Chu Feng scagliò un pugno. Colpì direttamente il viso del capo della Scuola del Fulmine Illusorio. La sua forza lo fece crollare a terra e gli ruppe metà dei denti.


"Quando ti faccio una domanda, rispondi. Dannazione, non rispondere con una domanda." Disse freddamente Chu Feng dopo averlo attaccato.


I volti dei giovani erano già impalliditi dallo spavento. Tutti avevano capito che Chu feng era un esperto visto che era riuscito a sconfiggere il caposcuola con un solo colpo.


Così nessuno disse una parole e iniziarono perfino a scappare. Tuttavia, con un pensiero, Chu Feng avvolse tutti quanti con una Formazione Spirit di colore grigio. Figuriamoci fuggire, non potevano nemmeno farsi sentire.


"Te lo chiederò di nuovo. Sei il capo della Scuola del Fulmine Illusorio?" Chu Feng non voleva perdere tempo con il gruppo che cercava di fuggire.


"Lo... lo sono." Stavolta il giovane non osò esitare. Si coprì la guancia e rispose ubbidientemente.


"In passato hai imprigionato un discepolo principale di nome Li Datou?" Chiese Chu Feng.


"Li Datou? Non lo so!" Il caposcuola scosse velocemente la testa.


"Sì certo." Tuttavia Chu Feng gli diede un gancio secco in faccia facendolo crollare di nuovo a terra. Aveva anche distrutto i denti dall'altro lato della sua bocca.


"Parlerò, parlerò! Tutti i discepoli della Scuola del Fulmine Illusorio che mi offendono vengono imprigionati nella prigione sotterranea. Anche la persona di cui hai parlato dev'essere lì!" Stavolta il capo della Scuola del Fulmine Illusorio era completamente sottomesso.









