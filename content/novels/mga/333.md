---
weight: 3330
title: Capitolo 333 - Lettera d'Invito
pubDate: 2024-06-05T11:13:16.380Z
tags:
    - mga
---
                
CAPITOLO SPONSORIZZATO ringraziamo Roberto!
4 capitoli in coda, 0/3€


-Schadenfreude


"Esiste davvero una cosa del genere? Che siate venuti qui non per l'assemblea ma per i tesori della Montagna dei Mille Mostri?"


Chu Feng capì finalmente perché la Grande Villa era riuscita ad attirare le più potenti organizzazioni delle Nove Province. A quanto pareva non erano venuti per l'Assemblea, né per un'alleanza, ma per i tesori della Montagna dei Mille mostri.


"Chiaramente non è così semplice. La Grande Villa vuole usare il potere degli altri per sbarazzarsi di una spina nel fianco per ottenere i tesori della montagna, però non vogliono che tutti prendano una parte dei guadagni."


"Per questo hanno organizzato questa cosiddetta Assemblea. Questo significa anche che solo la gente e le organizzazioni che hanno ottenuto l'approvazione della Grande Villa avranno la possibilità di entrare nella Montagna dei Mille Mostri." Spiegò Gu Bo.


"Sembra così problematico. Perché non coalizzarsi direttamente con i più forti e attaccare insieme la Montagna dei mille Mostri? La gente che si può mobilitare ora sono solo le persone più potenti della giovane generazione. Anche se sono dei geni non riuscirebbero comunque a sconfiggere le Bestie Mostruose nella montagna, no?" Chu Feng era lievemente perplesso.


"Non capisci. In realtà le organizzazioni più potenti della Nove Province sono ostili tra di loro. Tutti vogliono combattere per ottenere il titolo di numero uno delle Nove Province, quindi a meno che non abbiano scelta, non diventeranno alleati. Al massimo uniranno temporaneamente le forze, ma ci saranno comunque molti problemi."


"Inoltre, se diverse organizzazioni unissero le forze, sarebbe difficile evitare di evitare i sospetti della Dinastia Jiang. Allora ci sarebbero gravi conseguenze."


"Questa Assemblea non è organizzata solo per creare alleanze, è aperta a tutti gli abitanti del continente e non ci sono restrizioni di età. Finché uno è sufficientemente potente, può venire in questo posto."


"È vantaggioso. Gli esperti che vivono nascosti in isolamento nelle montagne e nelle foreste e non appartengono ad alcuna fazione possono venire a partecipare. Anche i geni e i mostri più potenti possono venire qui a prendere parte del premio."


"Se accadesse qualche incidente ai geni della Montagna dei Mille Mostri, la Grande Villa non avrebbe alcuna responsabilità. Sarebbe colpa della Bestie Mostruose, così l'organizzazione dietro quei geni non ignorerebbero l'accaduto e interverrebbero."


"Detta più semplicemente, dato che la Grande Villa vuole sbarazzarsi della Montagna dei Mille Mostri, ma non è abbastanza forte, deve allearsi con altre persone. Tuttavia, dato che c'è la gigantesca Dinastia Jiang, ci sono molte restrizioni."


"Inoltre unire le forze temporaneamente è sempre un'arma a doppio taglio. Se venisse gestita male, avrebbero il doppio delle perdite."


"Ma la Grande Villa ha creato questa Assemblea per ridurre il grado dei danni. Se qualcosa andrà storto, potranno evitare ogni responsabilità." Spiegò Gu Bo.


"Allora è così." Solo dopo aver sentito questa spiegazione Chu Feng capì bene la situazione. Gu Bo proveniva dalla Gilda del Mondo degli Spiriti ed era molto più informato di Chu Feng.


"Inoltre, per difendere la propria reputazione, perfino le organizzazioni più potenti manderanno solo persone della giovane generazione per partecipare a questa assemblea. Tuttavia qui non c'è nessuno che ha una forza superiore."


"Chu Feng, sai che la Grande Villa ha mandato otto lettere d'invito, no?" Continuò Gu Bo.


"Lettere d'invito? Non lo sapevo, che sono?" Chu Feng non lo sapeva davvero.


Gu Bo non lo ridicolizzò per la sua mancanza di informazioni. Continuò a spiegare:"Allora te lo dirò. Nonostante la mia Gilda del Mondo degli Spiriti fosse stata invitata, per esempio tu e io, così come molti nella giovane generazione, dobbiamo comunque superare alcuni test prima di entrare e partecipare veramente all'Assemblea e solo allora potremo entrare nella Montagna dei Mille Mostri."


"Ma la gente che ha ricevuto la Lettera d'Invito non ha bisogno di alcun esame, è un simbolo di forza e prestigio."


"Comunque non è un segreto. Ciò su cui voglio informarti è dell'identità delle persone che hanno ricevuto l'invito." Disse Gu Bo.


"Chi sono?" Chu Feng diventò sempre più curioso.


"Si può dire che queste otto persone siano davvero famose nella giovane generazione del continente."


"Provincia Tang. Il discepolo numero uno della Scuola delle stelle, Tang Yixiu."


"Provincia Song. Il discepolo numero uno della Scuola del Dio del Fuoco, Song Qingfeng."


"Provincia Yuan. Il discepolo numero uno della Scuola delle Scritture, Bai Yunfei."


"Provincia Ming. Il discepolo numero uno della Valle della Tranquillità, Liu Xiaoyao."


"Provincia Sui. Il discepolo numero uno della Valle del Dio della Spada, Murong Yu."


"C'è anche il membro del clan Jie, il futuro successore e fratello maggiore di Jie Bufan, Jie Qingming."


"Così come il numero uno della giovane generazione della mia Gilda del Mondo degli Spiriti, Xu Zhongyu."


"Sono molto forti. Alcuni sono già entrati nell'Heaven realm mentre altri no, sono al picco del Profound realm. Alcuni hanno dei metodi particolari e altri hanno perfino degli Armamenti Élite. Sono esistenze che perfino quelli nella vecchia generazione non osano offendere facilmente."


"Tuttavia, tra questi, devi stare attento ad una persona: Jie Qingming. È già arrivato all'Heaven realm e non solo ha l'Armamento Élite del clan Jie, l'Armatura di Spine, è anche uno Sciamano dal Mantello Blu. Quella persona è così forte da poter guardare con sdegno le persone della sua stessa generazione."


"Cosa più importante, è affezionatissimo al suo fratello minore, Jie Bufan. La scorsa volta hai attaccato Jie Bufan nella Torre Fantasma Asura. Stavolta se lo incontrerai, temo che non ti lascerà in pace."


"Comunque non devi preoccuparti troppo. Fai parte della mia Gilda del Mondo degli Spiriti, quindi stavolta potrai ottenere tranquillamente i requisiti per partecipare a questa Assemblea ed entrare nella Montagna dei Mille Mostri, andrà tutto bene se ci seguirai."


"Mio fratello Xu Zhongyu è avanzato all'Heaven realm non troppo tempo fa ed è anche uno Sciamano dal Mantello Blu. Con lui qui, anche se Jie Qingming volesse attaccarti, dovrebbe comunque pensarci due volte." Disse con serietà Gu Bo.


"Sì." Chu Feng annuì. Sapeva che aveva provocato un enorme nemico senza averne l'intenzione. Heaven realm. Chu Feng sapeva quanto fossero terrificanti i coltivatori a questo stadio.


Yan Yangtian e Lin Moli erano al primo livello e potevano farlo a pezzi, figuriamoci il più forte genio del clan Jie, Jie Qingming, che aveva un Armamento Élite a sua disposizione.


"Eh? Gu Bo, aspetta! Hai detto che c'erano otto lettere d'invito, ma hai nominato solo sette persone. Chi è l'ottava?" Chiese con curiosità Chu Feng.


"Dovresti sapere chi è l'ultima persona." Disse Gu Bo.


"Dovrei saperlo?" Tuttavia Chu Feng era confuso.


"Sì! Pensaci bene. Ci sono nove province nel continente. La Provincia Han è occupata dalla Dinastia Jiang e quel gigante non parteciperà a queste attività perché ci sdegnano."


"Per quanto riguarda il discepolo numero uno della Grande Villa, Liu Zhizun, nonostante sia molto forte, è impossibile che riceva una lettera."


"Pensaci. Tra quelli nominati, quale provincia non è stata menzionata?"


"Cosa... stai parlando della mia Provincia Azzurra?"


"Esatto. La persona invitata proviene dalla giovane generazione della tua Provincia Azzurra."









