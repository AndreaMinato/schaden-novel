---
weight: 338
title: Capitolo 338 - Apprendimento
pubDate: 2024-06-05T16:13:16.380Z
tags:
    - mga
---


Capitolo regolare
10 capitoli in coda, 0/3€


-Schadenfreude


Lo Sconfinato Palazzo Sotterraneo era molto misterioso. I meccanismi erano senza fine e si attivavano ogni volta che una persona li superava, rimanevano comunque visto che non sarebbero stati distrutti.


Se uno avesse voluto completare la prova, avrebbe dovuto contare sulle sue abilità. Non si poteva nemmeno pensare di seguire un esperto, approfittandosi della situazione per superare gli ostacoli.


Inoltre lo Sconfinato Palazzo Sotterraneo era estremamente grande. I meccanismi all'inizio non erano troppo ardui da affrontare e i coltivatori al Profound realm non sarebbero stati messi sotto pressione. Tuttavia, quando raggiunsero la parte intermedia, la maggior parte della gente al quinto livello del Profound realm rimase bloccata. Le sezioni oltre questo punto erano ancora più difficili.


Con degli ostacoli così problematici, se Chu Feng avesse voluto usare la sua coltivazione al nono livello dell'Origin realm per superarli, sarebbe stato praticamente impossibile.


Così Chu Feng poté solo prendere in prestito il potere di Ovetto. Poteva sembrare che barasse, ma in realtà Ovetto era uno degli Spiriti del ragazzo, anche lei faceva parte delle sue abilità.


Era una situazione simile alle persone dotate di Armamenti Élite. Si aveva un vantaggio assoluto sui coltivatori allo stesso livello, ma in un combattimento non sarebbero stati forse permessi gli Armamenti Élite? Naturalmente era impossibile escluderli, così come era ragionevole prendere il prestito il potere di Ovetto.


*whoosh whoosh whoosh*


Al momento Chu Feng aveva già usato al massimo la sua Tecnica Imperiale Celeste. Con il suo potere percettivo come Sciamano e la coltivazione di Ovetto al terzo livello del Profound realm, il ragazzo non aveva problemi a superare i meccanismi.


Così le innumerevoli persone che furono superate da Chu Feng e che videro che era stato un giovane, rimasero tutte scioccate e cercarono di ricordarsi che aspetto avesse perché credevano che fosse un genio incredibile.


"Non sta funzionando. Non si può continuare così. Ci sono troppi esperti in questa Assemblea e visto che Jie Bufan e gli altri mi hanno fatto sprecare un po' di tempo, non posso raggiungerli così."


Chu Feng si accigliò perché sentì che c'erano ancora molti esperti di fronte a lui. Erano uomini con dei metodi speciali e alcuni avevano delle tecniche marziali non inferiori alla sua Tecnica Imperiale Celeste. In una situazione del genere, figuriamoci ottenere il primo posto, Chu Feng non sarebbe riuscito nemmeno ad arrivare tra i primi dieci posti.


"Sembra che posso solo puntare su questo, altrimenti questo viaggio sarebbe tutto inutile."


Chu Feng strinse i denti e si fermò. Incrociò le braccia al petto e chiuse gli occhi.


"Perché quel ragazzo è in piedi senza muoversi?"


"Non è il ragazzo che mi ha appena superato? Cosa sta facendo?"


"Ha solo una coltivazione al terzo livello del Profound realm, quindi sono sicuro che quella velocità terrificante di prima fosse dovuta a qualche tecnica proibita e al momento stia avendo un contraccolpo, no?"


Molti raggiunsero Chu Feng, vedendolo fermo, molti iniziarono a farsi domande e alcuni lo derisero perfino. Tuttavia nessuno si fermò ad osservare, continuavano a mettercela tutta correndo all'impazzata.


In realtà chiunque fosse in grado di arrivare in questo punto poteva essere definito famoso nel Profound realm. Tutti loro erano abbastanza sicuri di poter superare questo palazzo e ottenere i requisiti per partecipare all'Assemblea.


E il motivo per cui si stavano impegnando così tanto naturalmente erano le diecimila Perle Profound. Nel continente delle Nove Province molto probabilmente non c'era nessuno che sarebbe stato emozionato all'idea di ottenere diecimila Perle Profound. Così stavano avanzando a piena velocità.


Ma come potevano sapere che, nonostante Chu Feng sembrasse calmo, in realtà si stesse svolgendo un cambiamento incredibile nel suo corpo.


Il potere Profound del ragazzo si stava riducendo velocemente, causando un cambiamento particolare che non era mai accaduto prima. E il potere Profound si stava condensando sotto i piedi di Chu Feng.


*hmm*


All'improvviso apparì della nebbia azzurra sotto di lui. La foschia stava vorticando come una nuvola, ma non era semplice nebbia, si condensò formando un drago.


La creatura era lunga cinque metri, il suo sguardo era vuoto, il suo corpo aveva i lineamenti sfocati, ma aveva comunque una forma definita. Nonostante il suo aspetto esteriore fosse inferiore per potenza e maestosità della tecnica Fondatore Drago Azzurro, il suo corpo conteneva energia spirituale, come se fosse una creatura vivente.


"Ahah, ci sono riuscito!"


Chu Feng si rallegrò vedendo il drago azzurro e si sedette sulla creatura. Visto che il drago era troppo piccolo, chiaramente stare in piedi non sarebbe stato confortevole, comunque cavalcarlo era molto più comodo che andare a cavallo.


Comunque questa non era la parte importante. Il fattore fondamentale era la sua velocità, con un pensiero di Chu Feng, il drago azzurro iniziò a volare diventando un fascio di luce. Era già scomparso in un batter d'occhio.


"Roar!" Il drago sotto Chu Feng sembrava appena nato. Nonostante non emanasse un'atmosfera maestosa, era estremamente rapido e poteva fare dei ruggiti abbastanza potenti.


Così il ragazzo superò di nuovo tutte le persone che aveva raggiunto e stavolta lo fece in modo ancora più rapido. Non ebbero nemmeno la possibilità di vedere chiaramente il suo aspetto. Videro solo una striscia di luce azzurra sfregare contro di loro e dopodiché non videro più alcuna traccia di lui.


"Cos'era quello? Qualcuno nell'Heaven realm?" Quasi tutti quelli che erano stati superati erano rimasti storditi dalla velocità di Chu Feng.


Gran parte di loro pensarono che fosse un coltivatore all'Heaven realm, altrimenti non avrebbe potuto essere così rapido, ma altri credevano che fosse solo una loro allucinazione perché avevano scorto solo un bagliore azzurro. Era davvero troppo veloce e non capivano se fosse successo qualcosa o se avessero le traveggole.


"Ahah, non avrei mai pensato che questo Drago che Viaggia per i Nove Cieli sarebbe stato così misterioso! Non ho ancora padroneggiato questa tecnica eppure posso raggiungere una velocità del genere. Se lo apprendessi completamente forse nemmeno un esperto all'Heaven realm potrebbe raggiungermi?"


Al momento il ragazzo era entusiasta. In termini di velocità, il Drago che Viaggia per i Nove Cieli superava completamente la Tecnica Imperiale Celeste. Alla fine non poteva nemmeno vedere altre persone di fronte a lui. Probabilmente significava che il ragazzo era arrivato al primo posto.


Ma Chu Feng non osò sottovalutare i suoi avversari perché ricordava chiaramente che quel potente esperto all'Heaven realm, il vecchio lascivo Wang Qiang, era stato il primo ad entrare nel palazzo sotterraneo.


E finora non aveva ancora trovato tracce di lui, ciò significava che Wang Qiang era molto più avanti.


Quindi non solo non ridusse la sua velocità, ce la mise tutta mentre si preparava a competere con il vecchio. Doveva superarlo.









