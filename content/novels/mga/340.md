---
weight: 340
title: Capitolo 340 - Stirpe Reale
pubDate: 2024-06-05T18:13:16.381Z
tags:
    - mga
---
                
CAPITOLO SPONSORIZZATO, ringraziamo NanoWar!
9 capitoli in coda, 0/3€


-Schadenfreude


La bella voce di Ovetto e il suo tono solenne risvegliarono Chu Feng.


Nonostante i due fossero incredibilmente forti, stavano facendo un combattimento all'ultimo sangue e non potevano distrarsi.


Una situazione del genere era ottima per Chu Feng. Finché fosse riuscito a resistere alla loro pressione, avrebbe potuto approfittarsi della situazione e prendere le diecimila Perle Profound.


"Scusatemi!"


Mentre pensava questo, Chu Feng non esitò. Avanzò e iniziò ad aggirarli con cautela. Voleva dirigersi verso l'uscita del palazzo evitando la battaglia.


Tuttavia le loro auree erano davvero troppo forti e sigillavano la strada per l'uscita. In quel momento Chu Feng poteva solo rischiare di essere scoperto ed essere coinvolto nella battaglia.


"Così potente. La loro pressione è troppo forte. Mi sono appena avvicinato eppure è già così formidabile. Se mandassero la loro pressione verso di me, temo che non riuscirei a resistere nemmeno se utilizzassi il potere di Ovetto."


Chu Feng strinse i denti e concentrò tutto il suo potere Spirit nel mantenere la Formazione che nascondeva il suo corpo. Se fosse stata distrutta, certamente i due avrebbero scoperto Chu Feng e il ragazzo sarebbe stato spacciato.


Ma fortunatamente, più combattevano e più si allontanavano. Chu Feng poteva ancora resistere alla pressione rimanente. Il ragazzo arrivò con successo di fronte alle grandi porte.


Davanti c'era un palco verde. Non era alto nemmeno un metro e c'era un distintivo dorato. Su di esso c'era scritto Grande (著至) e sul retro Onorevole Anziano (著尊). Chiaramente era il distintivo della Grande Villa.


Il distintivo era incastonato nel palco e sembrava una chiave. Chu Feng intuì che, non appena avesse tirato fuori il distintivo, le enormi porte alte dieci metri si sarebbero aperte.


Ma ciò che era più importante era che nell'area dietro il distintivo c'era un Sacchetto Cosmo. Dopo averlo sollevato, Chu Feng lo sfregò e apparì una perla lucente come il cristallo nel suo palmo.


La perla era molto bella e conteneva un potentissimo potere Profound. Forse perfino diverse centinaia di medicine Profound di alta qualità non sarebbero state potenti come questo singolo cristallo.


"Così questa è una Perla Profound, è davvero ottima!" Chu Feng si entusiasmò perché c'erano ancora altre 9999 Perle Profound nel Sacchetto Cosmo ed erano uguali a quella nel suo palmo. Chu Feng aveva appena ottenuto un grande guadagno stavolta. Era la più grande ricchezza che avesse mai ottenuto fin da quando era nato.


"Ahah, Chu Feng, presto tira quel distintivo ed esci da qui. Lascia che il vecchio e quel tipo continuino a combattere!" Anche Ovetto era contentissima.


"Non posso. Se uscissi tutti saprebbero che sono stato il primo a superare la prova e questo attrarrà l'attenzione. Sarebbe di grande detrimento per me."


"Inoltre il vecchio lascivo Wang Qiang e il ragazzo misterioso sapranno che mi sono approfittato di questa occasione."


"Al momento ho già offeso i membri del clan Jie, quindi non posso farmi altri nemici, altrimenti quando entrerò nella Montagna dei Cento Mostri, temo che morirò prima per mano loro ancora prima che le Bestie Mostruose mi attacchino."


"Allora che farai? Non puoi lasciare le diecimila Perle Profound qui, no?"


"C'è solo un modo. Comportarmi come se niente fosse: tornare da dove sono venuto." Mentre parlava, Chu Feng mise da parte il Sacchetto Cosmo pieno di Perle Profound e si diresse verso il luogo in cui i due stavano combattendo.


"Non puoi! È troppo pericoloso, non c'è bisogno di rischiare così." Disse Ovetto.


"Non ti preoccupare. Ho il Drago che Viaggia per i Nove Cieli. Se venissi scoperto potrei comunque scappare. Se non venissi scoperto potrei evitare di farmi due grandi nemici." Disse con fermezza Chu Feng.


Sentendo queste parole, Ovetto lo trovò ragionevole. Se fosse uscito, sarebbe stato difficile evitare conflitti con due grandi nemici in futuro. Ma ora, se fosse tornato indietro, non avrebbe attirato la loro attenzione. Così Ovetto non insistette.


"Ahh!"


Tuttavia, proprio quando Chu Feng avanzò per un po', un'onda d'urto brutale lo investì e, dopo essere resistito all'impatto, Chu Feng scoprì con stupore che il vecchio lascivo Wang Qiang era a terra cosparso di sangue. Aveva un braccio spezzato.


Il corpo del giovane stava emettendo un debole bagliore, come un dio disceso nel mondo dei mortali. Sulla sua fronte c'era un carattere dorato, che significava "Reale" (皇).


"Quella è una stirpe reale! Non c'è da meravigliarsi che sia così forte, è a causa del suo sangue." Spiegò Ovetto.


"T-t-tu... provieni dalla Dinastia Jiang! Provieni dalla Dinastia Jiang!!" Il volto del vecchio lascivo si riempì di paura e la sua voce si fece tremante. Era terrorizzato dalla forza e dall'identità del giovane.


"Non è troppo tardi per te saperlo, ma il risultato sarà lo stesso. Oggi morirai per mano mia." Il giovane sorrise lievemente mentre si avvicinava gradualmente al vecchio lascivo.


"Vuoi uccidermi? Non sarà così facile." Il vecchio mosse la mano facendo apparire una pillola color nero nel suo palmo. Era una Medicina Proibita. Il vecchio la inghiottì e poco dopo il suo potere Heaven aumentò. In un batter d'occhio scappò svanendo nel nulla.


"Umpf, vuoi scappare? Non sarà così facile." Tuttavia il giovane sbuffò freddamente e be presto anche lui scomparì sul posto. Stava inseguendo il vecchio lascivo.


"A quanto pare si è intrufolata una persona della Dinastia Jiang qui. Non c'è da meravigliarsi che fosse così forte."


"L'aura che emetteva era davvero speciale. Quello è il potere della stirpe?" Dopo che i due se ne andarono, Chu Feng scappò in un'altra direzione, ma allo stesso tempo provò ammirazione per il potere speciale del giovane.


Riuscire a costringere un esperto all'Heaven realm con una coltivazione al Profound relam dimostrava la potenza della Dinastia Jiang. In effetti non c'era da meravigliarsi che la Dinastia Jiang fosse così stabile.


Dopo aver ottenuto le diecimila Perle Profound, Chu Feng non si affrettò ad andarsene. Si nascose in un angolo tranquillo per riposare e contò quanto tempo mancava. Solo quando sentì che stessero scadendo le dieci ore si diresse velocemente verso l'uscita.


Quando uscì, Chu Feng scoprì che c'erano molte persone radunate lì. Dopo che videro il ragazzo, diversi coltivatori mostrarono un po' di stupore. Tuttavia non erano scioccati, dopo averlo guardato una volta, volsero lo sguardo in altre direzioni.


Questo perché il ragazzo era uscito proprio in tempo. Erano sbalorditi perché Chu Feng era molto giovane e il fatto che fosse riuscito a superare quest prova alla sua età dimostrava che era un genio.


Tuttavia c'erano molti talenti, quindi non aveva attratto molta attenzione.


Se Chu Feng avesse preso il distintivo e fosse uscito per primo, quegli sguardi sarebbero stati incredibilmente scioccati e non solo sorpresi. Comunque al momento il ragazzo non voleva attirare l'attenzione.
Desiderava mantenere un basso profilo.


"Fratello Chu Feng!" Proprio in quel momento risuonò una voce familiare. Vide Gu Bo e gli altri della giovane generazione della Gilda del Mondo degli Spiriti che si avvicinavano sorridendo. Era evidente che anche loro avessero superato la prova.









