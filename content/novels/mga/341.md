---
weight: 341
title: Capitolo 341 - Superare gli Ostacoli
pubDate: 2024-06-05T19:13:16.381Z
tags:
    - mga
---
                
CAPITOLO SPONSORIZZATO, ringraziamo NanoWar!
8 capitoli in coda, 0/3€


-Schadenfreude


"Gu Bo, l'hai superato?" Chu Feng si rallegrò vedendolo, dopo aver familiarizzato con lui negli ultimi giorni, il ragazzo lo considerava un buon fratello, naturalmente sperava che avesse superato la prova.


Prima ancora che Gu Bo rispondesse, un giovane disse con orgoglio:"Non solo l'ha superata, Gu Bo è arrivato primo e ha ottenuto il Distintivo della Grande Villa!" Quasi sembrava che fosse stato lui ad arrivare primo.


"Congratulazioni fratello Gu Bo." Chu Feng non era troppo sorpreso da questo risultato ed era contento per lui.


Non solo Gu Bo era molto forte, le sue tecniche erano sbalorditive. Riuscire ad ottenere il primo posto nel livello Origin rientrava nelle aspettative di Chu Feng.


"Fratello Chu Feng, se anche tu avessi scelto il livello Origin, sarebbe appartenuto a te il primo posto." Gu Bo era molto umile e il suo seguito si trovò d'accordo con le sue parole.


Non importava quali fossero i dubbi che avevano nei confronti di Chu Feng, quando lo avevano visto picchiare come cani degli esperti al Profound realm, avevano provato ammirazione e perfino paura.


E di fronte ai loro sguardi, Chu Feng si limitò a sorridere lievemente, cambiò argomento e chiese:"Tu hai ottenuto il primo posto nel livello Origin, allora chi ha raggiunto il primo nel livello Profound?"


"È apparso un vincitore inaspettato stavolta!" Le espressioni di Gu Bo e degli altri cambiarono drasticamente.


"Vincitore inaspettato? Cos'è successo? Il vecchio lascivo Wang Qiang non ha ottenuto il primo posto?" Chiese Chu Feng facendo finta di niente.


"No. È un giovane. Un giovane di soli quindici anni, ha ottenuto il primo posto." Quando disse queste parole, Gu Bo mostrò un'espressione piena di emozioni contrastanti perché era un ragazzo ancora più giovane di lui e Chu Feng.


Significava che era sceso in campo un vero genio, aveva giù superato tutti i talenti del continente delle Nove Province.


"Sì? Qual è il suo nome?" Chu Feng era incuriosito da questo giovane.


"Jiang Wushang." Disse con solennità Gu Bo.


Dopo aver saputo il suo nome, Chu Feng pensò:"Così è Jiang Wushang, in effetti fa parte della Dinastia Jiang."


Dopodiché Chu Feng, Gu Bo e gli altri entrarono nella città principale della Grande Villa. Significava che avevano già ottenuto il diritto di partecipare all'Assemblea.


Nella residenza di riposo, Chu Feng attivò una Formazione Spirit e, dopo aver creato delle misure preventive, tirò fuori con impazienza il Sacchetto Cosmo con le diecimila Perle Profound.


In quel momento il ragazzo era un po' entusiasta perché sentiva che le diecimila Perle Profound potevano aiutarlo assolutamente ad avanzare e probabilmente l'avrebbero anche fatto arrivare al secondo livello del Profound realm.


"Cosa sta succedendo? Sento che chiaramente sono pieni, eppure non riesco ad avanzare?"


Tuttavia non ebbe successo come si immaginava. Sentiva chiaramente che il potere Profound consumato dal Fulmine Divino nel suo Dantian sarebbe dovuto essere già sufficiente, eppure non riusciva ancora ad avanzare.


E al momento, a parte consumare le Perle Profound per continuare a nutrire il Fulmine Divino, Chu Feng non aveva altri metodi. Avanzare era molto più difficile rispetto a prima.


Dopo che il ragazzo non riuscì ad avanzare nonostante avesse consumato le diecimila Perle Profound e il potere fosse stato consumato tutto dagli otto Fulmini Divini nel suo dantian, Chu Feng fu preso dal panico.


"Dannazione! Ho fatto qualcosa di sbagliato? Chiaramente questo potere Profound è stato assorbito e dovrei poter avanzare di livello, ma perché non ci sono riuscito?" La fronte di Chu Feng era fradicia di sudore mentre camminava avanti e indietro con ansia.


Proprio quando Chu Feng non sapeva cosa fare, risuonò la voce dolce e gentile di Ovetto.


"Chu Feng, non farti prendere dal panico. Percepisci con cautela le cose nel suo dantian. Cerca di collegarti a loro e di capirle."


"Non è possibile che la coltivazione sia così facile, non può esserlo. Quando una persona vuole arrivare ad un nuovo stadio, deve comprenderlo. Questo è un lungo processo."


"Molti non possono arrivare all'Heaven realm e molti non sono capaci di giungere al Profound o all'Origin realm. Questo perché il loro livello di comprensione è insufficiente e non possono capire l'energia del mondo."


"Ma tu sei diverso. Non devi comprenderlo, devi solo collegarti alle cose nel tuo dantian e renderle utilizzabili."


Al momento Ovetto sembrava incredibilmente calma, come una lampada che illuminava la via nell'oscurità e indicava la direzione a Chu Feng.


"Esatto. Nella strada della coltivazione ci sono degli ostacoli. Uno può avanzare in un nuovo stadio e ottenere un nuovo potere distruggendoli."


"Io credevo che fosse troppo facile e per questo ho iniziato a pensare che, non appena avessi avuto abbastanza risorse, sarei potuto avanzare all'infinito."


"Ma mi sbagliavo. Anche se ho un Fulmine Divino nel mio dantian, avanzare non è così semplice."


"Grazie Ovetto. So cosa dovrei fare."


Chu Feng capì e smise di camminare avanti e indietro con preoccupazione. Si sedette a gambe incrociate a terra. Si tranquillizzò e iniziò a percepire le otto bestie nel suo dantian.


Chu Feng non riuscì a capire quale fosse il loro aspetto, ma sentiva che avevano tutte la loro intelligenza e loro caratteristiche anche se erano una cosa sola.


I fulmini si intrecciarono insieme e diventarono un ammasso di luce. Sette di loro erano pacifiche, come se fossero in ibernazione, ma una di esse era molto irrequieta come se volesse scappare.


"Sei tu eh? Vuoi fonderti con il mio corpo e darmi nuovi poteri?"


"Non esitare. Credimi, non ti deluderò. Dammi il tuo potere. Mostrerò tutta la sua gloria." Chu Feng capì dov'era il problema e si emozionò. Comunicò con sincerità per provare a connettersi con l'enorme bestia del fulmine.


*roaaar* All'improvviso, come se avesse capito le sue parole, la bestia ruggì con furia. Il ruggito risuonò nelle orecchie di Chu Feng, tonante come se potesse sconvolgere il mondo intero.


Dopo quel ruggito, l'enorme bestia si separò dalle altre sette e uscì dal suo dantian.


In quell'istante Chu Feng sentì che non aveva una forma fissa. Poteva cambiare quando voleva. Non aveva gli occhi, ma sapeva in che direzione andare. Si condensò un fulmine blu che emanò un potere terrificante.









