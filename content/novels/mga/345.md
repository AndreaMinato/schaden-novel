---
weight: 3450
title: Capitolo 345 - Coltivazione Rivelata
pubDate: 2024-06-05T23:13:16.382Z
tags:
    - mga
---
                
CAPITOLO SPONSORIZZATO, ringraziamo NanoWar!
4 capitoli in coda, 0/3€


-Schadenfreude


Il gas color rosso era estremamente violento. Tra di esso erano apparse decine di migliaia di spine, se uno fosse stato colpito da questo armamento, sarebbe stato mutilato e sarebbe morto istantaneamente.


*whoosh* Di fronte ad un attacco così terrificante, perfino Murong Yu cambiò lievemente espressione e mostrò uno sguardo spaventato. Balzò all'indietro e uscì dall'accerchiamento. I quattro geni non furono più oppressi dalla pressione precedente.


"Murong Yu è stato costretto ad arretrare! Un Murong Yu così tirannico è stato respinto!"


"Impressionante. Si dice che Jie Qingming sia il numero uno della giovane generazione del continente. A quanto pare è davvero così."


L'attacco di Jie Qingming aveva sbalordito tutti quanti. Dato che anche lui era al primo livello dell'Heaven realm e aveva un Armamento Élite, Jie Qingming era in grado di intimorire Murong yu. Era evidente che la sua forza fosse superiore.


Dopo che Murong Yu si ritirò, Jie Qingming non lo inseguì. Invece ritrasse il gas color rosso e aiutò i quattro a terra chiedendo cortesemente:"Fratelli, siete feriti?"


"No, grazie fratello Qingming. Murong Yu è troppo inutile. Quando usa quell'Armamento Élite diventa spudorato. Se non lo possedesse, l'avrei gonfiato di botte."


"Ahh, ma purtroppo non li hai e nemmeno io ne possiedo. Solo il fratello Qingming può incutergli timore."


I quattro geni provarono gratitudine nei confronti di Jie Qingming e, mentre parlava, gettarono occhiate maligne verso Murong Yu, perché stavolta avevano perso la faccia a causa sua.


"Umpf." Murong Yu invece sbuffò freddamente, ma non osò fare nulla. Invece rimise la Divina Spada di Legno dietro la schiena e disse:"Jie Qingming, il tuo controllo sull'Armamento Élite è superiore al mio, ma solo perché sei avanzato all'Heaven realm prima di me."


"Tra non molto riuscirò anche io a controllare perfettamente la Divina Spada di Legno e, allora, combatterò di nuovo contro di te."


"Quando vuoi." Jie Qingming non aveva alcuna paura. Emanava un'aura imponente, come se fosse il re della giovane generazione. Non temeva nulla e spazzava via ogni ostacolo.


Le azioni di Jie Qingming incantò le bellezze del posto. Perfino gli uomini della vecchia generazione iniziarono a lodarlo.


"Fratellone Qingming, quel moccioso laggiù è Chu Feng. È stato lui a ferire gravemente Jie Bufan." Proprio in quel momento, un membro del clan Jie accorse e puntò il dito verso Chu Feng che era tra la folla.


"Oh? Fratello Qingming, Jie Bufan non è il tuo fratello minore? Questo moccioso ha ferito tuo fratello?"


"È davvero spudorato. Lascia che gli dia una lezione."


Prima ancora che Jie Qingming rispondesse, Tang Yixiu, Song Qingfeng, Bai Yunfei e Liu Xiaoyao mostrarono espressioni malevole verso Chu Feng.


"Vi ringrazio per le vostre intenzioni gentili, ma è una questione che riguarda la mia famiglia, quindi voglio gestirla personalmente." Jie Qingming sorrise con indifferenza, poi osservò Chu Feng.


In quell'istante Chu Feng sentì due lame affilate trapassargli il corpo puntando verso il suo cuore. Quasi perse coscienza inginocchiandosi a terra.


*tap* Ma fortunatamente il potere Spirit di Chu Feng era estremamente forte e c'era anche il Fulmine Divino nel suo sangue. Riuscì a resistere alla pressione solo per questo e si limitò a fare un passo indietro. Tuttavia il suo viso impallidì mortalmente. La sua fronte divenne fradicia di sudore e il ragazzo stava ansimando, come se si fosse svolta una battaglia terrificante.


"Chu Feng, stai bene?" Gu Bo sostenne il ragazzo con un'espressione preoccupata. Essendo anche lui uno Sciamano, aveva sentito che lo sguardo di Jie Qingming conteneva una pressione potentissima.


"Sto bene." Chu Feng scosse la testa e pensò:"Questo Jie Qingming è troppo potente. Sembrava che il suo sguardo mi avesse trapassato, mi ha fatto quasi svenire. Così questa è la forza di uno Sciamano dal Mantello Blu?"


"Terzo livello del Profound realm. Hai un po' di forza, ma osi ferire gravemente mio fratello solo con questo livello? Hai proprio un bel coraggio." Jie Qingming sbuffò freddamente, aveva visto la vera coltivazione di Chu Feng.


"Cosa? Terzo livello del Profound realm? Sei davvero avanzato nel Profound realm?" Gu Bo rimase scioccato da queste parole.


"Sì." Chu Feng ammise silenziosamente annuendo.


"Cielo! Sei davvero entrato nel terzo livello del Profound realm?!" Dopo la conferma del ragazzo, Gu Bo spalancò ancora di più la bocca mentre lo fissava con incredulità.


Dopotutto un anno fa Chu Feng era ancora al primo livello dell'Origin realm. Nell'arco di tempo di un anno aveva raggiunto la sua coltivazione e lo considerava già un genio eccezionale. Ma ora era riuscito ad arrivare al terzo livello del Profound realm, superandolo di molto. Questo aveva superato completamente le sue aspettative.


"Terzo livello del Profound realm? Quel bambino?"


"È arrivato al terzo livello del Profound realm alla sua età? Sembra che anche lui sia un genio incredibile!"


"È proprio un genio, ma sembra che abbia ferito il fratello minore di Jie Qingming e l'abbia offeso. Non importa quanto sia talentuoso, temo che nessuno potrà salvarlo."


"Sì. Jie Qingming è il numero uno della giovane generazione! Il numero uno del continente! Quel giovane ha osato davvero offendere Jie Qingming? Sta cercando di morire!"


"Ahh, i geni sono sempre arroganti e orgogliosi, ma questo li condurrà alla rovina."


Allo stesso tempo Chu Feng attirò molta attenzione, quando videro l'aspetto giovane del ragazzo, quasi tutti pensarono che fosse un genio.


Ma molti erano sicuri che sarebbe morto dato che aveva offeso Jie Qingming. Così molti aspettarono di vedere come Jie Qingming avrebbe dato una lezione a Chu Feng.


Jie Qingming si avvicinò a Chu Feng e interrogò il ragazzo con una voce tonante:"Hai ferito mio fratello, rendendolo incapace di superare la prova dello Sconfinato Palazzo Sotterraneo e facendolo rinunciare a questa Assemblea. Sei davvero spietato. Tutti gli abitanti della Provincia Azzurra godono nel distruggere il futuro degli altri come e sono rozzi come te?"


La voce assordante fece squillare le orecchie di Chu Feng. Le onde sonore lo stavano attaccando.


Con le sue parole, Jie Qingming stava deridendo un'altra persona della Provincia Azzurra, Zhang Tianyi. Era evidente che non fosse contento di lui.


Proprio in quel momento Gu Bo andò di fronte a Chu Feng e iniziò a rimproverare Jie Qingming:"Non ribaltare il discorso come più ti piace. Chiaramente Jie Bufan e gli altri hanno circondato e attaccato Chu Feng, avevano intenzioni ostili nei suoi confronti. Chu Feng ha ferito Jie Bufan per autodifesa."


"Se devi biasimare qualcuno, puoi solo biasimare i membri del clan Jie per aver sopravvalutato la loro forza. Oltre venti esperti nel Profound realm sono stati sconfitti da Chu Feng mentre aveva una forza al nono livello dell'Origin realm."


"Dato che non c'è nessuno nella giovane generazione del clan Jie che può affrontare Chu Feng, allora intervieni tu?"









