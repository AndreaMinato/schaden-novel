---
weight: 3470
title: Capitolo 347 - Intimidazione e Oppressione
pubDate: 2024-06-06T01:13:16.383Z
tags:
    - mga
---
                
CAPITOLO SPONSORIZZATO, ringraziamo NanoWar!
2 capitoli in coda, 0/3€


-Schadenfreude


"Così forte. Così questo è il confronto tra i più potenti geni del continente." Guardando l'energia devastante che stava ululando come una bestia feroce nell'area contenuta dalle Formazioni Spirit, Chu Feng sentì il divario enorme tra lui e i talenti all'Heaven realm.


Tuttavia il ragazzo era ancora più interessato all'identità della persona che era intervenuta e aveva separato gli Armamenti Élite perché Chu Feng aveva usato il suo Potere Spirit per sondare quell'uomo e aveva scoperto che anche lui era giovane. Apparteneva anche lui alla giovane generazione.


In realtà, non solo Chu Feng, praticamente tutti fissarono con curiosità l'area circondata dalle formazioni Spirit.


*hmm*


Alla fine, dopo che le increspature di energia si dissiparono e gli esperti che avevano formato le barriere, sbloccarono le Formazioni Spirit, apparirono tre persone.


La terza, era proprio un giovane, come aveva sentito Chu Feng e, dai suoi abiti, tutti riuscirono a capire la sua identità. Chiaramente era il discepolo numero uno della Grande Villa: Liu Zhizun.


"Così è Liu Zhizun. È riuscito ad intervenire in una battaglia tra due geni con degli Armamenti Élite senza rimanere ferito! Possibile che ne abbia uno anche lui?"


"No, è impossibile che la Grande Villa abbia un Armamento Élite. Non hai sentito quello che ha detto prima quando è arrivato? Ha usato la Mano che squarcia il cielo sconfinato! Ha usato la tecnica particolare della Grande Villa e con essa ha distrutto la potenza dei loro Armamenti Élite."


"È davvero la Mano che squarcia il cielo sconfinato! Non avrei mai pensato che questa tecnica fosse così potente da essere paragonata a degli Armamenti Élite."


La folla iniziò a discutere e Chu Feng si chiese che tipo di abilità potesse intervenire nello scontro tra due Armamenti Élite. Così chiese a Gu Bo:"Di che tecnica marziale stanno parlando? È così potente!"


"Chu Feng, sono sicuro che tu sappia che le tecniche più potenti delle Nove Province sono di ottavo livello, tuttavia sono estremamente rare. Così rare che nemmeno organizzazioni come la mia Gilda del Mondo degli Spiriti e il clan Jie non ne hanno." 


"Ma la Grande Villa possiede una tecnica marziale così rara. Si può dire che, a parte la Dinastia Jiang, la Grande Villa sia l'unica organizzazione con una tecnica marziale di livello otto, quindi naturalmente è diventata il tesoro della Grande Villa."


"Tuttavia questa Mano che squarcia il cielo sconfinato è difficile da coltivare. Ci sono pochissimi che hanno padroneggiato questa tecnica e visto che ci vuole troppo tempo ad usarla, è impossibile usarla in un combattimento diretto. Devono avere qualcuno che li protegga mentre la usano."


"Ma bisogna dire che la potenza della Grande Villa è terrificante. Non appena si riesce ad usare l'abilità con successo, il risultato sarà come quello della mossa di Liu Zhizun. Sarebbe paragonabile alla potenza di un Armamento Élite."


"Naturalmente, il motivo per cui Liu Zhizun è riuscito ad usare la Mano che squarcia il cielo sconfinato è perché ha avuto abbastanza tempo da utilizzarla." Spiegò nel dettaglio Gu Bo.


"La Mano che squarcia il cielo sconfinato della Grande Villa è sbalorditiva. Fratello Zhizun, sembra che se mi scontrerò con te in futuro, dovrò avere un Armamento Élite con me, altrimenti non riuscirò a sconfiggerti." Disse Xu Zhongyu, ma nel suo tono c'era un tocco di ostilità. Ovviamente non era contento che Liu Zhizun avesse interferito.


"Ehh, fratello Zhongyu, non scherzare... Nonostante la Mano che squarcia il cielo sconfinato della mia Grande Villa sia molto potente, tutti sanno che è molto complicata e difficile da usare in un combattimento uno contro uno." Spiegò sorridendo Liu Zhizun.


"Oh? Da quello che dici, se potessi usare la tua Mano che squarcia il cielo sconfinato in ogni momento, noi due non riusciremmo a sconfiggerti?" Anche Jie Qingming intervenne e stava usando un tono di derisione.


"Fratello Qingming, fratello Zhongyu, per favore non rendetemi le cose difficili. So che il mio intervento non è stato appropriato, ma dopotutto questo è il luogo in cui si sta svolgendo l'Assemblea."


"La potenza dei vostri Armamenti Élite è troppo formidabile e se questo luogo venisse distrutto, sarebbe difficile per me spiegarlo al capo della villa." Disse con tono di scusa Liu Zhizun.


"Non intendo mancarti di rispetto combattendo nel territorio della Grande Villa, ma qualcuno ha infranto le regole e non vi siete occupati della questione. Non posso intervenire comunque?" Disse con un'espressione amareggiata Jie Qingming.


"Questo..." Fin dall'inizio Liu Zhizun aveva osservato cosa stava succedendo, quindi naturalmente aveva capito il problema. Così, dopo aver riflettuto per un po', arrivò di fronte a Chu Feng con un lieve sorriso e disse cortesemente:


"Mi chiedo quale sia il tuo nome."


"Chu Feng."


"Bene, Chu Feng, non so quali ostilità ci siano tra te e Jie Bufan, ma ora lui è ferito a causa tua. Questo è vero."


"E dato che è successo nel territorio della mia Grande Villa, dovrei aiutarvi a fare giustizia."


"Che ne dici. Risolviamo tutto quanto.
Scusati con il fratello maggiore Jie Qingming e mettiamo fine alla questione. Cosa ne pensi?"


Nonostante l'atteggiamento di Liu Zhizun sembrasse gentile e cortese, c'era un po' di coercizione nel suo tono. Nel suo sguardo c'era perfino una lieve luce minacciosa. Voleva costringere Chu Feng a scusarsi per risolvere la questione.


Ma cos'era che Chu Feng non poteva sopportare? Essere minacciato! Non si sarebbe mai scusato con Jie Qingming. Sbuffò freddamente e disse:


"Aiutare e fare giustizia? Stai facendo giustizia in questo modo? Non ho fatto niente di male, perché sarei io a dovermi scusare? Dato che fai parte della Grande Villa dovresti aiutare a chiarire la questione. Informati bene prima di venire a fare giustizia, altrimenti non potrai fare giustizia, ti limiterai solo ad opprimere gli altri."


Tutti cambiarono espressione sentendo queste parole e tra la folla si sentivano perfino i rumori dei sussulti. La gente era rimasta terrorizzata dalle azioni di Chu Feng.


Perfino Xu Zhongyu si accigliò e pensò che si stesse mettendo male. Che posizione aveva Liu Zhizun? Era il numero uno della Grande Villa! Un'esistenza che poteva combattere contro di lui e Jie Qingming!


Se ci fosse stata una trattativa con Liu Zhizun, Xu Zhongyu avrebbe potuto difenderlo. Dopotutto in termini di posizione e forza, Chu Feng non era allo stesso livello di Liu Zhizun.


Quando il ragazzo aveva detto quelle parole, era evidente che non stesse dando alcun rispetto a Liu Zhizun, mettendolo in una situazione difficile. Era come schiaffeggiarlo di fronte a tutti, anche se Liu Zhizun avesse lasciato perdere, certamente si sarebbe ricordato di questo torto e in futuro avrebbe cercato di vendicarsi contro Chu Feng.


Naturalmente il ragazzo lo capiva. Tuttavia aveva i suoi principi, non avrebbe abbassato facilmente la testa. Anche se sapeva che si sarebbe fatto un nemico, non avrebbe rinunciato a difendersi. Chu Feng era disposto a morire, ma non ad umiliarsi.


"Ben detto!!"


Ma proprio in quel momento, quando tutti pensarono che Chu Feng avesse provocato un disastro, risuonò un grido nelle vicinanze.


Quando la folla guardò in direzione della voce, videro un giovane seduto sulla cima di una roccia. Il ragazzo stava sbattendo le mani esprimendo il suo appoggio. Era il genio che aveva ucciso il vecchio lascivo Wang Qiang, Jiang Wushang.









