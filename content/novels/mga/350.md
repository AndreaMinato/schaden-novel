---
weight: 3500
title: Capitolo 350 - Riflesso del Danno
pubDate: 2024-06-06T04:13:16.383Z
tags:
    - mga
---
                
CAPITOLO SPONSORIZZATO, ringraziamo Salvatore!
3 capitoli in coda, 0/3€


-Schadenfreude


*bang bang bang*


Chu Feng e Jie Qingming continuarono a lottare. Ogni volta che si scontravano, risuonavano dei clangori. Ogni volta il loro impatto creava delle onde d'urto che facevano tremare il terreno e agitare l'aria.


La velocità dei loro pugni era incredibile ed era accompagnata da innumerevoli cambiamenti di stile. Molti coltivatori nel Profound realm non riuscirono nemmeno a vedere chiaramente le loro azioni. Solo quelli al picco del Profound realm potevano capirli.


Tutti sospirarono di ammirazione vedendoli perché stavano mostrando delle tecniche innaturali. Il loro uso del potere Profound era sopraffino e la loro comprensione superava di gran lunga le persone normali.


Un'abilità del genere era prevedibile quando appariva in Jie Qingming, dopotutto era un genio pubblicamente riconosciuto.


Ma quando Chu Feng mostrava delle capacità simili e perfino superiori a Jie Qingming, gli spettatori ne furono scioccati perché significava che in termini di coltivazione, il ragazzo fosse superiore a lui.


"Com'è possibile? Chiaramente ho usato la tecnica misteriosa di alto livello, eppure non riesco ad andare in vantaggio. Che anche lui abbia coltivato una tecnica misteriosa di alto livello? Una cosa così rara e preziosa... come fa la Provincia Azzurra a possederla?"


Jie Qingming pensava che dopo aver usato tutte le sue forze, anche se non avesse potuto sconfiggere Chu Feng, lo avrebbe comunque messo in difficoltà. Dopotutto aveva molta esperienza di combattimento e il suo livello di controllo del potere Profound aveva raggiunto l'apice. Tuttavia non avrebbe mai creduto che, nonostante avesse usato tutte le sue forze per attaccare, sarebbe stato comunque messo in difficoltà da Chu Feng.


In realtà Jie Qingming era davvero forte. Tra tutti gli avversari che aveva incontrato Chu Feng, a parte la ragazza vestita di viola, era la persona più potente.


Purtroppo però il suo avversario era Chu Feng. Aveva due tipi di fulmine fusi nel suo sangue, in termini di forza bruta e capacità di reazione, era superiore a Jie Qingming.


"Non mi sembri così forte anche se stai usando entrambe le mani. Dico, tra un po' di anni, quando io raggiungerò il tuo livello, cosa potrai fare contro di me?"


Ridicolizzò freddamente Chu Feng con uno sguardo estremamente serio. Per sua natura, una volta che avesse offeso una persona, Chu Feng non si sarebbe più trattenuto minimamente.


"Umpf. Vuoi raggiungermi? Vedremo se ne avrai l'opportunità o no."


Jie Qingming sbuffò freddamente, poi i suoi passi iniziarono a cambiare all'improvviso. Era perfino più rapido e ogni passo era collegato alla mossa successiva. Era davvero misterioso.


Simultaneamente la forza dei pugni di Jie Qingming aumentò. Ogni colpo era duro come una montagna e in quello stato costrinse Chu Feng ad arretrare in continuazione.


"Dannazione. Questo tipo ha nascosto la sua forza?"


Chu Feng si accigliò lievemente. Aveva scoperto che i pugni del suo avversario stavano accelerando e diventando sempre più duri. Lo aveva già superato e se avessero continuato così chiaramente Chu Feng sarebbe stato sconfitto.


"Ahah, finalmente Jie Qingming ha usato tutte le sue forze uh? Figuriamoci, sapevo che non poteva non sconfiggere Chu Feng. In effetti una volta che fa sul serio, potrà batterlo."


E vedendo che Jie Qingming entrava in vantaggio, gli spettatori che tifavano per Jie Qingming si rallegrarono.


"Piuttosto spregevole. Jie Qingming sta usando di nascosto delle tecniche marziali." Xu Zhongyu si accigliò lievemente mentre riconosceva i metodi di Jie Qingming. Ben presto gridò:"Jie Qingming, Chu Feng sta combattendo contro di te usando calci e pugni, eppure tu usi i Passi della Nuvola e i Pugni della Montagna. Non è un po' troppo disonesto?"


"Puoi ingannare gli altri, ma non me, Xu Zhongyu. I tuoi Passi della Nuvola e i Pugni della Montagna sono interni. Dall'esterno non sembra che stai usando una tecnica marziale, ma quello stile unico ti ha tradito."


Vedendo questo, i membri della Gilda del Mondo degli Spiriti aggiunsero uno dopo l'altro:"Allora è così, mi chiedevo perché Jie Qingming fosse diventato così forte all'improvviso. Così ha usato delle tecniche marziali di nascosto."


"Il cambio di stile in effetti corrisponde ai Passi della Nuvola e ai Pugni della Montagna del clan Jie. Puoi nasconderlo agli altri, ma non alla mia Gilda del Mondo degli Spiriti."


"Così ha usato una tecnica marziale, mi chiedevo come fosse diventato così forte all'improvviso." Chu Feng capì e cambiò velocemente il suo stile. Attivò la Tecnica Imperiale Celeste facendo comparire delle raffiche di vento sotto i suoi piedi e usò il Palmo Illusorio.


*whoosh whoosh* Chu Feng aveva già compreso lo stadio più grande del Palmo Illusorio. Al momento non sembravano nemmeno dei palmi, ma delle ombre confuse. Quando si avventavano sul suo avversario, non si poteva distinguere un palmo vero da uno falso.


*bang* All'improvviso Chu Feng scagliò un colpo che atterrò sul petto di Jie Qingming.
Tuttavia, quando impattò, Chu Feng sentì una sensazione di intorpidimento nel palmo e nel braccio. Un forte contraccolpo lo scagliò all'indietro di diversi metri e cadde anche a terra.


Sollevando la sua mano per guardare il suo palmo, Chu Feng scoprì con stupore che la sua pelle era diventata viola ed erano apparsi degli ematomi. Il suo colpo lo aveva ferito. Se non fosse stato incredibilmente forte, forse si sarebbe rovinato la mano.


"Cos'è successo?" Chiaramente lo aveva colpito, perché era stato respinto? Un cambiamento del genere attirò anche l'attenzione degli spettatori, erano tutti scioccati.


"Dannazione, è l'Armatura di Spine di Jie Qingming. Ha l'effetto di riflettere il danno e, senza che lui faccia nulla, ne attiverebbe l'effetto. Al momento Chu Feng sta scambiando direttamente delle mosse con Jie Qingming, ma sarebbe meglio perfino non colpirlo! Se lo attacca, la persona che rimarrebbe ferita sarebbe solo lui." Disse preoccupato Xu Zhongyu.


"Chu Feng, non attaccarlo fisicamente! L'Armatura di Spine sul suo corpo è estremamente potente e difende automaticamente il proprietario riflettendo il danno sull'attaccante!" Gridò subito Gu Bo.


"Allora è così, ma va comunque bene. A quanto pare è l'occasione giusta per provare quella tecnica."


Chu Feng sorrise lievemente. Non solo non si ritirò, i suoi passi cambiarono e scattò di nuovo verso JIe Qingming. Ma stavolta c'era uno strato di gas verde che lo ricopriva.


Era anche sugli abiti del ragazzo. Senza guardare con attenzione non si potevano scorgere i motivi particolari e la sensazione di indistruttibilità che emanava questo gas. Era la Tecnica Segreta, la Tecnica dell'Armatura della Tartaruga Nera.


"Umpf, ti stai sopravvalutando." Vedendo che Chu Feng stava attaccando di nuovo, Jie Qingming permise apertamente che il ragazzo lo colpisse visto che aveva fiducia nela protezione del suo Armamento Élite e credeva che sarebbe stato Chu Feng a rimanere ferito.


*whoosh* Il ragazzo arrivò di fronte a Jie Qingming. Fece circolare il suo potere Profound riversando forza nelle sue gambe e scagliò un pugno verso il suo avversario.


*hmm* Proprio prima che Chu Feng lo colpisse in faccia, apparì un lieve strato di gas color rosso nel corpo di Jie Qingming. Guardando con attenzione si poteva notare che il gas era cosparso di spine.


Ma anche così Chu Feng non si fermò, invece aumentò la sua potenza e si schiantò contro il gas colorato con un'esplosione.


Stavolta non fu il ragazzo a volare all'indietro, era stato Jie Qingming ad essere stato scagliato via dal pugno di Chu Feng.


