---
weight: 351
title: Capitolo 351 - È Tempo di Finirla
pubDate: 2024-06-06T05:13:16.383Z
tags:
    - mga
---
                
CAPITOLO SPONSORIZZATO, ringraziamo Salvatore!
2 capitoli in coda, 0/3€


-Schadenfreude


*whoosh*


Jie Qingming fu colto di sorpresa e scagliato via dal pugno, solo dopo aver volato per decine di metri reagì. Si girò frettolosamente e atterrò, comunque anche così non riuscì a dissolvere la potenza del colpo di Chu Feng. Riprese l'equilibrio solo dopo una decina di metri.


"Com'è possibile? Può colpirmi senza rimanere ferito?" Jie Qingming sussultò e mostrò uno sguardo sorpreso.


Era la prima volta che era stato scagliato via da un attacco fisico nonostante indossasse l'Armatura di Spine. Non era mai accaduto nemmeno quando aveva combattuto contro un esperto all'Heaven realm con una coltivazione al Profound realm.


Inoltre, quando il pugno aveva incontrato l'Armatura di Spine, Chu Feng non era rimasto minimamente danneggiato, questo aveva davvero superato le sue aspettative.


"Davvero impressionante. Lo strato di gas attorno al corpo di Chu Feng è completamente diverso dall'Armatura di Spine di Jie Qingming. Nonostante non abbia l'effetto riflesso, emana comunque una sensazione di indistruttibilità, come se nulla potesse trapassare quell'armatura."


"Cos'è? Quello è il metodo che Chu Feng ha usato per rompere l'Armatura di Spine l'ultima volta? Possibile che anche Chu Feng abbia un Armamento Élite con sé?" In quanto sciamano dal mantello blu, Xu Zhongyu usò il suo potere Spirit per osservare Chu Feng. Dopo aver scoperto la Tecnica dell'Armatura della Tartaruga Nera sul corpo del ragazzo, mostrò uno sguardo scioccato.


"No, è diverso dall'ultima volta. In passato Chu Feng aveva mostrato una tecnica marziale. Una tecnica marziale davvero impressionante, sembrava che avesse una potenza capace di trapassare ogni cosa."


"Ma stavolta è proprio l'opposto. Sta usando un altro metodo, ma è comunque forte..."


"Ha una difesa assoluta, con questa armatura può attaccare Jie Qingming. Devo dire che non ho mai visto dei metodi del genere."


Anche Gu Bo aveva un'espressione sbalordita e non riusciva a capire le tecniche di Chu Feng. Il ragazzo aveva appreso davvero tante abilità molto forti. Si sentiva davvero inferiore a lui.


"No, non è una tecnica marziale, né un Armamento Élite." Proprio in quel momento risuonò la voce di un anziano nelle orecchie di Xu Zhongyu e di Gu Bo.


Girandosi a guardare, i due scoprirono con stupore che c'era un vecchio dal mantello blu dietro di loro, era uno degli Anziani capi della Gilda del Mondo degli Spiriti.


"Anziano Gongsun, ha detto che ciò che sta usando non è una tecnica marziale, né un Armamento Élite. Allora cos'è davvero?" Chiesero a bassa voce Xu Zhongyu e Gu Bo. Temevano che gli altri avrebbero ascoltato la loro conversazione.


"È una Tecnica Segreta."


"Tecnica Segreta?!"


"Esatto. Le Tecniche Segrete sono estremamente potenti e speciali. In termini di forza sono superiori perfino alle tecniche marziali di livello 9. Sono davvero uniche nel mondo."


"Tecniche del genere sono apparse solo nella Provincia Azzurra. Mille anni fa il Fondatore Drago Azzurro che ha sconvolto il continente aveva ottenuto una straordinaria Tecnica Segreta."


"E proprio per questo, gli Anziani della mia Gilda del Mondo degli Spiriti una volta si sono introdotti nella Provincia Azzurra cercando di trovarne l'origine, ma alla fine non hanno ottenuto alcun risultato."


"Alla fine sono arrivati ad una conclusione."


"Che conclusione?"


"Che, come dicono le leggende, le Tecniche Segrete non possono essere coltivate, ma solo tramandate. Ma non sono le persone a scegliere la Tecnica Segreta, ma è la Tecnica Segreta a scegliere la persona."


"Quindi per questo Chu Feng è davvero impressionante, perché ha ottenuto l'approvazione della Tecnica Segreta! Questo bambino dev'essere protetto bene dalla mia gilda e dobbiamo trarlo dalla nostra parte. È meglio che sia legato a noi."


"Questo perché, fin dai tempi antichi, tutti coloro che hanno ottenuto l'approvazione di una Tecnica Segreta sono stati esperti che hanno sconvolto l'intero continente. Ad esempio quel Fondatore Drago Azzurro allora era stato un'esistenza in grado di creare problemi perfino per la Dinastia Jiang, eppure non potevano fargli nulla." Disse sorridendo con calma l'Anziano Gongsun.


"È davvero così potente?" E dopo aver sentito le parole dell'Anziano Gongsun, sia Xu Zhongyu che Gu Bo, guardarono di nuovo Chu Feng con espressioni ammirate perché avevano capito quanto fosse enorme il potenziale del ragazzo.


"Pugno del Vento Esplosivo!"


"Calcio del Tornado!"


*bang bang bang...*


Mentre Xu Zhongyu e gli altri stavano discutendo, Chu Feng e Jie Qingming erano già arrivati in un'altra area mentre combattevano. Al momento Jie Qingming non stavano più nascondendo nulla e stava iniziando ad usare ogni tipo di tecnica per attaccare.


Tuttavia, qualunque tecnica usasse, era completamente inutile contro il ragazzo e non aveva modo di trapassare la Tecnica dell'Armatura della Tartaruga Nera di Chu Feng.


Il ragazzo fu ancora più diretto. Senza nemmeno usare tecniche marziali, con solo il corpo invincibile che gli stava dando la Tecnica segreta e la sua forza fisica, continuò a scagliare attacchi.


"Cielo! La forza di Chu Feng ha raggiunto questo livello?! Con solo il potere del suo corpo ha bloccato questi attacchi terrificanti?! È davvero un essere umano?"


"Incredibile. Davvero incredibile. In tutta la mia vita questa è la prima volta che ho visto una persona così sbalorditiva nella giovane generazione. Ma perché una persona così potente è apparsa nella Provincia Azzurra? Un luogo così desolato come la Provincia Azzurra può davvero sviluppare un genio come lui?"


"Zhang Tianyu era già abbastanza potente. Non avrei mai pensato che questo Chu Feng sarebbe stato ancora più incredibile. Che la Provincia Azzurra stia per diventare più potente? Riappariranno di nuovo dei geni incredibili in quella terra dormiente?"


Prima tutti gli spettatori credevano che sarebbe stato Jie Qingming a vincere e credevano che fosse prevedibile, mentre ora gran parte degli osservatori era convinto dalla forza di Chu Feng. Molti avevano già riconosciuto la potenza del ragazzo e pensavano che sarebbe stata una persona in grado di sconvolgere l'intero continente in futuro, forse perfino un coltivatore in grado di riportare alla gloria la Provincia Azzurra. Finché fosse continuato a migliorare, il suo futuro sarebbe stato sbalorditivo.


"Perché sta accadendo questo? È davvero un essere umano? Può perfino bloccare le mie tecniche marziali di livello 6!"


Dopo una raffica di potenti attacchi, Jie Qingming era già impallidito e fradicio di sudore. Era la prima volta che incontrava un avversario così difficile.


Era davvero stato messo alle strette da Chu Feng. In una situazione dove anche la più forte tecnica marziale era inutile, non sapeva come avrebbe potuto battere Chu Feng. Aveva davvero bisogno di usare il suo Armamento Élite? Ma se anche l'Armamento Élite non avesse funzionato, non sarebbe stato sconfitto completamente aumentando anche la fama di Chu Feng?


*whoosh* Proprio in quel momento, Jie Qingming vide che Chu Feng era apparso di fronte a lui proprio come un fantasma. Con un lieve sorriso, il ragazzo disse freddamente:"É tempo di finirla."


Proprio mentre finiva di parlare, Chu Feng attaccò di colpo. Il pugno era coperto dalla Tecnica dell'Armatura della Tartaruga Nera e si diresse verso il petto di Jie Qingming fischiando.


"Me**a."


Jie Qingming sbiancò e sussultò. Rabbrividì e il sudore freddo colava per tutto il suo corpo. Aveva sentito un forte deterrente provenire da Chu Feng, come se quel giovane potesse davvero sconfiggerlo con un solo pugno.



