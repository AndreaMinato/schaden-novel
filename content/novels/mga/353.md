---
weight: 3530
title: Capitolo 353 - Impassibile
pubDate: 2024-06-06T07:13:16.383Z
tags:
    - mga
---


CAPITOLO SPONSORIZZATO, ringraziamo Salvatore!
0 capitoli in coda, 0/3€


-Schadenfreude


*swish swish swish*


Risuonarono dei sibili e discesero dieci donne.


I loro corpi erano ricoperti da un debole bagliore. Non si poteva vedere il loro aspetto e nemmeno il colore delle loro gonne. Tuttavia si poteva intravedere vagamente che portavano tutte un bellissimo ombrello floreale.


*bang bang bang*


E proprio mentre scendevano, aprirono allo stesso tempo gli ombrelli.


Immediatamente i petali di fiori iniziarono a cadere dal cielo e la luce che permeava i loro corpi si attenuò per poi scomparire completamente.


"Wooow"


Gli uomini spalancarono la bocca quasi allo stesso tempo e iniziarono a respirare più velocemente perché finalmente potevano vedere le dieci splendide donne.


Erano alte e dal fisico sottile, avevano dei corpi seducenti, visi da volpe ed erano davvero incantevoli.


Specialmente le loro gambe bianche come la neve. Quando gli ospiti le videro, deglutirono. Nonostante gli uomini sul posto avessero visto innumerevoli splendide donne, gran parte di loro furono attratti da queste dieci bellezze.


"Impressionante, sono tutte al settimo livello del Profound realm!"


Tuttavia c'era sempre un'eccezione. Chu Feng, che era il più vicino a quelle bellezze, non fu attratto dal loro aspetto, ma fu colpito dalla loro coltivazione.


Nonostante avessero circa vent'anni, erano tutte al settimo livello del Profound realm. Il loro talento non era davvero basso.


E sotto questi sguardi appassionati, le dieci bellezze alla fine atterrarono sul palco e iniziarono ad ammaliare gli spettatori con i loro fisici e i loro volti incantevoli. Specialmente i giovani geni che avevano partecipato all'Assemblea.


*bang bang bang*


Subito dopo, altre cinquanta donne discesero dal cielo accompagnate da una pioggia di petali.


Allo stesso modo scesero tenendo degli ombrelli floreali, anche loro erano donne di rara bellezza con una coltivazione al settimo livello del Profound realm.


"Wow, incredibile! Da dove hanno preso tutte queste bellezze di così grande talento?"


Le cinquanta donne erano tutte al settimo livello del Profound realm, comunque era accettabile, dopotutto un'enorme organizzazione come la Grande Villa non mancava mai di geni, sia uomini che donne.


Ma queste cinquanta coltivatrici erano tutte incredibili bellezze. Questo era ancora più stupefacente, tuttavia lo shock aumentò ancora di più a causa della comparsa delle altre quaranta bellezze.


Quando apparirono di fronte alla folla, la gente già stupita spalancò ancora di più la bocca perché erano tutte all'ottavo livello del Profound realm. Inoltre erano splendide come le cinquanta donne di prima.


*whoosh whoosh whoosh*


E proprio mentre tutti erano stupiti dalla forza di quelle donne, fluttuarono altre nove donne dalle gru colorate.


Stavolta la folla rimase stordita perché erano tutte al nono livello del Profound realm. Erano davvero al picco dello stadio, inoltre erano estremamente belle. In confronto alle altre novanta donne di prima erano ancora più mozzafiato.


Perfino i volti dei geni sul palco cambiarono. Specialmente Tang Yixiu, Song Qingfeng, Bai Yunfei e Liu Xiaoyao. Chiaramente erano rimasti incantati dall'aspetto delle nove bellezze.


"Non mi sarei mai aspettato che la Provincia Qin fosse piena di bellezze. Non ho mai visto donne del genere nella mia Provincia Tang." Lo sguardo di Tang Yixiu era già pieno di desiderio. Lui che aveva visto innumerevoli bellezze, era stato attratto da quelle nove donne.


"Fratello Yixiu, quella più a sinistra è la più appropriata per te. Ha un colorito così bianco. A me invece... piace quella in mezzo con le due code di cavallo. Ha un aspetto puro, mi piace." Song Qingfeng stava scorrendo con lo sguardo le nove bellezze e anche lui ne era piuttosto attratto.


"Pura? Come lo sai?" Bai Yunfei sorrise. Avevano ottimi rapporti e parlavano di tutto. Avevano anche compiuto diverse malefatte insieme.


"Ahah, Yunfei, c'è anche bisogno di chiederlo? Ho sentito che la Grande Villa si preparava da molto tempo per questa Assemblea. Le bellezze sul palco sono state cresciute tutte con cura e non sono state macchiate dal tocco di un uomo. Sono assolutamente pure e tutte vergini." Rivelò trionfante Liu Xiaoyao.


"Questo mostra davvero la sincerità della Grande Villa. Sembra che sia proprio valsa la pena di fare questo viaggio." Dopo aver sentito le parole di Liu Xiaoyao, gli sguardi degli altri si illuminarono. Iniziarono a cercare la ragazza che preferivano con uno sguardo affamato come quello di un lupo.


In realtà non solo loro quattro, anche Murong Yu che aveva l'Armamento Élite era rimasto colpito dalle bellezze. Non riusciva a distogliere lo sguardo dalle donne.


Dopo che le novantanove bellezze arrivarono, iniziarono a presentarsi una dopo l'altra. Età, nome, ogni cosa.


Mentre gli uomini stavano ascoltando con attenzione, stavano scegliendo con attenzione quella che preferivano. Al momento i soli che erano riusciti a mantenere la calma erano Chu Feng, Gu Bo, Jie Qingming e Xu Zhongyu.


Gu Bo era troppo giovane e aveva una forza insufficiente, sapeva che non sarebbe riuscito a conquistare il cuore di una di quelle cento bellezze.


Per quanto riguarda i due geni assoluti, Jie Qingming e Xu Zhongyu, a causa della loro dedizione alla via marziale, emanavano un'aura distante. Non importava quanto fossero belle quelle donne, stavano ancora pensando a come ottenere dei benefici dalla Montagna dei Mille Mostri.


Per quanto riguarda Chu Feng, anche se era molto giovane ed era la prima volta che era entrato nel palco del continente delle Nove Province, non trovava una sola donna capace di attrarlo. Non ce n'era una in grado di suscitare il suo interesse.


Vedendo che Chu Feng era distratto e non stava nemmeno guardando le bellezze, Gu Bo gli ricordò:"Chu Feng, perché non dai una bella occhiata? Ho sentito che dopo che entrerai nella Montagna dei Mille Mostri, si potrà entrare in contatto con queste cento bellezze e, con la tua forza, sono sicuro che potrai ottenere il loro favore."


"Prima scegli il tipo che ti piace, poi, dopo che entrerai nella Montagna dei Mille Mostri, puoi farti avanti!"


"Fratello Gu Bo, siamo ancora giovani, possiamo solo goderci un po' dell'atmosfera di questo evento. Ora la coltivazione dovrebbe essere la nostra priorità." Chu Feng sorrise lievemente mostrando un'atmosfera distante.


"Sì, hai ragione. Alla nostra età dovremmo concentrarsi sulla coltivazione. Non sarebbe troppo tardi considerare l'idea di sposarsi in futuro." Sentendo le parole di Chu Feng, Gu Bo sentì che era ragionevole e annuì.


Ma se avesse saputo che Chu Feng in realtà si era già dato da fare in passato, avrebbe sputato sangue dalla rabbia.



