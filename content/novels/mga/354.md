---
weight: 354
title: Capitolo 354 - Zi Ling
pubDate: 2024-06-06T08:13:16.384Z
tags:
    - mga
---


Capitolo regolare
4 capitoli in coda, 0/3€


-Schadenfreude


Dopo che le bellezze sul palco finirono di presentarsi, il capo della Grande Villa si alzò e disse ad alta voce:"Grandi talenti del continente delle Nove Province, siete soddisfatti delle cento bellezze che la mia Grande Villa ha scelto?"


"Sì!!" Risuonarono tonanti le voci, mostrando le emozioni intense della folla.


Di fronte alle reazioni dei giovani geni, il capo della Grande Villa annuì con soddisfazione e disse:"Sono sicuro che sarete ancora più soddisfatti dalla prossima persona che vedrete."


Mentre parlava, il capo della Grande Villa puntò il dito verso il cielo e la folla scoprì che stava fluttuando una bellissima portantina a mezz'aria.


I materiali della portantina erano speciali. Brillavano come cristalli. Nel cielo notturno, emanavano un bagliore incantevole.


"Mi ero quasi scordato che c'era un'altra bellezza che non era ancora arrivata. Sembra che sia il gran finale."


In quell'istante tutti si alzarono. Perfino gli ospiti più rispettabili del palco non fecero eccezione, perché quando la portantina si avvicinò, la gente scoprì che le persone che la stavano reggendo erano quattro Anziani capi della Grande Villa. Erano tutti esperti all'Heaven realm.


Chi era la persona seduta sulla portantina per essere in grado di farsi portare da quattro Anziani capi? Questo aveva già suscitato la curiosità della folla.


Proprio in quel momento, come se fosse controllata dagli Anziani, la portantina arrivò sopra il palco. Stava scendendo lentamente e le novantanove bellezze in mezzo si fecero da parte mentre veniva occupato il posto più in rilievo del palco.


Alla fine la portantina atterrò. I quattro Anziani capi rimasero ai suoi lati e due di loro sollevarono simultaneamente le tende.


In quell'istante molti sulla scena non poterono che trattenere il respiro e fissare l'uscita della portantina. Volevano vedere che tipo di persona sarebbe stata il gran finale dell'Assemblea, una coltivatrice capace di farsi portare da degli Anziani capi.


E sotto gli sguardi di innnumerevoli persone, apparì la figura di una giovane donna. Tutti quanti, sia gli uomini che le donne rimasero stupefatti e attratti dal suo aspetto.


In effetti era una ragazza e molto giovane. Tuttavia il suo aspetto non era impareggiabile rispetto alle altre.


Si diceva che i fiori avessero bisogno delle foglie verdi per adornarli, così le belle donne avrebbero avuto bisogno di persone più brutte ad accompagnarle. Tuttavia l'aspetto di questa giovane non ne aveva bisogno. Anche se fosse stata tra diecimila fiori e fosse stata paragonata a delle bellezze, sarebbe stata comuque l'esistenza più attraente, una vera bellezza capace di devastare città e paesi e incantare ogni creatura vivente.


La pelle bianca come la neve e brillante, lo splendido viso e lo sguardo limpido come l'acqua. Naturalmente, nell'istante in cui le persone la videro, la folla iniziò ad agitarsi.


"Cielo! Come può esistere una ragazza così bella nel mondo?"


Tutte le bellezze sul palco furono messe istantaneamente in ombra. Gli sguardi di tutti erano puntati sul suo corpo e alcuni stavano perfino sbavando.


"Non avrei mai pensato che ci fosse una ragazza così eccezionale al mondo." Perfino agli occhi di Xu Zhongyu, che non era incantato dalla bellezza delle donne, iniziarono a brillare, era attratto dall'aspetto della giovane.


Anche Jie Qingming lo era. Di solito era presuntuoso, ma dopo aver visto la ragazza, non poté non deglutire.


Perfino il giovane genio che proveniva dalla Dinastia Jiang, che non aveva nemmeno degnato di uno sguardo le bellezze sul palco ed era rimasto assonnato, Jiang Wushang, non poté non spalancare la bocca.


"È lei?"


Ma in confronto agli altri, Chu Feng cambiò lievemente espressione nonostante fosse piuttosto calmo prima. Aveva uno sguardo scioccato e si stava agitando.


Perché, proprio in quell'istante, quella ragazza apparsa vicino era proprio la stessa che aveva incontrato nella Villa della Tigre Bianca quel giorno. La persona con il Corpo Divino.


Tuttavia, nell'arco di un anno, la giovane non era più al primo livello del Profound realm, ma al nono. Era davvero al nono livello.


"Impressionante. Dal suo aspetto dovrebbe avere solo quindici anni, vero? Arrivare al nono livello all'età di quindici anni... non è come Jiang Wushang?"


Dopo essere stata attratta dall'aspetto della giovane, la folla rimane sbalordita dalla forza della ragazza. Con una coltivazione così alta alla sua età, in futuro i suoi risultati sarebbero stati inimmaginabili.


"Non avrei mai pensato che questa ragazza provenisse dalla Grande Villa, sembra che la sua posizione e la sua influenza non siano scarse."


"Oh no. Certamente mi odia a causa di quello che è successo quell'anno. Non posso lasciare che mi veda!" Sentendo che la situazione si stava mettendo male, Chu Feng si preparò a darsela a gambe.


"Fratello Chu Feng, dove stai andando? Perfino questa bellezza non può attrarre il tuo interesse?" Prima ancora che potesse girarsi, Gu Bo gli afferrò il braccio.


"Ehh... io... m***a!" Chu Feng voleva spiegarsi, ma quando si girò, scoprì che alcuni avevano già notato i suoi movimenti e lo avevano guardato. Anche la ragazza vestita di viola lo aveva notato.


Dopo averlo visto la sua espressione cambiò lievemente e le sue bellissime pupille si rimpicciolirono di colpo.


Chu Feng scoprì che nel suo sguardo c'era un tocco di sete di sangue. Tuttavia, sparì velocemente e quindi nessun altro a parte lui doveva averlo scoperto.


Dopo aver guardato Chu Feng, la ragazza vestita di viola non disse nulla. Invece finse di non conoscerlo e si girò.


Vedendo questo, Chu Feng deglutì e tornò al suo posto. Si rassettò, ridacchiò e disse:"Ero un po' stanco, così mi sono mosso un po'." Dopo aver detto questo, si risedette.


In quell'istante, il capo della Grande Villa si andò lentamente a fianco della ragazza e annunciò con un'espressione orgogliosa:


"Questa è la mia figlia adottiva 'Zi Ling'. Per esprimere la mia sincerità a tutti quanti, in questa Assemblea, anche lei farà parte delle cento bellezze della mia Grande Villa e sarà una delle candidate per i matrimoni."



