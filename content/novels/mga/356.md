---
weight: 3560
title: Capitolo 356 - Prepararsi alla Battaglia
pubDate: 2024-06-06T10:13:16.384Z
tags:
    - mga
---
                
CAPITOLO SPONSORIZZATO ringraziamo Nicolò
3 capitoli in coda, 0/3€


-Schadenfreude


"Vuole che entriamo in contatto con le cento bellezze e che usiamo la nostra forza per conquistarle? In termini di bellezza, chi può superare noi quattro fratelli?" Tang Yixiu era sicuro di sé.


"Fratelli, scegliete una delle nove bellezze. Per me andrà bene la signorina Zi Ling." Disse Song Qingfeng.


"Non ti vergogni? Perché non chiedi se qualcuno sta ancora pensando a quelle nove bellezze? Chi non sta pensando alla signorina Zi Ling? Inoltre, in confronto a lei, le altre nove sono ancora degne di essere chiamate bellezze?" Sogghignò Bai Yunfei.


"Cosa? Così il fratello Yunfei vuole combattere contro di me?" L'espressione di Song Qingfeng si incupì mentre cambiava espressione.


"Ahh, cosa c'è da discutere? Sarà sufficiente che tutti combattano." Disse Liu Xiaoyao.


"Umpf. Lottiamo allora, chi ha paura?" Gli altri tre sbuffarono freddamente.


I quattro stavano conversando scambiandosi messaggi mentali, così gli altri non sapevano di cosa stessero discutendo. Dopo aver annunciato il metodo, Qing Lei aggiunse:


"Per quanto riguarda il luogo di questo evento speciale. Sarà la Montagna dei Mille mostri."


"Huaaa"


Si scatenò subito del trambusto. Molti rimasero sbalorditi. Che posto era la Montagna dei Mille Mostri? Era una terra proibita!


La Grande Villa non ne aveva sempre vietato l'accesso?


In confronto alla confusione della folla, alcuni che erano già stati informati iniziarono a sorridere perché sapevano che stava finalmente per iniziare un bello spettacolo.


"Non c'è bisogno di essere così sorpresi. Dato che è un evento speciale, ci dev'essere un posto speciale. Io, Qin Lei, sto cercando dei mariti per le signorine della mia Grande Villa, naturalmente i requisiti devono essere un po' più esigenti."


"Nonostante il talento sia assolutamente necessario, il coraggio lo è ancora di più. Il coraggio lo si può dimostrare solo quando si incontrano veri pericoli."


"E la Montagna dei Mille Mostri è il posto migliore per testare il proprio coraggio."


"Naturalmente è pericoloso entrare nella Montagna dei Mille Mostri e lì si potrà perdere la vita. Quindi non vi renderò le cose difficili."


"Se qualcuno sente di non poter sopravvivere nella Montagna dei Mille Mostri, può scegliere di andarsene. Io non lo fermerò assolutamente."


In quell'istante la folla si agitò ancora di più. Stavano tutti discutendo e sussurrando. Tuttavia, dopo un'ora, nessuno scelse di andarsene.


Il motivo era molto semplice. In un momento del genere, chi si sarebbe arreso così facilmente?


Inoltre, se qualcuno se ne fosse andato in quel momento, sarebbe stato come dichiarare pubblicamente la propria incapacità. Non solo si perderebbe la faccia, ma si verrebbe denigrati e in futuro sarebbe stato difficile rialzare la testa.


Quindi naturalmente nessuno decise di arrendersi e, di fronte ad una situazione del genere, Qin Lei sorrise mentre otteneva ciò che voleva. Rientrava tutto nelle sue aspettative.


"Sembra che non mi sbagliassi. I giovani qui sono proprio i talenti più incredibili del continente delle Nove Province. Non solo in termini di talento, ma anche di coraggio."


"Dato che è così, annuncerò i dettagli di questo evento e le caratteristiche della Montagna dei Mille Mostri."


"La Montagna dei Mille Mostri è una terra governata da Bestie Mostruose. In essa ci sono innumerevoli creature dalla coltivazione fortissima; la loro potenza non è assolutamente da sottovalutare."


"La Montagna dei Mille Mostri è divisa in cinque aree controllate rispettivamente da cinque re dei mostri."


"Non solo sono estremamente potenti, non hanno conflitti tra di loro, anzi il rapporto che hanno è estremamente buono."


"Questo significa anche che formano un gruppo solo, unendo tutte le Bestie Mostruose della montagna."


"A causa della loro ostilità nei confronti degli esseri umani, ritengo che la Montagna dei Mille Mostri sia uno dei posti più rischiosi del continente."


"Questo è anche il motivo per cui la mia Grande Villa la considera una terra proibita e ha impedito a tutti di entrarci." Spiegò nel dettaglio Qin Lei.


"Dato che la Montagna dei Mille Mostri è così pericolosa, se entrassimo e venissimo scoperti, non le faremmo infuriare? Non temete la loro rappresaglia? State giocando con il fuoco."


Proprio in quel momento intervenne Jiang Wushang che era seduto nel palco. In realtà molti si stavano facendo la stessa domanda, ma solo lui avrebbe osato chiederlo.


"Oh... Hai ragione. Se le Bestie Mostruose scoprissimo che siamo entrati nella Montagna dei Mille Mostri, sicuramente contrattaccherebbero."


"Tuttavia, il motivo per cui voglio farlo è che, negli ultimi anni, i mostri della montagna sono stati irrequieti. Più e più volte esseri umani all'esterno della montagna hanno incontrato disgrazie. Alcuni villaggi sono stati distrutti e dopo alcune indagini, abbiamo scoperto che è stata opera proprio delle Bestie Mostruose della montagna."


"La Montagna dei Mille Mostri ha già dichiarato guerra contro noi esseri umani. Oggi ciò che stiamo facendo è solo un contrattacco. Quindi non temo la loro rappresaglia perché ciò che voglio è proprio iniziare una guerra, lasciare che le Bestie Mostruose sappiano del potere di noi esseri umani, così che in futuro sappiano qual è il loro posto." Spiegò Qin Lei.


"Ma non ha la sicurezza di potercela fare, così coinvolge anche noi cercando di prendere in prestito la nostra forza per attaccare insieme la Montagna dei Mille Mostri?" Interrogò Jiang Wushang.


"Ahah!" Qin Lei iniziò a ridere fragorosamente, poi disse:"Sapevo che qualcuno avrebbe iniziato a pensarla in questo modo."


"In effetti tramite questa Assemblea, la mia Grande Villa vuole creare delle connessioni con delle organizzazioni qui, ma non ho mai pensato di prendere in prestito la vostra forza per attaccare la Montagna dei Mille Mostri."


"Questo perché la mia Grande Villa può già attaccare la Montagna dei Mille Mostri da sola."


Dopo aver parlato, Qin Lei ondeggiò la manica e, ben presto, discesero venti persone che atterrarono dietro di lui. Erano venti vecchi e c'erano anche i quattro che avevano retto la portantina di Zi Ling. Erano tutti Anziani capi della Grande Villa, ma l'aspetto più importante era la loro aura. Erano tutti esperti all'Heaven realm.


"Ci sono venti Anziani all'Heaven realm? La Grande Villa è davvero così potente?"


In quell'istante, molti rimasero scioccati. Perfino Chu Feng ne era sorpreso perché non solo tutti e venti erano esperti all'Heaven realm, alcuni erano perfino avanzati al secondo e al terzo livello!


L'Heaven realm era diverso dagli altri stadi. Ogni livello era difficile da superare, bloccando così alcuni uomini di mezz'età di raro talento. Sarebbero rimasti al primo livello dell'Heaven realm fino alla vecchiaia.


Ma tra gli Anziani capi della Grande Villa c'erano davvero delle persone che erano avanzate di livello, arrivando perfino al terzo. Allora a quale stadio era il capo della Grande Villa? Che potere aveva ottenuto?



