---
weight: 3570
title: Capitolo 357 - Visita di una Bellissima Donna
pubDate: 2024-06-06T11:13:16.384Z
tags:
    - mga
---
                
CAPITOLO SPONSORIZZATO ringraziamo Nicolò
2 capitoli in coda, 0/3€
-Schadenfreude


"La Grande Villa è così potente! Hanno venti Anziani capi all'Heaven realm, così insieme al capo, non avrebbero ventuno esperti all'Heaven realm?"


In quell'istante i membri delle vari organizzazioni si accigliarono e iniziarono ad inquietarsi. Questo valeva perfino per i più grandi Sect delle altre province.


In alcuni aspetti la potenza della Grande Villa aveva già superato la loro. Al momento i soli che potevano rimanere calmi erano la Gilda del Mondo degli Spiriti e il clan Jie.


"Non sto sottovalutando la Montagna dei Mille Mostri, ma la mia Grande Villa ha già la possibilità di spazzarla via."


"Al momento, il mio esercito è già pronto.
Domani inizierà l'attacco alla Montagna dei Mille Mostri e mostrerà loro il potere di noi esseri umani, faranno sapere loro che è meglio che si nascondano nella loro montagna, il loro piccolo territorio."


"E l'Assemblea inizierà lì."


"Non vi preoccupate. Nonostante sia una prova di coraggio, non vi lascerò correre rischi inutili."


"Abbiamo già perlustrato parte della Montagna dei Mille Mostri. In essa ci sono due zone, lì ci sono meno Bestie Mostruose e hanno una forza relativamente inferiore."


"L'evento si svolgerà in quelle due zone. Naturalmente, dopo essere entrati, dovrete tutti contare su voi stessi."


"Ma vi consiglio di uccidere tutte le Bestie Mostruose che vedrete, altrimenti rischierete la vita. Anche se non potranno uccidervi, chiameranno dei compagni più forti per attaccarvi."


"L'evento durerà per dieci giorni. Dopodiché potrete lasciare la Montagna dei Mille Mostri e la mia Grande Villa manderà delle persone per riportarvi qui."


"In quel momento credo che le cento signorine della mia Grande Villa avranno già un'impressione favorevole. Per quanto riguarda chi potrà conquistare il loro cuore, quello dipenderà dalle vostre azioni durante questi dieci giorni." Disse Qin Lei. Era pieno di sicurezza.


Dopo aver visto la forza della Grande Villa, in effetti nessuno fece domande e tutti approvarono questo evento.


Ben presto, sulla cima della montagna, iniziò una festa per rompere il ghiaccio tra le parti. I profili incantevoli di molte bellezze danzarono con grazia. Questo entusiasmò tutti quanti e li fece esultare in continuazione.


Alcuni spudorati si nascosero in un angolo silenzioso e mentre guardavano le bellezze sul palco, fecero di nascosto delle azioni vergognose con la mano sinistra.


La signorina Zi non partecipò alla festa. Dopo che Qin Lei aveva finito di parlare dei dettagli dell'evento, se ne andò sotto la scorta degli Anziani.


Chu Feng non aveva molto interesse nei confronti delle altre donne. Passò del tempo con Gu Bo, Xu Zhongyu e gli altri membri della gilda bevendo allegramente.


Al momento si era già fatto un bel po' di nemici intenzionalmente o meno. Dopo essere entrato nella Montagna dei Mille Mostri, qualcuno l'avrebbe attaccato di sicuro. Le uniche persone su cui poteva contare erano i membri della gilda.


Dopo aver bevuto allegramente, il cielo divenne scuro e, visto che domani si sarebbero diretti alla Montagna dei Mille Mostri, Xu Zhongyu suggerì che la giovane generazione della Gilda del Mondo degli Spiriti andasse a riposarsi, Chu Feng e gli altri naturalmente seguirono il suo consiglio.


Dopo essere tornato nella sua stanza, il ragazzo fece un infuso di tè verde. Aveva davvero bevuto un bel po' per la contentezza quindi doveva disperdere un poco gli effetti del vino.


Dopo aver preparato il tè, si avvicinò ad una finestra con una tazza di tè. Mentre beveva, alzò la testa guardando il cielo stellato, in realtà stava pensando alla mappa e al percorso da seguire.


La mappa che la Bestia Mostruosa gli aveva mostrato quando era stato nella Torre Fantasma Asura.


Nella zona intermedia della montagna c'era un vasto palazzo sotterraneo e ciò di cui Chu Feng aveva bisogno era lì.


Tuttavia, all'esterno del palazzo c'erano anche cinque aree speciali protette. Chu Feng sapeva cos'erano, indubbiamente erano le aree in cui governavano i cinque re dei mostri.


Quindi significava anche che sapessero del tesoro che Chu Feng desiderava. Forse avevano perfino un rapporto speciale con quella misteriosa Bestia Mostruosa nella Torre Fantasma Asura.


All'inizio, la misteriosa Bestia Mostruosa non aveva informato Chu Feng dei pericoli della Montagna dei Mille Mostri. Nonostante gli avesse detto dov'era il tesoro, lo stava comunque mettendo alla prova.


*whoosh*


Proprio in quel momento apparì un bagliore di fronte a Chu Feng, una scia di luce viola si precipitò nella sua stanza da una finestra.


"Me**a."


Chu Feng sentì che c'era qualcosa di strano e cercò di scappare dalla finestra con un balzo.


Tuttavia fu come se si fosse schiantato contro un muro di ferro, fu respinto e cadde a terra.


"Formazione Spirit di colore blu?" Chu Feng alzò la testa e scoprì con stupore una Formazione Spirit di colore blu, stava coprendo la finestra e aveva già sigillato tutta la stanza.


Era proprio come si aspettava, era apparsa una ragazza bellissima nella sua stanza.


Era una giovane che indossava una splendida gonna e aveva un viso incantevole. Era la persona che aveva sbalordito tutti oggi, Zi Ling.


"È già diventata una Sciamana dal Mantello Blu?"


Chu Feng era scioccato. Non avrebbe mai pensato che Zi Ling fosse già arrivata a quel punto.


Bisognava essere all'Heaven realm per diventare sciamani dal mantello blu, eppure era riuscita a farcela con una coltivazione al nono livello del Profound realm. Era davvero innaturale.


Ma dopo aver riflettuto con un po' più di cautela, era accettabile. Esistevano molte persone che potevano infrangere queste regole, lui stesso per esempio. Chu Feng aveva superato i limiti molte volte, dato che lui poteva farlo, anche i Corpi Divini ne avrebbero avute le capacità.


"Oh... Così è la signorina Zi Ling. Gli uomini e le donne dovrebbero mantenere una certa distanza, vuole infrangere questo principio introducendosi nella mia stanza nel bel mezzo della notte?"


Nonostante fosse scioccato dalla forza di Zi Ling, Chu Feng non si fece prendere dal panico. Si alzò, si rassettò e mostrò un sorriso pacifico.


*whoosh*


Ma all'improvviso la ragazza apparì di fronte a Chu Feng come un fantasma. Allo stesso tempo le mani bianche e morbide gli avevano già stretto il collo.


"Mm."


Chu Feng sentì strati di potere avvolgerli il corpo bloccandogli i movimenti.


In quell'istante non avrebbe potuto fare nulla. Figuriamoci contrattaccare, non riusciva nemmeno a parlare. Poté solo guardare il bellissimo volto di Zi Ling che si avvicinava poco a poco.


Alla fine la ragazza gli disse nell'orecchio:"Non dire a nessuno della mia abilità, altrimenti anche se tu scappassi ai confini del mondo, ti troverei e ti farei a pezzi."



