---
weight: 358
title: Capitolo 358 - Fiamme della Battaglia
pubDate: 2024-06-06T12:13:16.384Z
tags:
    - mga
---
                
CAPITOLO SPONSORIZZATO ringraziamo Nicolò
1 capitoli in coda, 0/3€
-Schadenfreude


"Maledetta, osa minacciarti in questo modo? Chu Feng, lascia che controlli il tuo corpo e che dia una bella lezione a questa stronza."


Ovetto era infuriata, Chu Feng sentì chiaramente la sua rabbia. Nonostante questa non fosse la prima volta che fosse stato minacciato, stavolta Ovetto era particolarmente irritata.


"Non c'è bisogno, posso occuparmene io." Chu Feng sbuffò freddamente e subito dopo i due fulmini nel suo corpo si scatenarono come vulcani che stavano per eruttare da un momento all'altro.


*boom* All'improvviso, un'aura impazzita divampò da Chu Feng.


La mano di Zi Ling che stava tenendo il collo di Chu Feng tremò, poi lasciò la presa velocemente e arretrò.


"I tuoi occhi?!" Vedendo le pupille gialle e blu di Chu Feng e l'aura del ragazzo che era salita istantaneamente al quinto livello del Profound realm, Zi Ling mostrò una traccia di paura nello sguardo.


"Sei davvero speciale. Non hai un Corpo Divino, eppure possiedi poteri che non sono inferiori ai Corpi Divini."


"Ma al momento non puoi sconfiggermi perché questo è il mio territorio. Se volessi ucciderti non avresti modo di scappare."


"Ma non devi temere. Non ti ucciderò. Spero solo che potrai mantenere un segreto e che nessuno sappia del mio corpo speciale."


"Allo stesso tempo, garantisco che non rivelerò il tuo segreto a nessuno. Non farò sapere che sei una persona dalle strane abilità."


Disse Zi Ling con un tono estremamente gentile, come se stesse trattando. Simultaneamente i suoi occhi brillanti fissarono con cautela Chu Feng, come se temesse il suo contrattacco perché per lei in effetti era imprevedibile.


Nonostante le pupille di Chu Feng fossero molto strane, in confronto al potere nero che aveva emanato quel giorno c'era ancora un'enorme differenza. Sapeva che il ragazzo non aveva usato il suo vero potere e quell'energia oscura era proprio ciò che lei temeva di più.


Chu Feng non prestò attenzione a Zi Ling. Prima si sfregò il collo, solo allora le diede un'occhiata e disse:"Mi stai mettendo alla prova prima vero? Se non avessi avuto la forza di resistere mi avresti attaccato e ucciso direttamente?"


Dopo aver sentito queste parole, le pupille della ragazza si rimpicciolirono e non rispose. Andò verso la finestra per poi girarsi e dire:"Ricorda le mie parole. Se oserai rivelare il mio segreto, credimi, morirai in modo miserabile."


Dopo aver detto questo, la Formazione Spirit che aveva avvolto l'intera stanza scomparì istantaneamente e con un balzo scomparì tra le ombre della notte.


"Questa ragazza è troppo pericolosa. Prima ho sentito davvero il suo intento omicida." Dopo che Zi Ling se ne andò, Chu Feng sospirò di sollievo.


Sapeva che se la ragazza l'avesse davvero attaccato, al momento non sarebbe riuscito a sconfiggerla. Anche se avesse preso in prestito il potere di Ovetto non avrebbe potuto batterla. Zi Ling era davvero terrificante.


Ma fortunatamente sembrava aver paura di Chu Feng, quindi almeno per il momento non l'avrebbe ucciso.


Ma ciò che gli dava più problemi era che voleva conquistare Zi Ling, eppure lei voleva ucciderlo, come poteva riuscirci? Era davvero troppo difficile.


Comunque al momento non aveva altri metodi, poteva solo lasciare tutto al fato. Dopotutto il suo vero obiettivo era il tesoro misterioso nella Montagna dei Mille Mostri.


Il giorno dopo Chu Feng si alzò molto presto, seguì gli esperti della Grande Villa e partì per la spedizione verso la Montagna dei Mille Mostri.


Durante questo viaggio, Chu Feng vide che non c'erano solo il capo della Grande Villa e i partecipanti all'Assemblea, erano venuti anche i rappresentanti di ogni organizzazione. Per esprimere sincerità, avevano preso l'iniziativa di aiutare la Grande Villa attaccando insieme la Montagna dei Mille Mostri.


Nonostante in superficie questi rappresentanti sembrassero molto retti, rispettabili e dalle buone intenzioni, Chu Feng e i membri della Grande Villa sapevano bene che puntavano ai tesori della Montagna dei Mille Mostri.


Dopo diversi giorni di cammino, alla fine arrivarono nella terra proibita della Provincia Qin, la Montagna dei Mille Mostri.


Tuttavia in quell'istante la catena montuosa non era più pacifica. In molti luoghi erano già accese le fiamme della battaglia. L'esercito che la Grande Villa aveva già radunato aveva iniziato ad attaccare.


Il capo e gli Anziani capi della Grande Villa, insieme agli altri esperti, scesero immediatamente in campo e si precipitarono nella catena montuosa sconfinata. Solo due Anziani capi rimasero, si occupavano dell'evento di Chu Feng e degli altri.


*boom boom boom*


Alla fine, quando le Aquile Testabianca di Chu Feng e degli altri atterrarono all'esterno della Montagna dei Mille Mostri, arrivarono in un posto molto più tranquillo. Non c'erano incendi, ma si potevano sentire esplosioni da lontano e a volte risuonavano dei ruggiti furiosi. Facevano tremare la terra e da questo si poteva capire quanto fosse intensa la battaglia.


"La mia Grande Villa ha già mandato un'élite di centomila guerrieri per attaccare le Bestie Mostruose della montagna."


"Credo che dopo l'intervento del capo della nostra villa, riusciremo a penetrare ancora di più nel loro territorio.
Le Bestie Mostruose pagheranno caro le loro azioni malvagie."


"Tuttavia, nonostante le Bestie Mostruose siano già in preda alla confusione, ce ne sono diverse centinaia di migliaia. Quindi anche se entrerete in una zona più sicura, non siate incauti."


"Visto che affronterete delle creature crudeli e spietate, è possibile che rischiate la vita."


"Come ha detto il capo della villa, vi consigliamo di uccidere ogni Bestia Mostruosa che vedete. Non lasciate nessuna di loro viva, altrimenti sarete voi a morire."


Gli Anziani li informarono di alcune cose importanti, poi diedero a tutti una mappa.


Era una mappa completamente diversa da quella che aveva memorizzato Chu Feng. Era molto più semplice e il luogo del palazzo sotterraneo non c'era nemmeno.


Tuttavia c'erano due aree cerchiate. Erano quelle in cui Chu Feng e gli altri avrebbero dovuto sopravvivere per dieci giorni e il primo passo che dovevano fare era arrivare in quell'area e poi trascorrere dieci giorni lì prima di tornare.


Visto che c'erano due aree sicure, Chu Feng e gli altri dovevano essere divisi in due gruppi.


Sfortunatamente il ragazzo capitò nello stesso gruppo di Jie Qingming, Tang Yixiu e gli altri.


Ma fortunatamente c'erano anche Xu Zhongyu e gli altri della Gilda del Mondo degli Spiriti. Finché ci fosse stato Xu Zhongyu, Chu Feng si sarebbe sentito più al sicuro.


Nonostante si sarebbe allontanato dal gruppo prima o poi, aveva comunque bisogno di Xu Zhongyu per affrontare Jie Qingming.


Naturalmente, a parte Xu Zhongyu e Jie Qingming, c'era un'altra persona di cui non sapeva nulla. Era Jiang Wushang.


Il genio della Dinastia Jiang era molto strano. Nonostante avesse aiutato Chu Feng quel giorno, quando aveva cercato di iniziare una conversazione con lui, il ragazzo era stato piuttosto gelido. Chu Feng non riusciva a capirlo. Bizzarro.



