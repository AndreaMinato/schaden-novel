---
weight: 362
title: Capitolo 362 - Xia Le'r
pubDate: 2024-06-06T16:13:16.385Z
tags:
    - mga
---
                
CAPITOLO SPONSORIZZATO da NanoWar!
1 Capitolo in coda 0/3
-Schadenfreude


Chu Feng era seduto a gambe incrociate nella sua tenda a coltivare, ma la chiamata improvvisa lo interruppe.


Nonostante non sapesse chi fosse, naturalmente avrebbe dovuto uscire per mostrare un po’ di cortesia. All'esterno vide una splendida donna.


La bellezza aveva dei lineamenti delicati e delle curve incantevoli. I suoi occhi erano grossi come noci e aveva lunghe ciglia.


Se si dovesse dire quale fosse la parte più incantevole della donna, non sarebbero stati gli occhi incantevoli, ma il suo seno sporgente che sembrava gonfiarsi mentre respirava. Attirò molto l'attenzione di Chu Feng.


Quella bellezza non aveva una coltivazione bassa. Era al nono livello del Profound realm ed era una delle nove bellezze su cui Bai Yunfei e gli altri stavano puntando.


“Junior Chu Feng, mi chiamo Xia Le’r.” La donna prima sorrise incantevolmente, poi porse i suoi saluti al ragazzo.


“Così è Senior Xia. Mi chiedo per quale motivo mi sta cercando?” Anche Chu Feng mostrò cortesia.


“Junior Chu Feng, non hai ancora cenato?” Chiese la donna.


“Eh… non ancora.” Chu Feng si guardò attorno e vide che molti stavano mangiando. Dopo aver montato la sua tenda, era andato a coltivare, così non aveva mangiato. In effetti era un po’ affamato.


“Stavo proprio per finire di preparare la cena, vorrei invitarti a mangiare insieme a me e avere un assaggio della mia cucina.” Invitò Xia Le’r.


“Questo… non sembra troppo conveniente, no?” Chu Feng esitò un po’. Dopotutto ora i luoghi di riposo tra i maschi e le femmine erano già separati. Sarebbe stato difficile evitare guai se fosse andato nell'area delle donne.


“Oh… il cielo si sta inscurendo e i miei compagni non stanno ancora riposando, perché dovrebbe essere sconveniente? Junior Chu Feng, non temi che ti farò qualcosa, no?” La sua espressione mostrava che era in una situazione difficile.


“Naturalmente no. Dato che è così, accetterò umilmente il tuo invito.” Vedendo questo, Chu Feng accettò frettolosamente. Dopotutto era una donna e se l’avesse rifiutata nonostante lo avesse invitato di fronte a così tante persone, l’avrebbe messa in una situazione difficile.


Così, Chu Feng si diresse verso l’area di riposo delle donne.


“Dovrebbe davvero morire. Come ha fatto a diventare così fortunato da essere invitato da una bellezza a cenare?”


“Ahh, stiamo mangiando le nostre misere razioni, eppure lui potrà assaporare una bella cena fatta da quella bellezza. Fa davvero scoppiare di rabbia.”


“Dannazione. Nonostante questa donna della Grande Villa sia splendida, non ha davvero giudizio. Che occhi ha? Come può puntare a Chu Feng, quel giovane moccioso?”


Vedendo Chu Feng e Xia Le’r che se ne andavano, alcuni invidiarono, altri ammirarono il ragazzo, in particolare, Song Qingfeng e i suoi compari strinsero i denti per la furia.


Dopo aver cercato di corteggiare Zi Ling senza avere alcun successo, avevano puntato anche a Xia Le’r e alle altre splendide donne, ma non avrebbero mai pensato che avrebbero rifiutato le loro buone intenzioni, anche se non li avevano respinti direttamente come aveva fatto Zi Ling.


Proprio di fronte ai loro occhi, la ragazza a cui puntavano era andata ad invitare Chu Feng, come potevano accettarlo? Erano davvero arrabbiati, eppure non avevano modo di sfogarsi. Il loro odio nei confronti di Chu Feng si intensificò.


“Wow, non avrei mai pensato che la tua cucina fosse così buona!”


La tenda di Xia Le’r non era semplice e rozza come quella di Chu Feng. Era estremamente raffinata, in particolare l’interno. All'interno c’era ogni pezzo di mobilio necessario, sedie e tavoli. Non sembrava nemmeno che fossero all'aperto.


Chu Feng comunque non badò all'arredamento della stanza. Era attirato dal tavolo pieno di piatti e al momento si stava tirando su le maniche, mostrando le braccia e iniziando ad ingozzarsi di cibo.


“Senior Xia, ho già bevuto tre scodelle di vino da quel flacone. Come fa ad essercene ancora?” Mentre guardava quel contenitore che non era grosso nemmeno un pollice e poi osservò la grossa scodella, rimase un po’ perplesso.


“Eheh, junior Chu Feng, il mio flacone è un tesoro! Ha gli stessi effetti dei Sacchetti Cosmo. Nonostante sia grande quanto il mio palmo, in esso ci sono tre grosse cisterne di vino e anche se bevessi per un mese intero, non riusciresti a finirlo.” Spiegò Xia Le’r sorridendo.


“Esiste davvero un oggetto così magico? Senior Xia, potrebbe farmi dare un’occhiata’” In quanto Sciamano, era molto interessato ad ogni tipo di strano aggeggio. Dopo aver saputo che il flacone era un tesoro, non poté trattenersi dal prenderlo ed osservarlo nel dettaglio.


In superficie Chu Feng non vide nulla di speciale, così usò il suo Potere Spirit e cercò di studiarlo.


*huaaa…* Ma chi avrebbe pensato che non appena lo avesse sondato, sarebbe esploso facendone uscire una grande quantità di vino. Colto di sorpresa, il vino schizzò addosso a Chu Feng.


“Stai bene? Mi sono dimenticata di dirti che non puoi usare il Potere Spirit per ispezionarlo, altrimenti esploderà.” Xia Le’r iniziò a pulire Chu Feng dal vino con un’espressione piena di nervosismo e senso di colpa.


“Ehh, Senior Xia, mi dispiace davvero. Non sapevo che questo flacone non potesse essere ispezionato dal Potere Spirit, ma non si preoccupi, la compenserò.” Chu Feng si sentiva in colpa per aver distrutto il tesoro.


“Cosa stai dicendo junior Chu Feng? È solo un giocattolo, non c’è bisogno che mi compensi.”


“Guarda! I tuoi abiti sono zuppi, ti prenderai un malanno così. Che ne dici se esco e ti cambi velocemente i vestiti? Dopo esserti cambiato poi potrai continuare a mangiare.” Xia Le’r non era preoccupata del suo flacone, invece era preoccupata per il ragazzo.


“Va bene.” Vedendola così, Chu Feng sentì un po’ di calore nel cuore. Nonostante non fosse stato incantato dal suo aspetto, visto che lo trattava con così tanta considerazione, ne era rimasto colpito favorevolmente.


Così, dopo che Xia Le’r si era girata ed era uscita dalla tenda, Chu Feng si tolse gli abiti zuppi di vino.


*swish*


Ma proprio in quel momento la tenda si sollevò all’improvviso rivelando Chu Feng, che aveva il petto esposto.


“Aiuto! Presto qualcuno mi aiuti!” Proprio in quel momento risuonò un grido spaventato dietro Chu Feng, era Xia Le’r.


La sua bellissima gonna era stata fatta a brandelli mostrando la pelle bianca al di sotto. Entrambe le sue mani erano incrociate di fronte al suo petto, coprendo il suo seno, stava singhiozzando con amarezza.


“Senior Xia, cos'è successo?” Chiese Chu Feng teso accorrendo verso di lei.


“Vattene!” Ma chi avrebbe pensato che, non appena si fosse avvicinato, Xia Le’r lo avrebbe spinto via per poi accasciarsi a terra e puntare il dito verso di lui dicendo:


“Chu Feng, bestia! Ti ho invitato per una cena, eppure hai messo del veleno nel vino e hai cercato di approfittartene per fare delle cose immorali! Sei un mostro!”



