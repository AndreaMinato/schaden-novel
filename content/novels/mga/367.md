---
weight: 3670
title: Capitolo 367 - Rischiare per Salvare delle Persone
pubDate: 2024-06-06T21:13:16.385Z
tags:
    - mga
---
                
CAPITOLO SPONSORIZZATO ringraziamo NanoWar!
2 Capitoli in coda 2/3€
-Schadenfreude


Dopo che il sopravvissuto si era ripreso, Zi Xuanyuan chiese:“Amico, cos'è successo qui ? Dove sono gli altri?”


“Siamo… siamo stati attaccati! C’erano dei traditori tra le persone che si sono unite all'evento! Erano spie mandate dalle Bestie Mostruose e si sono trasformate in esseri umani per confondersi tra di noi e rivelare la nostra posizione!”


“Siamo stati attaccati e molti sono stati uccisi, gli altri sono stati portati via, volevano usare quelle persone come ostaggi. Siamo stati ingannati! Siamo stati ingannati dalle Bestie Mostruose!” Nonostante avesse recuperato la ragione, era nervoso, ovviamente era ancora terrorizzato.


“Sono stati portati tutti via? E Liu Zhizun? Possibile che non sia riuscito a sconfiggere le Bestie Mostruose?” Continuò a chiedere Zi Xuanyuan.


“Molto forte. Quella Bestia Mostruosa era molto, molto forte. Era un rospo color nero e Liu Zhizun non è riuscito a sconfiggerlo. Non aveva alcun modo per farlo. Non avevamo la forza di contrattaccare e tutti quelli che ci hanno provato sono morti. Perfino quelli che hanno cercato di scappare sono stati tutti uccisi.”


Mentre menzionava le persone portate via, il giovane mostrò un’espressione ancora più terrorizzata. Iniziò anche a tremare.


“E Zi Ling? Anche lei è stata portata via?”


“Sì, è stata portata via, tutti sono stati portati via, anche la signorina Zi Ling è stata portata via.”


Zi Xuanyuan si accigliò lievemente, comes e avesse già previsto tutto. Così non continuò a fare domande e disse:”Ragazzo, occupati delle sue ferite.”


“Ah.” Senza esitare, Chu Feng iniziò a curarlo.


“Tu? Ah, piano.” Quel giovane riconobbe Chu Feng, ma dopo aver visto Zi Xuanyuan non disse altro e sopportò in silenzio il dolore lasciando che il ragazzo si occupasse delle sue ferite.


In quanto Sciamano, guarire delle lesioni era facilissimo. In un batter d’occhio Chu Feng finì di trattarle e gli diede una pillola medicinale.


Disse che era una pillola che fermava il dolore, ma in realtà era un medicinale che faceva perdere coscienza. Naturalmente se uno fosse stato privo di sensi non avrebbe sentito alcun dolore.


E il motivo per cui Chu Feng gli aveva dato un medicinale del genere era perché temeva che il giovane avrebbe detto qualcosa a Zi Xuanyuan.


L’effetto del medicinale fu ottimo. Ben presto il giovane iniziò a diventare assonnato e ben presto perse i sensi.


Solo dopo essersi occupato dell’uomo, Chu Feng chiese:”Anziano Xuanyuan, sa che Bestia Mostruosa è il rospo nero? Perfino Liu Zhizun e gli altri non sono riusciti a sconfiggerlo.”


“È uno dei cinque Re dei Mostri, il Rospo Nero.” Rispose Zi Xuanyuan.


“Il Rospo Nero?” Naturalmente Chu Feng aveva sentito parlare dei cinque re. Nonostante non sapesse i loro nomi, sapeva che erano i governatori della Montagna dei Mille Mostri. Erano le creature più potenti del territorio.


“Non c’era da meravigliarsi che non avessimo visto tracce del Rospo nero. Non avrei mai pensato che saremmo stati ingannati dalle Bestie Mostruose.”


“Non è una questione facile da gestire. Questo evento è stato organizzato dalla mia Grande Villa e i partecipanti sono i membri della giovane generazione più eccellenti da ogni scuola del continente. Se accadrà loro qualcosa, la Grande Villa non potrà sopportare questa responsabilità.”


Zi Xuanyuan aveva un’espressione assorta, ma sembrava che non si stesse preoccupando per la giovane generazione delle altre organizzazioni, ma per sua nipote.


Chu Feng capiva il motivo del suo nervosismo. Nonostante non avesse mai visto il Rospo Nero, il ragazzo aveva sentito che alcune Bestie Mostruose erano estremamente lascive e avevano un forte desiderio. Gradivano le bellezze umane ed era già accaduto che le assalissero.


E la specie dei rospi era quella dalla reputazione più orribile tra le Bestie Mostruose.


Anche Chu Feng era preoccupato. La specie dei Rospi era molto lasciva e Zi Ling era una bellezza eccezionale. Al momento era tenuta prigioniera e sarebbe stato difficile evitare di attirare l’attenzione del Rospo Nero.


Zi Ling era l’obiettivo di Chu Feng. Un’esistenza che gli avrebbe dato l’opportunità di sbloccare il potere del Fulmine Divino nel suo corpo.


Se la verginità della ragazza fosse stata portata via dalla Bestia Mostruosa, Chu Feng avrebbe perso una grande opportunità. Naturalmente non voleva che accadesse.


Così Chu Feng chiese frettolosamente:”Anziano Xuanyuan, dato che sappiamo che è stata opera del Rospo Nero, dove crede che siano stati portati via?”


“I cinque Re dei Mostri controllano cinque aree e questo luogo in effetti è sotto il loro controllo. Se non sbaglio dovrebbero essere stati portati nel covo del Rospo nero.” Disse Zi Xuanyuan.


“Il covo del Rospo Nero? Anziano Xuanyuan, allora cosa stiamo aspettando? Non andiamo a salvarli?” Sollecitò Chu Feng.


“Ragazzo, è facile dirlo. Credi di poter andare nel covo del Rospo Nero quando vuoi?”


“Inoltre non so nemmeno dov'è. Se sapessimo dove sono i covi dei cinque re dei mostri non dovremmo fare così tanti sforzi per attaccarli e potremmo circondarli e ucciderli!” Zi Xuanyuan gettò un’occhiata impaziente su Chu Feng.


Il ragazzo capì perché Zi Xuanyuan aveva un’espressione preoccupata, non sapeva dove andare per salvarli.


Chu Feng rifletté a lungo. Alla fine valutò la situazione e, per sbloccare il potere del Fulmine Divino nel suo corpo, decise di correre dei rischi e dire:”Credo di sapere dove sia il covo del Rospo Nero.”


“Cosa? Lo sai?” Zi Xuanyuan cambiò espressione, ma non gli credeva ancora. Lo guardò sospettoso come se cercasse di trapassarlo con lo sguardo.


“Lo so davvero. Ho visto una mappa in un luogo e su di essa c’era la posizione della montagna dei Mille Mostri. Nell'area erano disegnati cinque castelli sotterranei e immagino che dovrebbero essere i covi dei cinque Re dei Mostri.” Spiegò Chu Feng con convinzione.


“Oh? Stai dicendo la verità? Dove l’hai vista?” Chiese con curiosità Zi Xuanyuan.


“In una rovina della Provincia Azzurra. Se non mi crede, posso portarla in quelle rovine per farle dare un’occhiata, ma al momento salvare quelle persone è più importante. Anche se non posso confermare che sia il covo del Rospo Nero, vale comunque la pena di provarci, no?”
Disse Chu Feng, mascherando le sue menzogne.


Tuttavia Zi Xuanyuan era molto cauto e solo dopo aver riflettuto per un po’ annuì e accettò:”Va bene, ti crederò stavolta.”



