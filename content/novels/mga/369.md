---
weight: 3690
title: Capitolo 369 - Gioco Interessante
pubDate: 2024-06-06T23:13:16.386Z
tags:
    - mga
---
                
CAPITOLO SPONSORIZZATO ringraziamo NanoWar!
0 Capitoli in coda 2/3€
-Schadenfreude


“Chu Feng, sei tu?” Dopo averlo visto, il gruppo mostrò ostilità nei confronti del ragazzo. Specialmente Song Qingfeng, Bai Yunfei e Liu Xiaoyao. Avevano degli sguardi assassini.


“Chi è questo?” Chiese il Rospo Nero mentre guardava Chu Feng.


“Mio re, questo moccioso si è introdotto nel nostro territorio così l’abbiamo catturato. A giudicare dal suo aspetto anche lui dovrebbe fare parte della Grande Villa.” Spiegò una delle Bestie Mostruose all'Heaven realm.


“Oh?” Dopo aver sentito quelle parole, i grossi occhi iniettati di sangue del Rospo Nero iniziarono a squadrare Chu Feng.


“Eheh, avete capito male. Non faccio parte della Grande Villa. In realtà stavo solo passando per caso, non avevo alcuna intenzione di offendervi.” Chu Feng sorrise lievemente, sapeva che Zi Xuanyuan probabilmente era nascosto e non temeva quelle Bestie Mostruose.


Non importava quanto fosse forte il Rospo Nero, Zi Xuanyuan probabilmente non avrebbe perso contro di lui.+


Inoltre, nonostante le Bestie Mostruose fossero molte, quella davvero potente era il Rospo Nero. Se il re fosse stato trattenuto, Zi Ling e gli altri sarebbero riusciti sicuramente ad uccidere le altre Bestie Mostruose.


 Ma proprio in quel momento Liu Xiaoyao cambiò espressione. Aveva un’espressione toccata e il suo tono era grato, chiamò il ragazzo con emozione:“Chu Feng, sei qui per salvarci, vero?”


“Sapevo che ci tenevi ai tuoi fratelli e che non ci avresti abbandonato! Allora, hai già avvisato gli Anziani, vero? Dovrebbero venire a salvarci, giusto?”


“Sei davvero il più impressionante. Sulla strada sei stato tu ad uccidere la maggior parte delle Bestie Feroci e dopo che questo evento finirà, sono sicuro che il capo della villa Qin ti garantirà un enorme premio.”


“Dannazione, le vostre trame sono davvero ridicole, credete che tutti siano idioti come voi?” Chu Feng sbuffò freddamente con uno sguardo pieno di sdegno. Sapeva che Liu Xiaoyao e gli altri volevano usare le forze del nemico per ucciderlo. Stavano dicendo delle menzogne per fare infuriare le Bestie Feroci e farlo uccidere.


“Uh?” Tuttavia, il Rospo Nero ovviamente era molto intelligente e capì che Chu Feng e gli altri dovevano essere ostili tra di loro. Così sul suo brutto volto, emerse una strana espressione e disse:”Così vi conoscete!”


“Ci conosciamo, naturalmente ci conosciamo. È un nostro buon fratello e ti consiglierei di non toccarlo, altrimenti suo padre schiaccerà la tua Montagna dei Mille Mostri.” Liu Xiaoyao continuò ad inventarsi fandonie.


“Esatto. Il padre di Chu Feng odia tantissimo le Bestie Feroci. Ogni giorno mangia la loro carne e i letti della casa di Chu Feng sono fatti con il pelo delle Bestie Feroci.” Aggiunse Bai Yunfei.


“Potete essere più spudorati? Non dovete essere così ovvi quando incastrate qualcuno, credete davvero che abbiano la vostra stessa intelligenza?” Rimbeccò Chu Feng.


“Ahahah, interessante, interessante! Così sembra che vi conosciate proprio!”


“Piccola Mucca, cos'è successo? Dimmelo.” Il Rospo Nero rise fragorosamente, poi fece un cenno verso una bestia con la testa di una mucca.


Quella Bestia Mostruosa era diversa dalle altre, stava indossando degli abiti umani. Andò accanto al re e spiegò con un’espressione rispettosa.


“È così, mio re. Questo ragazzo si chiama Chu Feng e prima che attaccaste, ha cercato di assalire quella donna laggiù, ma è stato scoperto da questo gruppo di esseri umani. Così il gruppo si è infuriato e ha cercato di ucciderlo, eppure non sono riusciti a fargli niente perché è scappato. Non avrei mai pensato che sarebbe tornato da noi!”


Chu Feng capì che quella Bestia Mostruosa era la spia che si era infiltrata tra di loro, altrimenti non avrebbe saputo tutti questi dettagli.


“Ahah, allora è così. Sono ostili tra di loro. Gli esseri umani sono esseri umani e ognuno di loro è spietato e spregevole. Volevate usarmi per uccidere il vostro nemico? Mi state sottovalutando un po’ troppo, non è vero?”


Dopo aver saputo la verità, il Rospo Nero guardò con disprezzo Liu Xiaoyao e gli altri, poi puntò il dito verso Chu Feng e ordinò:


“Mettete quel Chu Feng insieme agli altri. Portate anche l’altro gruppo di mocciosi, stasera voglio fare un gioco interessante.”


Chu Feng fu gettato tra Liu Zhizun e gli altri. Nonostante il gruppo volesse ucciderlo, non potevano fare nulla visto che erano prigionieri anche loro e potevano solo gettare occhiate assassine verso il ragazzo.


Chu Feng ignorò tutti i loro sguardi e, visto che era relativamente vicino a Zi Ling, Chu Feng si avvicinò senza badare alla propria reputazione.


“Sono qui per salvarti.” Disse a bassa voce nell'orecchio della ragazza.


Zi Ling prima guardò Chu Feng, poi osservò Xia Le’r che era nel gruppo. Dopodiché gettò un’occhiata feroce verso il ragazzo e non gli prestò più attenzione.


“Oh? Sei gelosa?” Chu Feng prima ridacchiò, ma quando vide che Zi Ling lo stava ignorando, si spiegò:”Non credi davvero alle parole di Xia Le’r, vero? Con la tua intelligenza, non hai capito che sono stato accusato ingiustamente?”


“Moccioso, stai lontano da Junior Zi Ling, altrimenti ti ucciderò!” Dopo aver visto che il ragazzo stava disturbando Zi Ling, Liu Zhizun, che era lontano, si infuriò.


“Vieni, vieni! Fammi vedere come mi ucciderai!” Vedendo questo, non solo Chu Feng non si allontanò da Zi Ling, iniziò a sfregarsi contro di lei.


Non importava quanto cercasse di evitarlo, la ragazza non poteva schivarlo, così alla fine poté solo lasciare che Chu Feng si avvicinasse a lei.


“Chu Feng, farai meglio a non lasciare vivo questo posto, altrimenti te lo farò rimpiangere!” Liu Zhizun strinse i denti, fumante di rabbia. Sembrava davvero infuriato.


“Zitto! Se osi fare di nuovo così tanto rumore ti taglierò la lingua.” Proprio in quel momento la Bestia Mostruosa all'Heaven realm sbottò. Si avvicinò e pestò Liu Zhizun, ferendolo alla fronte e alle gengive. Il suo aspetto divenne miserabile.


Mentre guardavano questa scena, tutti chiusero la bocca e non osarono più minacciare Chu Feng. Poterono solo rimanere a guardare mentre il ragazzo si sfregava contro Zi Ling approfittandosi della situazione.


Poco dopo arrivò un altro gruppo. Chu Feng ne fu scioccato perché vide molti volti familiari.


Tra di loro c’erano Gu Bo, Xu Zhongyu e gli altri della Gilda del Mondo degli Spiriti. C’era anche Jie Qingming del clan Jie.


Sembrava che fossero stati catturati prima di Chu Feng e degli altri.


“Anche voi siete tutti qui…” Dopo averli visti, anche Gu Bo e il resto del gruppo mostrarono espressioni scioccate perché significava che la situazione non stava andando per il meglio.


Dopodiché Jie Qingming e gli altri finirono insieme a Chu Feng e al resto del gruppo. Furono spinti al centro del palazzo e si sedettero in cerchio.


Il Rospo Nero si alzò e arrivò di fronte ai giovani.


In quell'istante mostrò un sorriso e disse:”Umani spudorati, che ne dite di… fare un gioco interessante?”



