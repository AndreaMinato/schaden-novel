---
weight: 372
title: Capitolo 372 - Prenditela con me
pubDate: 2024-06-07T02:13:16.386Z
tags:
    - mga
---


CAPITOLO SPONSORIZZATO ringraziamo Weed!
80 Capitoli in coda 0/3€


-Schadenfreude


“Dannazione. Perché Zi Xuanyuan non sta intervenendo? Che voglia davvero ignorare le vite dei discepoli della Grande Villa?”


Nonostante non provasse compassione per Xia Le’r, Chu Feng sperava comunque che non morissero troppe persone. Dopotutto, finché Zi Xuanyuan fosse intervenuto, avrebbe potuto fermare questo massacro.


Ma il vecchio non era ancora apparso, Chu Feng non capiva. Non riusciva a comprendere le intenzioni di Zi Xuanyuan.


“No! Non uccidermi, non uccidermi!”


Il Rospo Nero aveva preso un’altra bellezza dalla folla. La donna era completamente terrorizzata e continuava ad implorare in lacrime.


“Non temere. Non sceglierò te, ho sentito un nome… credo che fosse Zi Ling? Puoi dirmi chi è?” Chiese il Rospo Nero.


“Me**a.” Chu Feng si tese e imprecò mentalmente. Perfino Zi Ling cambiò espressione e mostrò uno sguardo agitato.


“Davvero? Se dirò chi è Zi Ling, mi lascerai andare?” Dopo aver sentito quelle parole, la ragazza spalancò gli occhi mentre intravedeva una speranza di sopravvivenza.


“Ti lascerò vivere e nessuno oserà toccarti.” Garantì il Rospo Nero.


“Lì! Zi Ling è lì! Quella che indossa la gonna viola è Zi Ling!” La ragazza si rallegrò e senza esitare puntò il dito verso Zi Ling. Per proteggersi aveva deciso di tradire la ragazza.


“Oh? Così questa è Zi Ling! È una rara bellezza! Si stava nascondendo così bene, non c’è da meravigliarsi che non l’abbia vista.”


Osservando Zi Ling, il Rospo Nero lanciò la donna dietro alla folla e iniziò ad attirare Zi Ling dal gruppo e la mise di fronte a sé.


“Ahah, davvero bella! Non ho mai visto una bellezza del genere in tutta la mia vita. Non c’è da meravigliarsi che ci fossero persone che lottavano per te al punto da ferirsi a vicenda.”


“Signorina Zi Ling, mi dispiacerebbe davvero uccidere una bellezza come te. Che ne dici di… diventare mia moglie?” Il Rospo Nero fissò con sguardo lascivo Zi Ling, sembrava davvero emozionato.


“No, non toccarla!” Vedendo questo, Liu Zhizun gridò.


“Uh? Non vuoi che la tocchi? Bene! Sacrifica la tua vita per farlo, che ne dici?” Chiese il Rospo Nero sorridendo.


“Io…” Dopo aver sentito queste parole, l’espressione di Liu Zhizun cambiò drasticamente. Prima guardò Zi Ling, poi esitò, alla fine comunque abbassò la testa in silenzio.


“Tsk tsk tsk, signorina Zi Ling, hai visto? Vedi quanto sono inutili questi esseri umani. Stare insieme a loro è davvero uno spreco per te. È meglio se accompagni me e vivere felicemente, no?” Rise fragorosamente il Rospo Nero. Mentre parlava, aprì le braccia e cercò di afferrare Zi Ling.


Vedendo che la situazione si stava mettendo male, l’aura di Zi Ling cominciò a cambiare, mostrando un tipo di potere speciale. Il suo sguardo limpido come l’acqua iniziò a tingersi di viola, in esso c’era un potere terrificante.


Di fronte ad un pericolo mortale, Zi Ling era pronta ad usare tutte le sue forze, usando il suo Corpo Divino.


“Aspetta.” Ma proprio in quel momento risuonò una voce dietro di lei.


Il Rospo Nero ne fu esterrefatto. Anche Zi Ling cambiò espressione e smise di raccogliere il potere del suo Corpo Divino. Si voltò e i suoi bellissimi occhi sembrarono tremare.


Una persona si era fatta avanti, era Chu Feng.


Al momento il ragazzo aveva un’espressione tranquilla e sorrideva. Fronteggiò il Rospo Nero e disse:”Lascia andare la persona che amo. Prenditela con me.”


“Chu Feng, tu…” L’espressione solitamente calma di Zi Ling si riempì di commozione. Mostrò uno sguardo incredulo. Non avrebbe mai creduto che Chu Feng si sarebbe fatto avanti per proteggerla.


“Ragazzo, ti sacrificherai davvero per salvarla? Dovresti sapere come morirai miserabilmente, vero?” Il Rospo Nero gettò un’occhiata verso il cadavere del giovane torturato a morte dal riccio, come per ricordargli del tormento che si sarebbe trovato a sopportare.


“Non c’è bisogno di parole inutili. Lasciala andare immediatamente. Non volevi giocare? Come vuoi giocare? Ti accompagnerò.” L’espressione di Chu Feng era serena e indifferente. C’era perfino una traccia di sdegno nel suo sorriso.


Nonostante sembrasse calmo in superficie, Chu Feng era nervoso. Stava facendo una scommessa, mettendo in gioco la sua vita.


Aveva scommesso che Zi Xuanyuan lo avrebbe salvato, se avesse vinto, avrebbe anche fatto una buona impressione su Zi Ling. Se avesse perso, allora poteva solo accettarlo.


Se Zi Xuanyuan era davvero una persona spietata, allora Chu Feng sapeva che, anche se fosse sfuggito dalle grinfie delle Bestie Mostruose, dopo essersene andato sarebbe stato comunque preso di mira da zi Xuanyuan.


Dopotutto nel suo corpo c’erano due Tecniche Segrete! E c’era un solo modo per ottenerle, ucciderlo.


“Ahah, ragazzo, hai coraggio.”


“Oggi ti soddisferò. Ti farò vedere i miei metodi.”


Il Rospo Nero attaccò personalmente. Con uno schiocco di dita una corrente d’aria invisibile sfrecciò e trapassò il petto di Chu Feng. Schizzò del sangue fresco.


Tuttavia, un attacco così potente fece solo arretrare di un passo Chu Feng, che non fece alcun suono. Invece sorrise lievemente e disse:


“Dovresti vergognarti di essere un re dei mostri. Hai a disposizione solo questo metodo? Credo che tu sia inferiore perfino al tuo sottoposto.”


“Dannato moccioso, vuoi divertirti? Esaudirò il tuo desiderio.”


Vedendo questo, il Rospo Nero sorrise freddamente e chu Feng fu premuto a terra da un potere invisibile.


La raffica fece scricchiolare la schiena di Chu Feng, spezzandogli le ossa. L’agonia fece fare una smorfia al ragazzo, che quasi gridò.


Dopo il Rospo Nero mosse il palmo e uno strano oggetto apparve nella sua mano. Stava ondeggiando, guardando da più vicino, era uno strano insetto lungo un pollice.


Il corpo dell’insetto era bianco ed era pieno di punte nere. Era rivoltante e stava emanando un’aura che raggelò Chu Feng.





