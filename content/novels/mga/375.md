---
weight: 3750
title: Capitolo 375 - La Posizione del Tesoro
pubDate: 2024-06-07T05:13:16.386Z
tags:
    - mga
---
                
Capitolo regolare
78 Capitoli in coda 0/3€


-Schadenfreude


La Montagna dei Mille Mostri era già diventata un campo di battaglia. Da lontano, i ruggiti delle Besti Mostruose riecheggiavano in continuazione. Una grande area di fumo denso si levava al cielo e aveva una circonferenza di mille miglia.


Comunque sembrava che la Grande Villa fosse stata ingannata, al momento la situazione non sembrava affatto favorevole. Sennò Zi Xuanyuan non avrebbe ordinato a Zi Ling di impedire che la Grande Villa mandasse altri rinforzi nella Montagna dei Mille Mostri.


Ma fortunatamente Chu Feng e gli altri non incontrarono Bestie Mostruose troppo potenti e alla tornarono nella Grande Villa.


Le notizie di come il gruppo era stato colto di sorpresa e di come le Bestie Feroci avevano infiltrato delle spie nella Grande Villa si diffusero velocemente, seminando il caos.
La gente si spaventò.


Tutti temevano che le forze mandate dalla Grande Villa avessero la peggio.


Perfino Xu Zhongyu, Gu Bo e gli altri erano preoccupati. Dopotutto non erano stati solo gli esperti della Grande Villa ad attaccare, anche la Gilda del Mondo degli Spiriti aveva inviato dei grandi guerrieri ad aiutarli.


In breve, nella Grande Villa c’era un’atmosfera deprimente. Tutti temevano per la sorte dei guerrieri della propria organizzazione, ogni morte avrebbe influenzato il proprio sviluppo.


Anche Zi Ling era preoccupata per suo nonno, ma non potevano fare nulla, solo aspettare.


Comunque dopo il ritorno del gruppo, non solo Liu Zhizun non rese più le cose difficili per Chu Feng, era scomparso.


Tutti pensavano che si sentisse in colpa. Non aveva la faccia per vedere gli altri, così si era nascosto.


Tuttavia dopo che la farsa era stata smascherata e la loro liberazione, tutti iniziarono ad apprezzare Chu Feng, sia maschi che femmine.


“Stai dicendo che Jiang Wushang ha lasciato il gruppo subito dopo essere entrato nella Montagna dei Mille Mostri?” Chu Feng, che era nella sua stanza, mostrò un’espressione sbalordita.


Aveva notato che Jiang Wushang non c’era, così aveva chiamato Gu Bo e gli aveva chiesto informazioni al riguardo.


La risposta che aveva ricevuto fece venire dei sospetti a Chu Feng perché quel Jiang Wushan si era separato dal gruppo dopo essere entrato nella montagna, questo significava che doveva avere già dei piani.


Allora, collegandolo alle fonti di informazione speciali che Jiang Wushang possedeva, Chu Feng aveva la sensazione che probabilmente anche lui fosse qui per il tesoro della Montagna dei Mille Mostri. Dopotutto la Dinastia Jiang aveva attaccato questo territorio, quindi probabilmente era ben consapevole della situazione della Montagna dei Mille Mostri.


Comunque Chu Feng era più preoccupato per la guerra, invece che per le possibilità che Jiang Wushang ottenesse i tesori.


In realtà sperava ancora che la Grande Villa ottenesse un certo vantaggio, perché solo allora si sarebbe creata una breccia nelle difese delle Bestie Mostruose e Chu Feng sarebbe riuscito ad infiltrarsi.


Quell’attesa nervosa durò per ben tre giorni. Alla fine tornò un grande numero di Aquile Testabianca.


“Stanno tornando! Il capo della Villa sta tornando!”


In quell’istante risuonarono delle acclamazioni, perché le truppe che la Grande Villa aveva inviato erano tornate vittoriose.


Nonostante avessero subito delle perdite, questa volta avevano ottenuto una grande vittoria.


Questo perché avevano portato un prigioniero, uno dei re dei mostri, il Rospo Nero e la persona che aveva reso un servizio così meritevole era il nonno di Zi Ling, Zi Xuanyuan.


“Questo Zi Xuanyuan è davvero forte. Ho sentito gli Anziani della gilda dire che il Rospo Nero aveva una coltivazione al quinto livello dell’Heaven realm, eppure Zi Xuanyuan lo ha catturato vivo, quindi significa che deve avere almeno una coltivazione dello stesso livello ed essere in possesso di metodi speciali, altrimenti non sarebbe stato possibile per lui catturare vivo quel Rospo Nero dal sangue speciale.”


Gu Bo era tornato di nuovo nell’alloggio di Chu Feng. Negli ultimi giorni, nonostante il ragazzo non fosse uscito dalla sua residenza, sapeva cosa stava accadendo grazie a Gu Bo, che gli forniva informazioni in continuazione.


“Quinto livello dell’Heaven realm. Così il Rospo Nero e l’Anziano Xuanyuan sono così forti. Nel continente un guerriero al quinto livello dell’Heaven realm può essere considerato un grande esperto?” Chiese Chu Feng visto che Gu Bo era più informato di lui.


“Sì, naturalmente! Dovresti sapere dei geni anormali che sono apparsi cento anni fa nella mia Gilda del Mondo degli Spiriti e nel clan Jie, no?” Gu Bo rispose con una domanda.


“Sì, me lo ricordo.” All’inizio, prima che Chu Feng entrasse nella Torre Fantasma Asura, in effetti aveva sentito parlare dei due geni.


Dalle dicerie, erano geni rarissimi e grazie alla loro esistenza la Provincia Spirit era diventata la più potente del continente escludendo naturalmente la Provincia Han.


Questo perché, da quando la Dinastia Jiang era entrata nel continente, era stata la signora incontrastata del continente, il suo potere non poteva essere minacciato e perfino il Fondatore Drago Azzurro che era così formidabile aveva solo causato problemi, senza poter scuotere la posizione della dinastia.


Ma tornando all’argomento principale, i due geni di quell’anno erano piuttosto giovani ed erano già formidabili visto che erano riusciti a far diventare la Provincia Spirit la più potente del continente.


Ma Chu Feng aveva anche sentito che queste due persone anormali così talentuose nella coltivazione ed estremamente abili nell’usare Formazioni Spirit erano stati sconfitti da un misterioso esperto.


“All’inizio i due geni erano solo al sesto livello dell’Heaven realm. Nonostante il continente sia già cambiato rispetto a cento anni fa, mentre varie organizzazioni diventavano sempre più potenti e aumentava il numero degli esperti, una persona al quinto livello dell’Heaven realm può essere comunque definita una persona in cima alla piramide nel continente.” Spiegò Gu Bo.


“Quindi significa che Zi Xuanyuan è davvero forte.” Chu Feng annuì. Ripensandoci, aveva sentito anche lui che il vecchio fosse incredibile e forse un po’ misterioso.


“Sì. Il capo della Grande Villa è già così potente, e ora è apparso Zi Xuanyuan. Sembra che solo la mia Gilda del Mondo degli Spiriti e il clan Jie possano confrontarsi con loro.”


Mentre parlava, il suo tono aveva una traccia di orgoglio. Non solo la sua gilda era popolata di esperti, in termini di forza non erano inferiori alla Grande Villa. Inoltre aveva un ottimo rapporto con la Dinastia Jiang, ciò significava che avevano il supporto di un’organizzazione potentissima.


Quindi, dal punto di vista di Gu Bo, non importava quanto fosse forte la Grande Villa, alla fine non sarebbe riuscita a rivaleggiare con la sua gilda perché se ci fossero stati dei conflitti, la Dinastia Jiang si sarebbe schierata dalla loro parte. Questo perché avevano bisogno di un gruppo di potenti Sciamani.


“Esatto. Chu Feng, avevo una cosa importante da dirti.” All’improvviso l’espressione di Gu Bo divenne molto più seria.


“Che cosa?” Chiese con curiosità il ragazzo.


“Ho sentito dagli Anziani che la Grande Villa ha torturato il Rospo Nero negli ultimi giorni cercando di scoprire la posizione dei tesori della Montagna dei Mille Mostri.”


“Alla fine, hanno minacciato l’incolumità di suo figlio e sono riusciti a costringerlo a parlare, ha detto la posizione dei tesori.”


“È vero?” Dopo aver sentito queste parole, Chu Feng cambiò espressione e si alzò di scatto.



