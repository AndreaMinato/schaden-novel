---
weight: 379
title: Capitolo 379 - Non puoi salvarlo
pubDate: 2024-06-07T09:13:16.387Z
tags:
    - mga
---
                
Capitolo SPONSORIZZATO, ringraziamo Weed!
75 Capitoli in coda 0/3€


-Schadenfreude


“Idiota. Chi ha detto che gli spiriti non si possono separare dai corpi dei loro padroni? Se non possono separarsi dai loro corpi, allora come potrebbero aiutare i loro padroni? Quale sarebbe il loro valore?” Disse sdegnata Ovetto.


“Allora secondo ciò che hai detto, possono farlo ed entrare nel nostro mondo?” Chu Feng divenne sempre più contento. Sperava davvero che Ovetto potesse accompagnarlo.


“Si può fare entro una certa distanza e le dimensioni del limite dipendono dalla forza del loro padrone.”


“Naturalmente, se vuoi che uno spirito entri nel tuo mondo, devi creare un collegamento tra di esso e il tuo Mondo degli Spiriti, si chiama il Portale degli Spiriti.”


“Naturalmente, se vorrai aprirlo, devi almeno comprendere il potere delle Formazioni Spirit color blu e diventare quindi uno Sciamano dal Mantello Blu.” Spiegò Ovetto.


“Allora non significa che in futuro se diventerò uno Sciamano dal Mantello Blu, potrai vivere insieme a me?”


Chu Feng si entusiasmò perché sapeva che ad Ovetto non piaceva rimanere nel suo Mondo degli Spiriti. Dopotutto come le poteva piacere rimanere da sola? Era una ragazzina così allegra e vivace.


Dopo aver sentito queste parole, Ovetto sentì calore nel cuore perché aveva capito le intenzioni di Chu Feng. Così sorrise dolcemente e disse:”Sì, per la mia libertà, devi continuare ad impegnarti!”


*hmm* E proprio in quel momento, la formazione spirit fatata di Zi Ling emanò un bagliore dorato. Stranamente era apparso un portale sulla parete. La ragazza ci era riuscita.


“Non male!” Disse ridendo Chu Feng.


“Meno chiacchiere, seguimi presto.” Zi Ling riaprì il Portale degli Spiriti e il suo spirito tornò da dove era venuto.


Dopodiché la ragazza entrò nella porta, seguita da Chu Feng.


*boom*


Proprio quando varcarono l'ingresso, la porta si chiuse, la via era molto più raffinata rispetto alla caverna fuori.


Le mura erano fatte da rocce speciali. Su di esse erano incisi bellissimi motivi ed emanavano un'atmosfera indescrivibile. Inoltre, sulla parte Chu Feng sentiva particolari poteri di Formazioni Spirit che emanavano l'aura di un Asura.


“Il maestro che ha creato questo passaggio era uno Sciamano che si era connesso con uno spirito del Mondo Asura.” Disse Ovetto.


“È stata la Bestia Mostruosa intrappolata nella Torre Fantasma Asura?” Chiese Chu Feng.


“Non ne sono sicura.” Ovetto scosse la testa.


Andando avanti, la loro visuale si ampliò e i due scoprirono anche alcuni meccanismi. Tuttavia erano stati disattivati, sicuramente doveva essere stato Jiang Wushang.


Così Chu Feng e Zi Ling affrettarono il passo perché temevano che Jiang Wushang avrebbe trovato i tesori per primo, se fosse stato così avrebbero perso una grandissima occasione.


“Presto.” Gli occhi di Zi Ling brillarono, come se avesse sentito qualcosa. Iniziò ad usare la sua tecnica marziale e corse velocemente lungo il passaggio.


Anche Chu Feng usò la sua Tecnica Imperiale Celeste e la seguì.


I due arrivarono alla fine del tunnel e videro un palazzo incredibile composto da oro e giada.


Era un posto incantevole ed emanava un bagliore aureo.


Inoltre al centro dell'edificio c'era un'enorme area piena di tesori. Ogni tipo di oggetto prezioso, come Perle Origin e medicine Profound formavano una piccola montagna.


Tra di essi c'erano anche antichissimi libri. Erano riposti in mezzo e ovviamente non erano Tecniche Misteriose, ma marziali.


“Ahah, finalmente li ho trovati!” Dopo averli visti, Zi Ling si rallegrò e balzò in avanti. La sua gonna fluttuò mentre sfrecciava verso i tesori.


“Aspetta!” Chu Feng le gridò di fermarsi perché aveva notato con stupore che non aveva visto alcuna traccia di Jiang Wushang, eppure era chiaramente un vicolo cieco.


*hmm* Così, proprio quando Zi Ling era entrata nel palazzo, l'edificio si contorse e iniziò a cambiare forma. Si rimpicciolì e iniziò ad avvolgere la ragazza.


“Chu Feng, aiuto!” All'inizio Zi Ling cercò di schivarlo, ma tutti i suoi sforzi furono invano, la trappola l'aveva già bloccata.


“Che potente Formazione illusoria.” Dopo che quel posto era scomparso completamente, la realtà si dispiegò di fronte agli occhi di Chu Feng.


Al momento non c'era alcun palazzo, era un pantano condensato con una Formazione Spirit molto potente e Zi Ling stava affondando velocemente, non importava quanto si dimenasse, non poteva scappare.


“Siete voi?”


Allo stesso tempo risuonò una voce familiare. Era Jiang Wushang. Anche lui era affondato nel pantano e oltre metà del suo corpo era già affondata. Dopo aver visto i due, mostrò un'espressione scioccata.


*whoosh whoosh whoosh* Chu Feng non osò essere lento e attivò subito una Formazione Spirit. Poi si sedette a gambe incrociate, sporse le mani in avati e poi gridò:”Rompiti!”


*hmm*


Nella formazione sfrecciarono due file luminose.


Dopo che il bagliore avvolse Zi Ling e Jiang Wushang, innumerevoli simboli iniziarono a scavare nel pantano come degli insetti. La velocità con cui i due stavano affondando rallentò.


*hualala+


Ben presto, i sigilli di fronte a Chu Feng cambiarono e due catene si condensarono, sfrecciando dalla Formazione Spirit e avvolgendosi attorno a Zi Ling e a Jiang Wushang.


“Ahhhh!!!!”


Chu Feng gridò di nuovo e strinse le mani, tendendo tutto il suo corpo. Iniziò ad impallidire e delle gocce di sudore gli scivolarono lungo il volto. Un potere sconfinato si stava incanalando lungo la Formazione Spirit.


Ma fortunatamente, mentre Chu Feng si impegnava, le catene iniziarono a ritrarsi sollevando lentamente le due persone intrappolate.


Zi Ling e Jiang Wushang si rallegrarono perché significava che i metodi di Chu Feng stavano davvero funzionando.


*whoosh*


Alla fine Zi Ling fu la prima ad uscirne. Senza l'interferenza dell'illusione, il suo corpo fu veloce come una rondine e condensò una spada. Menò un fendente verso la catena che Chu Feng stava usando per tirare su Jiang Wushang e la ruppe.


“Cosa stai facendo?!” Chu Feng gridò scioccato davanti ad un azione simile.


Zi Ling era incredibilmente calma. Dopo aver dissipato la spada, sfregò le mani e disse con compostezza:”Non puoi salvarlo.”



