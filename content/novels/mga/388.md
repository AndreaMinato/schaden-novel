---
weight: 3880
title: Capitolo 388 - Re degli Armamenti Élite
pubDate: 2024-06-07T18:13:16.389Z
tags:
    - mga
---
                
Capitolo SPONSORIZZATO, ringraziamo Weed!
66 Capitoli in coda 0/3€


-Schadenfreude


“Ciò che ha detto è ragionevole. Se non fosse venuto ad aiutarci, saremmo tutti morti oggi. Come potremmo avere avuto l'occasione per parlare qui?”


“Eppure tutti ora puntano al suo Armamento Élite. Sospetto davvero che stiano tutti ripagando la gentilezza con l'odio.”


Proprio in quel momento il vice della Gilda del Mondo degli spiriti, “Gao Qizhi”, si fece avanti e sorrise gentilmente verso Chu Feng, sembrava che stesse supportando il ragazzo.


“Vice-capo Gao, non può dire cose del genere. Se afferma cose del genere allora non significa che, proteggendo Chu Feng, sta cercando di appropriarsi indebitamente dell'Armamento Élite? Dopotutto tutti sanno che Chu Feng fa parte della sua Gilda del Mondo degli Spiriti.”


Disse all'improvviso un vecchio. Aveva un volto sorridente, ma sembrava stranamente sinistro. Il suo sguardo era incollato sull'Ascia Fantasma Asura e non era disposto a distoglierlo minimamente, era il vice-capo del clan Jie, Jie Yan.


“Lei...” Dopo aver sentito queste parole, il vice-capo Gao si accigliò e mostrò un'espressione contrariata. A causa della sua posizione, non era un bene difendere Chu Feng in una situazione del genere. Anche se le sue parole erano giuste, la folla avrebbe pensato che fosse egoista.


“Sì, Chu Feng ci ha salvato, lo ammettiamo. Di questo siamo grati ed esprimeremo sicuramente la nostra riconoscenza.”


“Tuttavia, questa Ascia Fantasma Asura è un oggetto senza padrone. Non è ragionevole che gli appartenga solo perché l'ha estratta. Inoltre tutti hanno rischiato la vita per questo Armamento Élite e alcuni si sono perfino sacrificati per ottenerla.”


“Inoltre, con la sua forza, sarebbe in grado di tenere l'Armamento Élite?”


“Avere un Armamento Élite non gli farà alcun bene, attirerà solo dei disastri su di sé.” Continuò a dire Jie Yan.


“Esatto. Il vice-capo ha proprio ragione. Chu Feng ci ha salvato, quindi naturalmente dobbiamo esprimere la nostra gratitudine. La mia Scuola delle Stelle è disposta a dare diecimila Perle Profound per ringraziarlo.” Disse frettolosamente il capo della Scuola delle Stelle.


“Anche la mia Scuola del Dio del Fuoco è disposta a dargli diecimila Perle Profound.”


“Anche la mia Scuola delle Scritture.”


“Vale anche per la mia Valle della Tranquillità.”


“Anche la mia Valle del Dio della Spada userà le diecimila Perle Profound per esprimere la nostra gratitudine nei confronti di Chu Feng.” I signori delle organizzazioni sembravano esprimere la propria gratitudine, ma in realtà stavano mettendo alle strette il ragazzo.


“Il mio clan Jie è disposto a dare ventimila Perle Profound per ringraziarti.”


“Tuttavia, non puoi portare via questa Ascia Fantasma Asura. Appartiene a tutti i presenti.” Disse sorridendo Jie Yan.


“Umpf. Da quello che intendete, volete comprare il mio Armamento Élite con decine di migliaia di Perle Profound?”


“Vice-capo. Se qualcuno offrisse questa cifra per comprare l'Armatura di Spine del suo clan Jie, la venderebbe?” Chu Feng sbuffò freddamente. Non avrebbe mai pensato che quete persone sarebbero state così spudorate. Le aveva salvate, eppure stavano ancora puntando alla sua Ascia Fantasma Asura.


“Amico mio, non dire così. Questa Ascia Fantasma Asura in origine era un oggetto senza padrone, da quando è diventato tuo?” Il vice capo Jie Yan sorrise ancora più sinistramente era proprio la tipica vecchia volpe.


“Sì. Amico mio, non puoi dire che è tua solo perché la tieni in mano, no?”


“Credo anche io che sia ragionevole. Questa Ascia Fantasma Asura in origine era senza padrone e si può dire che appartenga a tutti qui. Non puoi monopolizzarla!” Vedendo questo, la folla continuò a ripetere.


*hmm* Tuttavia, proprio in quel momento, l'Ascia Fantasma Asura nella mano di Chu Feng brillò e iniziò a rimpicciolirsi. L'arma lunga due metri era diventata una scia brillante che scomparì nel pugno di Chu Feng.


“Cosa? Dov'è andato l'Armamento Élite?” Vedendo questa scena, le espressioni dei maestri della Scuola delle Stelle e del Dio del Fuoco cambiarono drasticamente e si fecero prendere dal panico. Strabuzzarono gli occhi e iniziarono a cercare ovunque.


L'Armamento Élite era un'attrattiva troppo grande. Tutti volevano ottenerlo. Dopotutto le organizzazioni in possesso di un'arma del genere sarebbero diventate superiori alle altre.


Ad esempio la Valle del Dio della Spada in origine era una piccola organizzazione e solo grazie alla Divina Spada di Legno si era innalzata alla sua attuale posizione.


“Aspettate. Non fatevi cogliere dal panico.”


Proprio in quel momento il vice-capo sembrò incredibilmente calmo. Fissò la mano stretta di Chu Feng e disse:”Puoi aprire il tuo palmo e farci dare un'occhiata?”


Dopo aver sentito queste parole, tutti concentrarono gli sguardi sulla mano del ragazzo, in quella situazione non era un bene nasconderlo, così Chu Feng poté solo aprire gradualmente la mano.


“Oh cielo! Questo...”


Quasi tutti mostrarono espressioni scioccate a parte i vice del clan Jie e della Gilda del Mondo degli Spiriti.


Nel palmo del ragazzo c'era un'immagine, era l'arma che era scomparsa.


L'Ascia Fantasma Asura era impressa sul palmo di Chu Feng. Nonostante fosse solo una figura, era vivida e piena di vita. Sembrava quasi tridimensionale, come se l'arma si fosse rimpicciolita e fosse appaesa al palmo del ragazzo.


“Ha riconosciuto il suo padrone? È un Armamento Élite che può riconoscere il suo padrone!”


In quell'istante, la folla gridò per lo shock. Sui loro volti c'era ammirazione e anche invidia. Perfino l'espressione di Jie Yan divenne piena di emozioni contrastanti e non si capiva che intenzioni avesse.


“Ovetto, cosa sta succedendo? Perché l'Armamento Élite è entrato nel mio palmo?” In realtà, anche se Chu Feng aveva sentito l'arma entrare nel suo palmo, non capiva cosa stava succedendo.


“Idiota. Questo significa che hai ottenuto l'approvazione dell'Armamento Élite e sei stato riconosciuto come suo padrone! Può essere tutt'uno con te e nessun altro può usarla a parte te.” Spiegò Ovetto.


“Può davvero succedere una cosa del genere? Questo significa che l'Armatura di Spine di Jie Qingming e la Divina Spada di Legno di Murong Yu non li ha approvati?” Chiese Chu Feng.


“Naturalmente no. Credi che tutte queste armi possano riconoscere un proprietario? Gli Armamenti Élite che possono farlo sono i re tra gli Armamenti Élite. Sia per potere che per qualità, sono impareggiabili.”


“Questo significa che di fronte alla tua Ascia Fantasma Asura, l'Armatura di Spine di Jie Qingming e la Divina Spada di Legno non sono nemmeno degne di considerazione. Non possono essere nemmeno paragonate e solo gli Armamenti Élite che possono riconoscere i loro padroni sono i veri Armamenti Élite. Quelli che non possono farlo sono dei prodotti difettosi.” Spiegò Ovetto.



