---
weight: 3980
title: Capitolo 398 - Richiesta di Zi Ling
pubDate: 2024-06-08T04:13:16.390Z
tags:
    - mga
---
                
CAPITOLO SPONSORIZZATO ringraziamo FraMas!
58 Capitoli in coda 0/3€


-Schadenfreude


Alla fine Jie Xingpeng gridò:“Senior Xuanyuan, mi arrendo!!” 


Il vecchio ritrasse il palmo e sorrise con indifferenza. Aveva mantenuto un’espressione rilassata fin dall’inizio come se non avesse usato alcuna energia.


Jie Xingpeng invece aveva il volto pallido e sudaticcio. Ansimava e la mano che aveva usato per combattere stava tremando lievemente. Sembrava che la sua forza fosse stata risucchiata via.


“Senior Zi Xuanyuan, in effetti lei è eccezionale. Accetto sinceramente di essere inferiore e le dirò addio.”


L’espressione di Jie Xingpeng era lievemente contrariata mentre si inchinava a Zi Xuanyuan. Poi, dopo aver guardato Chu Feng, ondeggiò la sua grossa manica e disattivò le Formazioni Spirit attorno, senza nemmeno girarsi volò lontano.


“Wow, Anziano Xuanyuan, non avrei mai pensato che fosse così potente! Nemmeno Jie Xingpeng è riuscito a sconfiggerla.” Dopo che Jie Xingpeng se ne andò, Chu Feng era rimasto a bocca spalancata mentre guardava attentamente Zi Xuanyuan con uno sguardo adorante.


“Umpf, è solo un giovanotto, eppure vuole combattere contro di me. Prima, se avessi usato un po’ più di forza, l’avrei ridotto in poltiglia.” Sbuffò freddamente Zi Xuanyuan con un’espressione compiaciuta.


“Anziano Xuanyuan, dato che poteva ucciderlo facilmente, perché non l’ha fatto?” Dopo aver sentito queste parole, Chu Feng spalancò ancora di più la bocca.


“I coltivatori non appaiono facilmente.”


“Non uccido mai così facilmente, anche se il Rospo Nero aveva pensato di ferire la mia preziosa nipote, sono stato comunque benevolente e ho lasciato andare suo figlio.” Disse sorridendo Zi Xuanyuan.


“Cosa? Non sta causando dei guai futuri in questo modo?” Chu Feng era sbalordito e non aveva modo di comprendere le azioni di Zi Xuanyuan.


“Chi? Il Rospo Nero? Anche se coltivasse per un altro secolo, non sarebbe in grado di sconfiggermi. Inoltre la sua natura non era malvagia e dato che gli ho risparmiato la vita, sarebbe incredibilmente grato, perché si vendicherebbe?” Scosse la testa Zi Xuanyuan.


“Non sto parlando del Rospo Nero, sto parlando di Jie Xingpeng! Dopotutto la forza del clan Jie è enorme e ha anche un Armamento Élite. Non dovrebbe essere sottovalutato!” Disse preoccupato Chu Feng.


“Oh… Il clan Jie? A parte quel vecchio che era in isolamento da cento anni, chi altro nel suo clan può sconfiggermi? Inoltre, anche se uscisse fuori, non potrebbe battermi.”


“Nel continente delle Nove Province, a parte l’antenato della Dinastia Jiang, chi potrei temere?” Zi Xuanyuan mosse la manica con un’espressione piena di sdegno.


“Quel vecchio in isolamento da oltre cento anni? Che fosse… l’eccezionale genio di quell’anno?” Chu Feng era più che scioccato.


“A parte lui chi altri può essere? Il clan Jie e la Gilda del Mondo degli Spiriti sono i poteri dominanti visto che hanno un certo supporto.”


“Come fa a non essere dovuto a quei due vecchi che proteggono la loro posizione? Gli altri non sanno che stanno coltivando in isolamento, ma io lo so.” Disse arricciando le labbra Zi Xuanyuan.


“Questo… oltre cento anni, eppure sono ancora vivi? Anziano Xuanyuan, allora a che livello sono ora?”


Chiese con curiosità Chu Feng perché il suo rapporto con il clan Jie era come quello tra l’acqua e il fuoco.


Al momento solo Jie Xingpeng era già una minaccia, eppure c’era un altro vecchio mostro che era vissuto per oltre un secolo e che aveva sconvolto il continente in passato. Chu Feng sentiva un brutto presentimento.


“Dovrebbero essere… Mmh, aspetta. Moccioso, vuoi approfittarti di questa occasione per trarre informazioni sulla mia coltivazione?” Zi Xuanyuan guardò con sdegno Chu Feng.


“Eh, nono. Non ho davvero delle intenzioni del genere. Sono solo curioso.” Chu Feng scosse la testa frettolosamente. Nonostante il coltivatore del clan Jie fosse un vecchio mostro, la forza di Zi Xuanyuan era simile alla sua e Chu Feng non poteva permettersi di offenderlo.


“Ragazzo, hai davvero un bel coraggio.”


“Non ti preoccupare. Oggi era solo un’eccezione. Oggi, non importa quali pericoli incontrerai, non uscirò più ad aiutarti. Anche se venissi spellato, ti strappassero i tendini e ti picchiassero a morte di fronte a me, rimarrei solo a guardare.”


*poof* Dopo aver sentito queste parole, Chu Feng quasi sputò un po’ di sangue, non c’era nessuno come Zi Xuanyuan capace di demoralizzare in questo modo gli altri.


“Va bene, ora va. Credo che Jie Xingpeng non ti seguirà più.” Zi Xuanyuan non si preoccupò nemmeno dell’espressione del ragazzo e fece un cenno verso di lui.


“Non importa cosa, le sono comunque grato per avermi salvato la vita. Se ce ne sarà la possibilità, la ripagherò sicuramente.” Chu Feng mise le mani a coppa e si inchinò rispettosamente verso Zi Xuanyuan.


Non lo biasimava nemmeno dopo che aveva detto che non lo avrebbe salvato in futuro. Dopotutto Zi Xuanyuan non aveva alcun rapporto con lui e non aveva motivo di salvarlo. Oggi era già un colpo di fortuna il fatto che fosse intervenuto, così Chu Feng ne sarebbe stato estremamente grato e lo avrebbe ricordato.


“Va bene, vai presto. Altrimenti se Jie Yan, Qin Lei e gli altri ti raggiungono, nemmeno io ti aiuterò.”


Zi Xuanyuan sembrò ricordarsi di una cosa all’improvviso e tirò fuori un talismano triangolare blu dalla sua tasca:“Giusto. Indossa questo e non lasciare la Provincia Qing se non dopo un mese.”


“Talismano di posizione?” Le pupille di Chu Feng si rimpicciolirono. In quanto Sciamano, naturalmente Chu Feng aveva riconosciuto quell’oggetto. Era un talismano di posizione e finché il ragazzo l’avesse indossato, sarebbe stato molto più facile trovarlo per il proprietario del talismano.


Naturalmente, nonostante il talismano potesse determinare la posizione di una persona, c’erano dei limiti di distanza. Questo amuleto era di alto livello, un normale Sciamano dal Mantello Blu non sarebbe riuscito a crearlo. Solo persone come il vice-capo Gao avrebbero potuto farlo, ma avrebbero dovuto usare molte energie.


“Non c’è bisogno di guardarlo. Non sono io a volerti trovare, ma quella ragazza mi ha detto di consegnartelo. Oggi il motivo per cui sono venuto a salvarti era perché mi aveva affidato questo.” Vedendo l’espressione strana di Chu Feng, Zi Xuanyuan gli diede un’occhiata.


“È Zi Ling, uh?”


Dopo aver sentito queste parole, il cuore di Chu Feng si scaldò. Da quando era tornato nella Grande Villa, Zi Ling si era isolata a coltivare. Non avrebbe visto nessuno e Chu Feng aveva perfino pensato che si fosse dimenticata dalle gentilezza che gli aveva fatto e di come l’aveva salvata quel giorno. Pensava che avrebbe fatto finta di niente, non si sarebbe aspettato che pensasse ancora a lui.


“Va bene, me ne andrò ora. Fai attenzione.” Mentre parlava, Zi Xuanyuan mise le mani dietro la schiena, fluttuò verso l’alto e in un batter d’occhio scomparì. La sua velocità era di gran lunga superiore a quella di Chu Feng.


E nemmeno il ragazzo osò essere lento. Al momento non doveva sprecare tempo il potere della Medicina Proibita non poteva durare troppo a lungo. Chu Feng doveva trovare velocemente un posto al sicuro dove recuperare le forze.


Così Chu Feng spronò il drago azzurro e in un bagliore andò in una direzione diversa da dove Jie Xingpeng era fuggito. Ovviamente non voleva incontrarlo di nuovo.


Era molto rapido. Così veloce che quelli al quinto livello dell’Heaven realm non potevano raggiungerlo. Scomparì all’orizzonte quasi istantaneamente. Poco dopo, Zi Xuanyuan apparì tra le nuvole. Sorrise e disse:”Nonostante questo ragazzo non sia gentile e abbia un intento omicida incredibilmente forte, è abbastanza degno di mia nipote.”







