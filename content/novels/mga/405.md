---
weight: 4050
title: Capitolo 405 - Discepoli della Scuola delle Stelle
pubDate: 2024-06-08T11:13:16.391Z
tags:
    - mga
---
                
CAPITOLO SPONSORIZZATO ringraziamo Weed!
52 Capitoli in coda 0/3€
da editare
-Schadenfreude


“Cosa? Quel Chu Feng è davvero così forte? Non è innaturale che perfino un Armamento Élite non possa fermarlo?” Tutti sussultarono.


“Inoltre, quando è scappato dalla Grande Villa, mio nipote era presente.”


“L’ha visto personalmente, Chu Feng era imprigionato da tredici Formazioni Spirit color blu. Qualcuno di voi ne ha vista almeno una?” Continuò l’omone pelato.


“Naturalmente no, ma ho sentito che barriere del genere possono essere formate solo da uno Sciamano dal Mantello Blu. A quel livello possono creare qualsiasi cosa, sono imprese inimmaginabili per noi e non c’è nulla che non possano fare. Sono come degli dei.”


“Ho sentito parlare anche io degli Sciamani dal Mantello Blu. Sono proprio delle leggende, ma da quello che so, appartengono solo alla Gilda del Mondo degli Spiriti o al clan Jie, vero? Possibile che anche la Grande Villa ne abbia?” Chiesero alcuni.


“Esatto. Sciamani dal Mantello Blu sono incredibili, ma le formazioni di quel giorno non erano state create da un normale Sciamano dal Mantello Blu. Mio nipote ha detto che quelle barriere si levavano da terra e sigillavano il cielo. Erano maestose. Potete immaginarvi delle formazioni del genere?” Continuò a parlare l’omone.


“Cielo! Formazioni Spirit che sigillano il cielo! Che spettacolo dev’essere stato.” Dopo aver sentito quelle parole, tutti sussultarono, sembrava che si stessero immaginando la scena.


“Vabbè, è meglio che non ci pensate. Anche se vi spaccaste la testa, non potreste immaginarvelo, ma posso dirvi che le tredici Formazioni Spirit sono state tutte distrutte da Chu Feng.”


“Inoltre c’erano degli esperti all’Heaven realm che hanno cercato di fermarlo, ma Chu Feng li ha tagliati in due con un’ascia.” Disse compiaciuto. Descriveva in modo così preciso che sembrava l’avesse visto personalmente, poteva condizionare le espressioni della gente attorno.


“Esperti all’Heaven realm uccisi dall’ascia di Chu Feng? Che quell’ascia fosse l’Armamento Élite, l’Ascia Fantasma Asura?” La gente era a bocca aperta per lo shock.


“Senza dubbio doveva essere l’Ascia Fantasma Asura, ma anche se fosse un Armamento Élite, la sua potenza è comunque limitata. Cosa significa questo? Che è sufficientemente potente ed è un vero genio. Una persona eccezionale.” Mentre parlava, l’espressione dell’omone pelato era piena di ammirazione.


“Se… se hai detto la verità, allora significa che Chu Feng non ha avvelenato gli Anziani e rubato di nascosto l’Ascia Fantasma Asura.”


“L’ha presa apertamente e gli Anziani delle grandi organizzazioni hanno unito le forze per bloccarlo, eppure non ci sono riusciti e alcuni di loro sono morti, poi ha anche distrutto le tredici formazioni che lo ostacolavano?” Chiese la folla.


“Naturalmente. Mio nipote l’ha visto personalmente ed è assolutamente vero.” Disse l’omone pelato.


“Vabbè, come potrebbe essere possibile? Se ciò che hai detto è vero, allora Chu Feng è già diventato un dio. Perché c’è bisogno di nascondersi?” Tuttavia nessuno ci credette e il gruppo si disperse, tornò ai propri tavoli e continuò a mangiare e a bere.


“Umpf. Gruppo di ignoranti. Ho solo sprecato fiato.”


Vedendo questo, l’omone pelato si irritò. Aveva parlato così tanto che aveva sputazzato ovunque, eppure alla fine nessuno gli aveva creduto. Questo lo aveva proprio innervosito. Poi diede un’occhiata ai due fratelli e chiese:”Secondo fratello, terzo fratello, mi credete?”


“Eheh, fratellone, non biasimarmi ma ciò che hai detto è troppo assurdo. Chu Feng ha solo sedici anni. Com’è possibile che sia così potente?” Disse ridacchiando l’uomo dalla carnagione scura.


“Sì. Fratellone, devi essere stato ingannato da tuo nipote.” Anche l’altro ridacchiò e sembrava temere la rabbia dell’omone pelato e mentre parlava gli versò del vino.


“Vabbè. La verità è sempre difficile da accettare. Solo una persona intelligente come me può capire cos’è giusto e cos’è sbagliato.”


Vedendo che nemmeno i suoi fratelli gli credevano, l’omone pelato bevve del vino e poi sospirò profondamente. Era evidente che credesse a tutto ciò che aveva detto suo nipote ed era convinto che Chu Feng fosse davvero così potente.


“Miei signori, da questa parte prego, da questa parte prego.”


Proprio in quel momento un vecchio, che a quanto pareva era il gestore della taverna, si agitò ed entrò con un sorriso di scusa. Osservandolo attentamente si poteva notare che stava tremando, sembrava terrorizzato.


Dietro di lui c’erano diciotto uomini. La maggior parte sembravano di mezz’età, ma c’erano anche alcuni giovani. Tutte le loro aure erano fuori dal comune ed erano tutti esperti al profound realm.


“Sono tutti discepoli della Scuola delle Stelle?” Chu Feng alzò il suo cappello a cono e mostrò uno sguardo feroce. Aveva riconosciuto la provenienza di queste persona dai loro abiti.


Dopo essere entrato nella taverna, uno dei discepoli della Scuola delle Stelle puntò il dito verso i tre nel tavolo più grande e gridò con furia:“Voi tre, smammate!”


I tre non osarono esitare un solo momento. Mentre si inchinavano e sorridevano ai discepoli, ridacchiarono e offrirono il loro posto.


Molti diventarono terrorizzati. Anche se non avevano riconosciuto l’identità dei diciotto discepoli, sentivano che fossero estremamente pericolosi. Così alcuni dei clienti si alzarono lentamente cercando di sgattaiolare via.


Tuttavia, proprio in quel momento il discepolo della Scuola delle Stelle che sembrava il capo urlò:“Sedetevi tutti!”


Il suo grido spaventò molte persone. La gente che aveva lasciato il proprio posto ci tornò frettolosamente e perfino il cameriere e il gestore cercarono un posto vuoto e si sedettero.


“Siamo discepoli principali della Scuola delle Stelle. Oggi siamo passati per caso per questa taverna, quindi ci riposeremo un po’ qui. Non c’è bisogno di aver paura. Quelli che dovrebbero mangiare, mangino, quelli che dovrebbero bere, bevano. Ma nessuno di voi potrà andarsene perché mi piace un ambiente vivace mentre mangio. Più persone ci sono meglio è. Se qualcuno di voi osa rovinarmi l’atmosfera, non biasimatemi se non mi tratterrò.” Disse il discepolo della Scuola delle Stelle.


E dopo aver sentito quelle parole, quasi tutti non osarono parlare e abbassarono la testa.


Visto che la taverna era leggermente piena al momento e c’erano pochi posti liberi, mentre i tre uomini robusti erano stati colti dal panico, si erano seduti al tavolo di Chu Feng per puro caso.


“Ehi, vai al loro tavolo. Non disturbarci mentre mangiamo.” L’omone pelato puntò un dito verso Chu Feng, poi subito dopo indicò il tavolo dietro Chu Feng in cui erano sedute già tre persone.


Chu Feng li ignorò. Drizzò le orecchie e ascoltò perché aveva scoperto che i discepoli della Scuola delle Stelle stavano discutendo a bassa voce. La gente accanto non poteva sentire le loro voci, ma Chu Feng era capace di sentire ogni loro parola.



