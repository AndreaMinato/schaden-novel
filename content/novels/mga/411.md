---
weight: 4110
title: Capitolo 411 - Medicina Proibita Color Sangue
pubDate: 2024-06-08T17:13:16.392Z
tags:
    - mga
---
                
CAPITOLO SPONSORIZZATO ringraziamo Weed!
47 Capitoli in coda 0/3€
da editare
-Schadenfreude


*hmm*


Dopo aver parlato, il palmo di Chu Feng brillò ed apparì un’ascia nera lunga due metri.


Quando l’Armamento Élite fece la sua comparsa, l’aura del ragazzo cambiò completamente, era ricoperto da strati di gas color nero, sembrava che si fosse fuso con la sua arma.


“L’Ascia Fantasma Asura! Quello è l’Armamento Élite descritto nel manifesto?” Tutti rimasero colpiti dall’aspetto dell’arma, specialmente Tang Yixiu e gli altri.


Aggrottarono le sopracciglia e mostrarono sguardi impauriti, sentivano un’aura letale provenire dall’Ascia Fantasma Asura. Credevano fermamente che l’arma fosse ancora più spaventosa della Tecnica di Massacro della Tigre Bianca. Se fossero stati colpiti, non avrebbero avuto molta fortuna e sarebbero morti.


All’improvviso Liu Xiaoyao mandò dei messaggi telepatici agli altri tre:


“Fratelli, i metodi di Chu Feng sono davvero troppo bizzarri. La sua Ascia Fantasma Asura non può essere sottovalutata. Non possiamo essere più incauti. Dobbiamo tirare fuori l’asso nella manica che il vice-capo Jie ci ha dato altrimenti oggi rischieremmo di morire.” 


Mentre parlava, girò il suo palmo e una pillola color rosso apparì. Dalla sua forma speciale doveva essere una Medicina Proibita.


Era una pillola diversa dalle altre, si stava contorcendo ed emetteva perfino delle grida orripilanti, come se fosse viva.


Liu Xiaoyao la inghiottì senza esitare, la sua aura aumentò all’improvviso dal primo al secondo livello dell’Heaven realm.


“Maledizione. Siamo costretti ad usare la medicina proibita a causa di questo moccioso.” Song Qingfeng e gli altri guardarono le pillole scarlatte e deglutirono, erano un po’ timorosi.


Comunque anche se erano riluttanti, in quella situazione non esitarono e assunsero tutti le Medicine Proibite.


Dopo averlo fatto, come Liu Xiaoyao, arrivarono al secondo livello dell’Heaven realm. Inoltre apparì del gas color sangue che si attorcigliò attorno ai loro corpi dei serpentelli. Perfino i loro capelli e i loro abiti iniziarono a vibrare.


“Guardate! Cos’hanno mangiato? Erano delle Medicine Proibite? Che genere di Medicina Proibita è in grado di aumentare così tanto la loro forza nonostante siano all’Heaven realm?”


Gli osservatori gridarono per la sorpresa e l’incredulità. Anche se la Medicina Proibita era potente, aveva una forza limitata ed era più adatta a coltivatori al Profound realm.


Anche se gli esperti all’Heaven realm l’avessero utilizzata, non avrebbe aumentato la loro coltivazione, tuttavia l’aura di Liu Xiaoyao e degli altri era aumentata violentemente, chiaramente non era normale.


“Le Medicine Proibite come queste possono essere create solo da uno Sciamano dal Mantello Viola e nelle Nove Province non dovrebbero essercene. Anche se esistessero, solo la Dinastia Jiang ne avrebbe uno tra i suoi ranghi.”


“Le Medicine Proibite che hanno consumato possono essere considerate dei tesori preziosissimi. Sembra che ce la stiano mettendo proprio tutta.” Disse Ovetto.


“Umpf. Il secondo livello dell’Heaven realm? Va bene. Se fossero troppo deboli allora non avrei alcuna soddisfazione nel batterli.” Chu Feng sorrise lievemente, poi mosse la sua grossa ascia. Con un colpo, formò una lama a mezzaluna che sfrecciò verso i suoi nemici.


“Attenti!”


La velocità dell’attacco era molto rapida, ma Liu Xiaoyao e gli altri avevano degli Armamenti Élite e una coltivazione al secondo livello dell’Heaven realm, così riuscirono a schivare.


*boom* La lama mancò il bersaglio ed esplose in lontananza. Un’energia impazzita si scatenò tra gli edifici sulla strada e li distrusse tutti.


“Ho sentito che il suo Armamento Élite è in grado di riconoscere il suo padrone. Sembra che la sua potenza sia davvero superiore a quella della Divina Spada di Legno di Murong Yu.”


“Fratelli! Ora non possiamo ritirarci. Dobbiamo usare tutte le nostre forze e fargli vedere il potere di noi quattro fratelli!” Gridò Liu Xiaoyao e subito dopo divenne un turbinio rosso che volò verso Chu Feng.


“Sei arrivato proprio al momento giusto.”


Il ragazzo continuò a scagliare un colpo dopo l’altro, ma non riuscì a colpire Liu Xiaoyao. La Medicina Proibita non aveva aumentato solo la forza del nemico, ma anche la sua velocità e così schivò le lame di Chu Feng. Ben presto arrivò di fronte al ragazzo.


Chu Feng cambiò espressione e fece muovere il suo drago azzurro di lato.


“Dannazione. La mia coltivazione è di due livelli inferiore rispetto a quando sono scappato dalla Grande Villa, eppure la potenza dell’Ascia Fantasma Asura è cambiata così tanto. Sembra che nonostante mi abbia riconosciuto come padrone e sia diventata tutt’uno con me, la coltivazione è fondamentale per poter usare tutto il suo potere.”


Nonostante non ci fossero dubbi per quanto riguarda il potere dell’Armamento Élite, non poteva fare nulla per la sua lentezza. Chu Feng non poteva fare nulla a Liu Xiaoyao.


“Il potere dell’Ascia Fantasma Asura è abbastanza forte, ma purtroppo quando lo usi tu diventa inutile. È meglio che la dia a noi.” Allo stesso tempo Song Qingfeng e gli altri due circondarono e attaccarono Chu Feng.


Della luce azzurra brillò sotto i piedi del ragazzo, che schivò frettolosamente.


Quando erano al primo livello dell’Heaven realm erano già in grado di creare fessure nell’Armatura della Tartaruga Nera.


Ora che erano al secondo livello, potevano distruggerla e forse perfino ucciderlo. In queste condizioni, affrontarli direttamente sarebbe da idioti.


Ma fortunatamente Chu Feng aveva imparato la tecnica del Drago che Viaggia per i Nove Cieli, un’abilità che arrivava quasi al livello 9. Così aveva il vantaggio assoluto in termini di velocità, anche se non avesse potuto sconfiggerli, nessuno avrebbe potuto raggiungerlo.


Non importava quanto fossero diventati più veloci Liu Xiaoyao e gli altri, non riuscivano comunque ad avvicinarsi a Chu Feng. Perfino Jie Yan che era nel quinto livello dell’Heaven realm non sarebbe riuscito a prenderlo, figuriamoci loro.


“Chu Feng, sei una scimmia? Sai solo come scappare? Non hai delle Tecniche Segrete? Non hai un Armamento Élite? Non hai detto che ci avresti ucciso? Provaci allora!” Song Qingfeng e gli altri lo provocarono.


Mentre correva, Chu Feng controbatté:“Bastardi, non potete sconfiggermi, così avete assunto delle Medicine Proibite. Non provate alcuna vergogna? Coltivatori al primo livello dell’Heaven realm non possono sconfiggere me, che sono al settimo? Non sentite un minimo di umiliazione?”


Se avesse usato il Drago che Viaggia per i Nove Cieli per muoversi attorno a loro, avrebbe potuto fare esaurire tutte le loro forze. Dopotutto non tutti avevano un potere Profound sconfinato come Chu Feng!


Ma Liu Xiaoyao e gli altri non potevano permettersi di temporeggiare. Avevano usato la Medicina Proibita e solo per questo potevano inseguire il ragazzo. Se il potere delle pillole si fosse esaurito e avessero subito il contraccolpo, figuriamoci scambiarsi colpi con Chu Feng, probabilmente non sarebbero riusciti nemmeno a rimanere in piedi. Sarebbero stati inermi come dei pesci su un tagliere e Chu Feng li avrebbe massacrati.





