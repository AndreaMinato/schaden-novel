---
weight: 4120
title: Capitolo 412 - Spregevole e Spudorato
pubDate: 2024-06-08T18:13:16.393Z
tags:
    - mga
---


CAPITOLO SPONSORIZZATO ringraziamo Weed!
46 Capitoli in coda 0/3€
da editare
-Schadenfreude


“Dannazione, questo moccioso lo sta facendo apposta. Sta aspettando che il potere delle Medicine Proibite si esaurisca per poi attaccarci.”


“Non possiamo continuare così, altrimenti moriremo! Presto, scappiamo! Dobbiamo andarcene da qui!” Alla fine Liu Xiaoyao fu il primo a reagire e mandò dei messaggi telepatici agli altri tre.


“Questo maledetto bastardo. È così spregevole.” Dopo aver sentito l’avvertimento di Liu Xiaoyao, Song Qingfeng e gli altri si resero conto del piano di Chu Feng e iniziarono a scappare.


“Volete scappare? Umpf! Potete davvero farlo?” Il ragazzo sbuffò freddamente e li inseguì.


“Perché stanno scappando? Possibile che i quattro geni non possano sconfiggere Chu Feng anche dopo che hanno assunto una Medicina Proibita?”


Gli astanti erano molto confusi.


Nessuno sul posto era all’Heaven realm, quindi poterono solo rimanere a guardare mentre Chu Feng e gli altri se ne andavano. Non avevano modo di seguirli e questo fece sospirare molte persone.


“Ca**o, non seguirci!”


Proprio in quel momento, Liu Xiaoyao e gli altri erano già fuggiti dalla casa dell’ebbrezza e dell’estasi, ma Chu Feng era alle loro calcagna. Non importava quanto cambiassero direzione, non potevano scappare dal ragazzo. Chu Feng era sempre stato più veloce di loro, quindi come lo avrebbero seminato?


“Ahah, bastardi, non scappate! Guardate come vi ucciderò!” Chu Feng rise fragorosamente e li insultò, iniziò perfino a fare loro dei gestacci spudorati.


“Chu Feng, farai meglio a non farti catturare, altrimenti ti farò desiderare di essere morto!” Song Qingfeng e gli altri strinsero i denti, sapevano quali erano le intenzioni del ragazzo. Chiaramente voleva aspettare fino all’esaurimento degli effetti delle medicine per poi attaccarli.


In quella situazione, i quattro provarono a scagliare degli attacchi verso Chu Feng, ma non riuscirono a colpirlo, fu del tutto inutile.


Il ragazzo aveva pensato di usare la potenza dell’Ascia Fantasma Asura insieme alla sua velocità per coglierli di sorpresa ed ucciderli direttamente.


Tuttavia non poteva controllare il Drago che Viaggia per i Nove Cieli bene come la Tecnica Imperiale Celeste. Finché fuggiva o inseguiva era facile da manovrare, ma in un combattimento ravvicinato era troppo arduo, così come era difficile usare l’Armamento Élite.


Così Chu Feng e i quattro continuarono questo inseguimento per un’ora.


Alla fine Liu Xiaoyao strinse i denti e poi inviò dei messaggi telepatici agli altri tre:”Se continueremo così moriremo tutti. Dividiamoci e scappiamo. Se non altro tre di noi potranno continuare a vivere.”


Dopodiché si girò e fu il primo a scappare in un’altra direzione. Bai Yunfei e Tang Yixiu fecero lo stesso e si separarono dal gruppo.


“Me**a.” Visto che gli altri erano stati troppo veloci, Song Qingfeng reagì troppo tardi, i tre si erano già separati da lui.


Quando si girò, Song Qingfeng scoprì che Chu Feng lo stava ancora inseguendo. Questo lo fece infuriare. Quasi impazzì e ruggì:


“Maledizione, sono già scappati via! Perché non insegui loro? Perché devi continuare a seguirmi?”


“Perché tu sei stato quello che mi ha insultato di più. Non ti preoccupare. Oggi ti ucciderò per primo e poi gli altri tre bastardi ti seguiranno.” Disse ridendo Chu Feng, tuttavia nel suo sguardo stava emergendo un intento omicida.


“Dannazione. Se ne hai il coraggio, non scappare e affrontami direttamente!” Urlò con rabbia Song Qingfeng.


“Nonono. Sei il nipote e io il nonno. Combattere sarebbe come approfittarmi della tua inferiorità!” Chu Feng scosse la testa.


Nota Traduzione: data la superiorità gerarchica del nonno sul nipote, “sono tuo nonno” è usato come un insulto.


“Ca**o! Non scappare se ne hai il coraggio!” Song Qingfeng scagliò diversi attacchi al ragazzo che era a mezz’aria.


“Avanti avanti! Caro nipote, vieni da tuo nonno! Insegui tuo nonno! Avanti!” Mentre cavalcava il drago azzurro, Chu Feng si diede una pacca sul posteriore provocando Song Qingfeng.


“Cavolo. Smettila, dannazione, smettila di inseguirmi!” Song Qingfeng smise di inseguire il ragazzo, cambiò direzione e fuggì velocemente. Ma fu inutile, Chu Feng lo raggiunse velocemente.


“Nipote ingrato, sii più ubbidiente! Tuo nonno teme che incontrerai persone cattive, sono qui per proteggerti!” Disse sorridendo Chu Feng.


“Muori! In tutta la mia vita, è la prima volta che vedo una persona spudorata come te! No, non sei una persona, sei un animale svergognato!”


“Sì, continua ad imprecare. Più forte! Vedrai come tuo nonno si occuperà di te dopo.”


“Chu Feng, siano maledetti i tuoi antenati!!”


“Molto bene, lo ricorderò. Ti farò una lezione al posto dei tuoi antenati.”


“Ahhhhhhhhhhhhhhh!!!”


Alla fine, il potere medicinale svanì dal corpo di Song Qingfeng e il contraccolpo iniziò a consumarlo. Ben presto non riuscì a resistere e precipitò.


“Chu Feng, io… ti prego… uccidimi. Uccidimi! Ti prego! Ahhhhhhh!!”


Dopo essere caduto a terra, Song Qingfeng iniziò a subire il tormento dovuto agli effetti collaterali della Medicina Proibita. In un batter d’occhio diventò fragile e sottile come un fiammifero. I suoi occhi si infossarono e sembrava che fosse diventato un cadavere. Era terrificante.


Chiaramente doveva stare sopportando una tortura ancora più dolorosa di quella che aveva provato Chu Feng in passato. Song Qingfeng non riusciva a resistere, così iniziò ad implorare il ragazzo di ucciderlo.


“Ovetto, cosa sta accadendo? Perché sento che la sua forza vitale sta diminuendo?” Chu Feng pensò che non aveva bisogno di attaccare, il tormento del contraccolpo era sufficientemente doloroso.


“Più forte è il potere della Medicina Proibita, più il prezzo da pagare sarà caro. Questa è una conseguenza per aver usato un’energia proibita. Forse sarà a torturato a morte dagli effetti della Medicina Proibita perché la sua volontà è troppo debole.” Spiegò Ovetto.


“Energia Proibita? Mi chiedo come se la stia cavando Yan Ruyu ora.” Dopo aver sentito queste parole, Chu Feng non poté non ripensare a quella ragazza. Dopotutto aveva coltivato una Misteriosa Tecnica Proibita. All’inizio perfino il suo aspetto era cambiato e il suo potere era riuscito a rivaleggiare con i Corpi Divini.


“Chu Feng, ti prego. Uccidimi. Uccidimi!” Proprio in quel momento Song Qingfeng supplicò nuovamente il ragazzo.


Dopo aver visto l’aspetto mortalmente pallido di Song Qingfeng, una rara gentilezza emerse dall’animo di Chu Feng. Si avvicinò a Song Qingfeng e disse a bassa voce:”In tal caso esaudirò il tuo desiderio. Ricorda di essere una persona migliore nella tua prossima vita.” Dopo aver parlato, Chu Feng mise una mano sulla testa di Song Qingfeng.


“Ahhhhhhhhhh!!”


L’uomo urlò a squarcia gola perché al momento Chu Feng stava assorbendo la sua Energia Primaria. Lo stava uccidendo.


Alla fine Song Qingeng non urlò più e il suo cuore smise di battere, era morto.


“Che ne dici? Ovetto, la tua coltivazione è aumentata?” Chiese con impazienza Chu Feng dopo averla aiutata ad assorbire l’Energia Primaria di Song Qingfeng.


Visto che era di fretta mentre stava fuggendo dalla Grande Villa, non aveva raccolto i cadaveri dei due vecchi all’Heaven realm del clan Jie per assorbire le loro Energie Primarie.


Ovetto se ne era lamentata spesso. Anche se Chu Feng sapeva che non lo stava biasimando e lo faceva scherzosamente, gli dispiaceva comunque. Così stavolta aveva cercato di rimediare.
        

