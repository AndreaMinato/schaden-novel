---
weight: 4150
title: Capitolo 415 - Vecchio Barbone
pubDate: 2024-06-08T21:13:16.393Z
tags:
    - mga
---
                
CAPITOLO SPONSORIZZATO ringraziamo Weed!
43 Capitoli in coda 0/3€
da editare
-Schadenfreude


Mentre faceva i suoi massacri, Chu Feng saccheggiò molte risorse. Durante quel periodo di tempo partecipò anche ad uno scambio clandestino della Provincia Qin.


I cosiddetti scambi clandestini era un luogo in cui grandi organizzazioni ed esperti della Provincia Qin commerciavano. Molti oggetti erano stati ottenuti illegalmente, ma erano comunque molto preziosi. Erano tesori del mercato nero, per questo era uno scambio clandestino.


Durante questo evento Chu Feng aveva venduto le paia di Armamenti Élite artificiali che Jie Yan aveva donato a Song Qingfeng. Aveva ottenuto cinquantamila Perle Profound, era evidente che, nonostante fossero un’imitazione, erano oggetti inestimabili.


Eppure il clan Jie aveva donato oggetti del genere alle quattro organizzazioni. Evidentemente avevano proprio intenzioni di trarli dalla loro parte, questo comprendeva anche la Valle del Dio della Spada.


Ma a Chu Feng non importava quanto fossero amichevoli i loro rapporti. Era contento di aver tratto un buon guadagno dagli Armamenti Élite e, insieme alle Perle Profound di Song Qingfeng, forse avrebbe potuto arrivare al sesto livello del Profound realm.


Solo dopo aver usato un milione e centocinquantamila Perle Profound Chu Feng era riuscito a passare dal terzo al sesto livello. Al momento il suo dantian era completamente vuoto, era come un pozzo senza fondo che aspettava di essere riempito di risorse.


Il ragazzo sapeva che, anche se era solo ad un passo di distanza dal settimo livello, sarebbe stato estremamente difficile. La quantità di risorse necessarie erano terrificanti, sarebbero stati diversi milioni di Perle Profound.


Quel giorno Chu Feng aveva ucciso un altro gruppo di discepoli della Scuola delle Stelle appendendo i loro corpi a degli alberi. Dopo aver lasciato il messaggio “uccisi da Chu Feng”, si mise un cappello a cono, entrò in una città e andò a riposarsi e a mangiare.


Anche se al momento era ricercato, Chu Feng non aveva paura. Invece voleva incontrare altri uomini delle sei organizzazioni, li avrebbe uccisi tutti se fossero stati più deboli di lui.


Se fossero stati troppo forti avrebbe potuto usare il Drago che Viaggia per i Nove Cieli per scappare immediatamente. Il problema era che fino ad ora non aveva incontrato nessun avversario difficile.


“Ehi, che hai detto? Un altro gruppo di discepoli e Anziani della Scuola delle Stelle sono morti e la frazione che hanno creato nella Provincia Qin è stata completamente distrutta da lui?”


“Ho sentito che Chu Feng è un macellaio, un demone. Le sei organizzazioni sono state davvero sfortunate ad irritarlo.”


“Ahh, se perfino loro non possono fargli nulla, allora Chu Feng non sarà impareggiabile in futuro? Se continua così diventerà un secondo Drago Azzurro?”


“A proposito, ho sentito che Chu Feng proviene dalla Provincia Azzurra. Il Fondatore Drago Azzurro non proviene anche lui dalla Provincia Azzurra? Perché producono un mostro dopo l’altro?”


“Sì! È rimasta dormiente per diversi secoli, ma ora spunta fuori un mostro terrificante come Chu Feng nonostante non avessero avuto un solo esperto dell’Heaven realm nei loro confini.”


“Non solo Chu Feng, non c’è anche una persona di nome Zhang Tianyi? Quel Zhang Tianyi sembra ancora più potente di Chu Feng. Molto tempo fa aveva già sconfitto Song Qingfeng, Liu Xiaoyao, Bai Yunfei e Tang Yixiu.”


“Nonono, da quello che vedo è Chu Feng il più forte. Nonostante Zhang Tianyi li abbia sconfitti, Chu Feng li ha uccisi! Inoltre allora aveva la stessa coltivazione ed età di Song Qingfeng e degli altri.”


“Ma Chu Feng è diverso! Ha sconfitto coltivatori al primo livello dell’Heaven realm al settimo livello del Profound realm. È perfino giovane! È davvero anormale.”


“Perché importa chi è il più forte? Entrambi provengono dallo stesso paese dopotutto. Comunque la Provincia Azzurra è scioccante, dopo essere rimasta dormiente per diversi secoli, sono apparsi due persone spaventose. Sono destinati a seminare caos nelle Nove Province.”


Nella taverna, mentre la gente mangiava, tutti non facevano altro che discutere di Chu Feng con entusiasmo.


Il ragazzo beveva vino e mangiava un po’ di scarne e ascoltava i racconti degli altri. Era piuttosto interessante.


In realtà recentemente ci era abituato ormai, perché non importava dove andasse, tutti parlavano di lui.


“Umpf, Chu Feng è spacciato ora.”


Proprio in quel momento un uomo alto entrò e sbatté un manifesto sul tavolo.


Dopo aver sentito quelle parole, qualcuno chiese con curiosità:“Fratello, perché dici così? Che i capi delle sei scuole siano scesi in campo?”


“I capi delle scuole? È arrivata una persona ancora più potente! Guardate tutti.” L’uomo puntò il dito verso il manifesto.


“Cielo! Cos’è?!” Dopo che gli avventori si avvicinarono e videro il contenuto del manifesto, ne furono tutti scioccati. Non riguardava un ricercato, ma un assassino.


“È il Vecchio dalle Cento Facce! Il Vecchio dalle Cento Facce è l’assassino numero uno nelle Nove Province! È sceso in campo per Chu Feng?”


“Questa è una brutta notizia per Chu Feng. Ho sentito che questo Vecchio dalle Cento Facce sia estremamente potente. Nessuno dei suoi obiettivi è rimasto vivo.” Dissero con stupore.


“Naturalmente! Il manifesto messo dalle organizzazioni non significa granché, ma se esce fuori quello del Vecchio dalle Cento Facce, allora a quanto pare Chu Feng è spacciato. Credo che ben presto si parlerà di come sarà morto per mano del vecchio.” Disse con sicurezza l’uomo alto.


“Il Vecchio dalle Cento Facce?” Dopo aver sentito le discussioni di quegli uomini, Chu Feng sorrise lievemente e non li prese in considerazione.


A parte Jie Xingpeng, quasi nessun altro poteva farlo spaventare perché nessuno poteva catturarlo. Anche se fossero i capi delle cinque grandi scuole, sarebbe stato inutile, figuriamoci il Vecchio dalle Cento Facce.


“Sciò, sciò! Maledetto mendicante, smamma! Non disturbare gli affari della taverna.”


“Mio signore, non può essere caritatevole e darmi un po’ di cibo? Non ho mangiato per tre giorni!”


All’entrata risuonarono delle grida. Il cameriere stava puntando il dito verso un vecchio mendicante pieno di ulcere per tutto il corpo, stava gridando per scacciarlo via, ma il mendicante stava battendo la testa a terra e implorava.


Chu Feng lo sondò con il Potere Spirit. Nel suo corpo non c’era la minima traccia di coltivazione. Era una persona normale che non aveva mai coltivato prima, inoltre sembrava davvero affamato. Aveva lo stomaco vuoto e se avesse continuato così, probabilmente sarebbe morto di fame.







