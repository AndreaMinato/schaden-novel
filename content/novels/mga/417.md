---
weight: 4170
title: Capitolo 417 - Gara di Astuzia
pubDate: 2024-06-08T23:13:16.393Z
tags:
    - mga
---
                
CAPITOLO SPONSORIZZATO ringraziamo Weed!
41 Capitoli in coda 0/3€
da editare
-Schadenfreude


“Un intento omicida del genere non si forma in uno o due giorni. Solo dopo aver ucciso innumerevoli esperti puoi possedere un intento omicida di questo tipo. Così questo è l’assassino più potente?”


Perfino Chu Feng si accigliò perché sentiva che il Vecchio dalle Cento Facce non era affatto da sottovalutare. Aveva davvero la forza di ucciderlo.


“In tal caso esaudirò il tuo desiderio, ti farò vedere la forza della mia Ascia Fantasma Asura.”


Chu Feng sorrise freddamente, poi brillò una luce nella sua mano destra. L’ascia era comparsa nel suo palmo. Allo stesso tempo la mosse e una scia di luce nera sfrecciò verso il vecchio.


La taverna non era davvero grande e l’assassino non aveva quasi spazio per schivare, tuttavia non si fece prendere dal panico. Evocò una Formazione Spirit color blu di fronte a lui.


*boom*


Risuonò un’esplosione. La barriera del vecchio aveva bloccato la lama nera di Chu Feng, ma mentre la fronteggiava, Chu Feng si era già voltato e aveva tirato fuori un talismano d’attacco. Frantumò la Formazione Spirit del Vecchio dalle Cento Facce e volò fuori dalla taverna.


Quell’assassino non era da sottovalutare. Sarebbe stato molto difficile affrontarlo e quindi conveniva scappare visto che non aveva la sicurezza di uscirne vincitore. Fin dall’inizio non aveva avuto davvero intenzione di affrontarlo.


“Me**a. Ha creato diverse Formazioni Spirit in anticipo.”


Tuttavia, proprio quando uscì dalla taverna, Chu Feng si fermò perché scoprì con stupore che al di fuori c’erano altre barriere. Evidentemente il Vecchio dalle Cento Facce le aveva preparate prima.


Ce n’erano almeno una decina e sigillavano la città, imprigionando Chu Feng.


“Che moccioso astuto, comunque come potrei non aver preso delle precauzioni prima dato che ho visto la tua velocità terrificante?” Risuonò di nuovo la risata del Vecchio dalle Cento Facce.


“Mi hai visto prima?” Chu Feng aggrottò le sopracciglia. Sembrava che l’assassino avesse compreso chiaramente le sue capacità.


“Ahah, sono il padrone della casa dell’estasi e dell’ebbrezza. Quel giorno, quando hai combattuto contro Song Qingfeng e gli altri, ero in disparte a guardare. Conosco già le tue tecniche.”


“Hai padroneggiato due Tecniche Segrete. Una è un’armatura verde che può proteggerti, l’altra è l’artiglio di una tigre dal potere devastante. Comunque sei troppo debole e non sei ancora in grado di usare il vero potere di queste tecniche impareggiabili. Ora il tuo punto forte dovrebbe essere la velocità visto che hai padroneggiato quella tecnica che sembra un drago.”


“È molto veloce, non ho mai visto un’abilità del genere, quindi credo che sia una tecnica di livello 9.”


“Tuttavia, anche se è veloce, è adatta solo ad inseguire e a scappare. Non può essere usata liberamente in battaglia.” Disse con indifferenza il Vecchio dalle Cento Facce.


“Ahah, hai visto bene le mie abilità, ma dato che sai che posso scappare molto velocemente, credi di potermi prendere?” Disse Chu Feng.


“Stai dicendo che la mia velocità nel creare Formazioni Spirit non è rapida quanto te?” Chiese sorridendo l’assassino.


“Provaci e lo saprai.”


*whoosh*


Chu Feng gridò e il drago azzurro sotto di lui era già volato così velocemente da diventare una linea di luce.


Allo stesso tempo il Vecchio dalle Cento Facce cercò di avvolgere delle barriere per imprigionare Chu Feng, ma non ci riuscì.


“Sei abbastanza veloce, ma se rimpicciolissi la Formazione Spirit che ti sta sigillando, dove potresti andare?”


Il Vecchio dalle Cento Facce non era agitato. Non inseguì più Chu Feng. Atterrò e iniziò a cambiare le Formazioni Spirit che aveva già creato.


In effetti la barriera che aveva preparato in origine cominciò a rimpicciolirsi velocemente. Chu Feng divenne come un uccello in gabbia perché non aveva più spazio per volare.


“Ahah, corri! Continua a correre! Vediamo come continuerai a correre!” Vedendo che il ragazzo era costretto a volare sempre più in basso, l’assassino rise fragorosamente.


“Dannazione, dannazione!” Chu Feng iniziò ad attaccare la barriera cercando di scappare, se avesse continuato così non avrebbe avuto modo di scappare e sarebbe stato ucciso facilmente dal Vecchio dalle Cento Facce.


Ma fu inutile, non solo era molto abile, perfino le Formazioni Spirit che aveva creato erano particolarmente salde e Chu Feng non riusciva a romperle.


“Arrenditi, per impedirti di scappare ho affinato un bel po’ di Rocce Spirit per quelle Formazioni. La loro robustezza supera ogni tua immaginazione.”


Mentre parlava, il Vecchio dalle Cento Facce smise di modificare la formazione e spiccò il volo.


A causa della distanza poteva già attaccare liberamente. Ad una distanza del genere, non importava quanto fosse veloce il ragazzo, sarebbe stato nel suo raggio d’azione.


“Muori.”


L’assassino evocò delle catene Spirit che si intrecciarono l’una con l’altra per diventare una grossa mano sinistra come un serpente che cercò di afferrare il ragazzo.


“Dannazione.” Chu Feng virò frettolosamente per schivarla, quella formazione non poteva essere sottovalutata. Se fosse stato catturato, probabilmente sarebbe stato schiacciato.


“Ahah, scappa! Continua a scappare! Vediamo per quanto tempo riuscirai a scappare.” Il Vecchio dalle Cento Facce rise e stese l’altra mano. Un’altra grossa catena sfrecciò verso Chu Feng. Era come il gioco del gatto con il topo e il vecchio stava sorridendo ancora di più.


“Dannazione.”


In un posto così piccolo, anche se Chu Feng fosse stato più rapido, avrebbe avuto delle restrizioni. Le mani composte dalle Formazioni Spirit si stavano avvicinando sempre di più e ben presto l’avrebbero preso.


*whoosh*


Ma proprio quando stavano per afferrarlo, Chu Feng fece un lieve sorriso.


Ben presto strinse l’Ascia Fantasma Asura e virò il drago azzurro, inaspettatamente stava puntando al Vecchio dalle Cento Facce. La sua agilità era incredibile, sembrava non avesse alcuna restrizione.


Ad una tale distanza, sembrava quasi un fulmine. Arrivò di fronte all’assassino quasi in un batter d’occhio.


L’espressione del vecchio cambiò, ma non era una persona debole. Aveva notato le intenzioni di Chu Feng quasi subito dopo che il ragazzo si era voltato.


Così i suoi passi cambiarono e fece apparire dei Bagua. Divenne una scia di luce e schivò con cautela.


Era in grado di farlo perché aveva studiato il Drago che Viaggia per i Nove Cieli di Chu Feng. Conosceva la sua debolezza, non poteva svoltare bruscamente, se avesse cambiato direzione all’improvviso Chu Feng non avrebbe potuto raggiungerlo.


*whoosh*


Ma proprio quando stava schivando, notò che Chu Feng lo stava inseguendo come un’ombra. Come poteva avere una debolezza il Drago che Viaggia per i Nove Cieli? Chiaramente era stato padroneggiato completamente dal ragazzo.


Quasi in un batter d’occhio Chu Feng raggiunse l’assassino. Iniziò a menare fendenti dalla pressione terrificante senza trattenersi minimamente.



