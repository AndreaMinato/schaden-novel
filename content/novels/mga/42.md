---
weight: 420
title: Capitolo 42 - Uno Contro Cento
pubDate: 2024-05-24T08:13:16.337Z
tags:
    - mga
---


CAPITOLO SPONSORIZZATO, grazie mille per la donazione!
-Schadenfreude


"Cosa intendi?" Sentendo Su Mei, Chu Feng capì che la questione non sarebbe stata così semplice.


"Se non mi sbaglio quel grassone si chiama Liu Mang. Nonostante sia solo al terzo livello dello Spirit realm, è davvero il maestro dell'Alleanza Liu."


"L'Alleanza Liu è piuttosto forte. Ha almeno cento membri e tra di loro ci sono due esperti al settimo livello. Tra le molte alleanze nella corte interna, l'Alleanza Liu è almeno tra le prime dieci."


"C'è un motivo per cui della spazzatura come l'Alleanza Liu può reclutare così tanti membri. Sai su cosa conta?"


"Cosa?"


"Suo nonno, Liu Chengen, è il capo del dipartimento punitivo della corte interna della Scuola del Drago Azzurro. In più Liu Mang è il solo figlio rimasto nella famiglia Liu, così suo nonno lo vizia parecchio."


"Il motivo per cui Liu Mang ha degli esperti del genere è a causa di suo nonno. Nella corte interna, finché non uccidono, nessuno investigherà i crimini dei membri dell'Alleanza Liu. Questo è il motivo per cui possono essere così sfrontati." Spiegò Su Mei.


"Perché mi stai dicendo tutto questo?" Lo sguardo di Chu Feng divenne più solenne.


"Non puoi provocare l'Alleanza Liu. Ma posso aiutarti se ti unisci all'Alleanza Wings." Su Mei sorrise e disse.


"Siamo entrambi esseri umani e non c'è nessuno che non possa provocare. In più ti sbagli. Non sono io ad averlo provocato, è lui che sta irritando me."


"Apprezzo le tue buone intenzioni, ma questi sono gli affari della mia famiglia. In quanto uomo voglio occuparmene da solo." Dopo aver detto questo, Chu Feng gridò a Chu Gao, "Chu Gao, fammi strada!"


"Va bene!" Corsero velocemente verso l'Alleanza Liu.


"È davvero un bastardo. Testardo come un mulo." Guardando i due mentre se ne andavano, Su Mei mise il broncio. Ma dopo un po' di esitazione li seguì comunque.


In una certa area della corte interna c'era un'enorme residenza. Era la casa di Liu Mang ed anche il quartier generale dell'Alleanza Liu.


In quel momento fuori dall'Alleanza Liu erano radunati centinaia di discepoli e la quantità di spettatori continuò ad aumentare. Questo perché di fronte alle enormi porte dell'Alleanza Liu, c'erano una decina di discepoli esposti.


Erano pieni di ferite e sangue fresco scorreva sui loro corpi. Alcuni erano già svenuti.
Erano Chu Wei, Chu Cheng, Chu Zhen e gli altri.


"Presto guardate. L'Alleanza Liu sta maltrattando in questo modo dei discepoli. Nessuno se ne sta occupando?"


"Occupando? Chi se ne occupa? Il capo del dipartimento punitivo è il nonno di Liu Mang. Chi oserebbe affrontarlo? È praticamente uno dei padroni della corte interna!"


"Shh, abbassa la voce. Se lo sentono finirai come quelli lì."


"Ahh, che sfortuna, quelle due ragazze erano così belle, ma temo che saranno rovinate da Liu Mang."


I discepoli erano arrabbiati ma non osavano intervenire. Nonostante l'Alleanza Liu non fosse la più forte nella corte interna, il suo supporto era molto saldo.


"Cavolo. Quel Liu Mang sta cercando di morire."


Proprio in quel momento Chu Feng arrivò. Vedendo i membri della sua famiglia feriti in quel modo orribile, Chu Feng non riuscì a controllare la sua furia e si diresse direttamente verso l'Alleanza Liu.


"Fermo. Questo è il quartier generale dell'Alleanza Liu. Gli estranei non possono accedere." Vedendo che qualcuno si stava avvicinando, una delle guardie dei cancelli gridò con forza.


"Vai a farti fottere." Chu Feng fece un salto e atterrò quella persona con un calcio.


Dopodiché prese la guardia per il colletto e gli diede tre pugni in faccia. Il volto dell'uomo ormai era ricoperto di sangue e aveva il naso spaccato.


Infine Chu Feng lo lanciò come se fosse un sacco di patate che, dopo una bella piroetta, atterrò nel cortile dell'Alleanza Liu.


"Gente dell'Alleanza Liu, ascoltate. Liberate subito Chu Yue e Chu Xue, altrimenti distruggerò la vostra alleanza!"


La voce di Chu Feng era potente come il rombo di un tuono. Perfino le persone nella residenza dell'Alleanza Liu riuscirono a sentirla chiaramente.


"Cavolo. Chi è quel tipo? Osa sfidare l'Alleanza Liu in quel modo?"


"Non lo so. Non l'ho mai visto prima ma, a giudicare dalla sua età, dev'essere un nuovo arrivato di quest'anno."


"È davvero 'un vitello appena nato che non teme la tigre'. Osa sfidare l'Alleanza Liu da solo. Sembra che voglia suicidarsi."


In effetti, proprio quando Chu Feng aveva finito di parlare, le porte della residenza si aprirono con violenza. Cento persone uscirono di corsa.


Questi discepoli erano ancora giovani ed erano di costituzione alta e robusta. Non erano affatto male, il più debole era al quarto livello dello Spirit realm, mentre il più forte era al sesto livello.


"Chi è il bastardo che osa provocare la nostra alleanza in questo modo? Distruggetelo!"


Uno dell'Alleanza Liu guardò nel cortile e vide la guardia svenuta a terra. Non disse nulla e si avventò su Chu Feng.


"Oggi, quelli che oseranno intralciarmi ne subiranno le conseguenze."


Mentre affrontava i cento membri dell'Alleanza Liu, Chu Feng non arretrò minimamente. Sembrava una tigre infuriata e balzò verso l'esercito dell'Alleanza Liu.


Gli attacchi di Chu Feng erano estremamente violenti. Ad ogni tocco provocava gravi ferite e quelli colpiti sul serio crollavano istantaneamente. Ogni mossa faceva versare sangue ai suoi nemici ed era impareggiabile.


Di fronte a lui, non importava se uno fosse di quarto o sesto livello, nessuno riusciva a sopportare un suo attacco.
In un istante si sentirono risuonare ovunque ululati di dolore.


"Cielo, chi è quel tipo? Come fa ad essere così forte?"


"È spaventoso. A quest'età è così spietato. Quell'intento omicida agghiacciante è davvero terrificante."


Alla fine Chu Feng schiacciò l'Alleanza Liu.
Tutti i discepoli attorno rimasero sbalorditi e alcuni tremavano addirittura dalla paura.


Quei cento giovani uomini, quante volte avevano terrorizzato le persone usando il nome dell'Alleanza Liu? Di fronte a Chu Feng erano soltanto un gregge di pecorelle.


Di fronte ad una tigre, perfino i lupi sarebbero diventati sottomessi. Di fronte a dei demoni, perfino i malvagi sarebbero diventati gentili.


"Questo tipo. L'ho davvero sottovalutato."


Su Mei era in un angolo tra la folla e stava guardando la battaglia. La sua espressione non era più tranquilla.


Senza parlare della sua forza, era già così spietato a quest'età. Anche Su Mei non sarebbe stata in grado di fare una cosa del genere, dopotutto era ancora giovane.


Ma Chu Feng sì. E se non fosse stato per le regole della Scuola del Drago Azzurro, Su Mei era certa che il ragazzo avrebbe ucciso tutti quanti.


Questo significava che Chu Feng si stava ancora controllando ma il fatto che riuscisse a rimanere lucido in una situazione del genere lo rendeva ancora più spaventoso.


Se era già così alla sua età, come sarebbe stato da adulto? In quell'istante Su Mei vide Chu Feng sotto una luce completamente diversa.



