---
weight: 4210
title: Capitolo 421 - Maschera Magica
pubDate: 2024-06-09T03:13:16.394Z
tags:
    - mga
---
                
CAPITOLO SPONSORIZZATO, ringraziamo Weed!
38 Capitoli in coda 0/3€
da editare


“Altrimenti cosa?” Chu Feng sorrise spudoratamente, poi chiese con curiosità.


“Altrimenti… altrimenti ti ucciderò!” Zi Ling arricciò le labbra e nel suo sguardo limpido c’era una traccia di intento omicida.


“Ehhhh.” Chu Feng imprecò mentalmente perché Zi Ling sembrava proprio una ragazza guardinga. Inoltre, anche se aveva annunciato a tutti il suo amore per Chu Feng, sembrava un po’ imbarazzata.


Una ragazza del genere era molto difficile da trattare, Chu Feng non poteva forzarla, altrimenti tutto il suo duro lavoro sarebbe stato sprecato. Poteva solo persuaderla poco a poco, rompendo la linea difensiva di Zi Ling.


Fortunatamente la ragazza provava già dei sentimenti per lui. Anche se Zi Ling non li esprimeva, Chu Feng poteva sentirlo.
Così non la sollecitò, era sicuro che prima o poi sarebbe stata sua.


Inoltre dopo che aveva visto che Zi Ling non provava più diffidenza nei suoi confronti, doveva dire che le piaceva una ragazza come lei che era sinistra, carina e testarda. Sarebbe stato difficile non amarla.


“Perché stai sorridendo in quel modo?” Zi Ling gettò un’occhiataccia a Chu Feng, poi non gli prestò più attenzione. Guardò il cadavere del Vecchio dalle Cento Facce e mormorò:”Hai davvero ucciso il Vecchio dalle Cento Facce. Sei forte come al solito!”


Dopo essere arrivata davanti all’assassino, Zi Ling arricciò le labbra e disse:“Sì, lo hai anche ripulito per bene, ma ti sei perso una cosa.”


“Cosa mi sono perso?” Chiese confuso Chu Feng. Chiaramente aveva preso tutti i tesori del vecchio!


“Sai perché si chiamava Vecchio dalle Cento Facce? Perché poteva assumere cento aspetti e aure diverse. Così non poteva essere catturato ed era in grado di cogliere di sorpresa il nemico.”


“Il motivo per cui è riuscito a farlo non è stato perché contava su qualche Tecnica Misteriosa speciale. Contava su questo…”


Mentre parlava, Zi Ling stese la mano e afferrò il volto pieno di sangue del Vecchio dalle Cento Facce e affondò le dita nella sua carne.


*poof*


Zi Ling, la ragazzina crudele, aveva davvero fatto entrare le dita nel volto del Vecchio dalle Cento Facce e il volto dell’assassino emise un lieve bagliore.


Ben presto Zi Ling ritrasse la mano e una maschera semi-trasparente apparì nel palmo di Zi Ling e in quell’istante la faccia del vecchio cambiò. Anche se era comunque cosparsa di sangue, in effetti c’era stato un cambiamento.


“Questo è il tesoro più prezioso del Vecchio dalle Cento Facce. Non solo può trasformare il volto, può anche modificare l’aura e perfino uno Sciamano non è capace di accorgersi del cambiamento. Nasconde perfettamente l’aura.”


“Volevo questo tesoro prima, ma non potevo fare nulla visto che l’Assassino dalle Cento Facce aveva la maschera con sé. Quasi nessuno era in grado di trovarlo e perfino mio nonno non è riuscito ad acciuffarlo.”


“Ma ora è il tuo bottino.” Dopo aver finito di parlare, Zi Ling fece un cenno e lanciò la maschera a Chu Feng.


“Dato che ti piace così tanto, puoi tenerla.” Chu Feng sorrise con indifferenza e gliela rilanciò.


Vedendo questo, Zi Ling strizzò gli occhi e sorrise mostrando un’espressione così dolce da poter incantare una persona.


Poi si avvicinò a Chu Feng. Alzò il suo splendido visetto e gli disse:”Ne hai bisogno più di me, tienila.” Mentre parlava, Zi Ling mise la maschera sul volto del ragazzo.


*whoosh*


In quell’istante Chu Feng sentì un forte potere traente sul volto, come se la maschera stesse entrando nella sua pelle.


Il suo aspetto cambiò, sembrava un’altra persona. Anche se sembrava un giovane, era completamente diverso rispetto a prima e perfino la sua aura era stata modificata.


*whoosh whoosh whoosh*


Ben presto, fece cambiare ripetutamente i suoi lineamenti. Il tesoro poteva seguire i suoi pensieri e farlo ritornare al suo vero aspetto.


“Ahah, questo è davvero un buon tesoro!” Dopo aver visto quanto era meravigliosa la maschera, Chu Feng si entusiasmò. Pensò alla prima volta che aveva visto il Vecchio dalle Cento Facce usare quel tesoro e a quando non era riuscito a capire che era un coltivatore, doveva essere stato grazie a questa meravigliosa maschera.


E con un tesoro del genere, in futuro Chu Feng avrebbe potuto uccidere senza lasciare alcuna traccia. Nessuno avrebbe saputo ciò che aveva fatto ed era lo strumento migliore per commettere crimini.


“Naturalmente! Il motivo per cui il Vecchio dalle Cento Facce ha ottenuto la sua posizione è stato grazie a questo tesoro. Perfino mio nonno ha detto che questa maschera è uno strano tesoro.
Non sa nemmeno dove l’abbia ottenuta.” Disse con curiosità Zi Ling, che poi chiese:”Hai qualche piano?”


“Sì, sto per andare a fare visita alla Scuola del Dio del Fuoco.” Disse Chu Feng.


“Vuoi andare alla Scuola del Dio del Fuoco?” Dopo aver sentito queste parole, Zi Ling cambiò lievemente espressione, ma non era troppo sorpresa. Non chiese il motivo e disse direttamente:”Va bene, andiamo.”


“Zi Ling, hai davvero intenzione di seguirmi? Dovresti sapere quanto sarà pericoloso seguirmi in un momento come questo, vero?” Chiese il ragazzo.


Sentendo questa domanda, Zi Ling sorrise dolcemente e disse:”Sono solo sei scuole, che c’è da aver paura?”


“Figuriamoci loro, anche se sconvolgessi il cielo, e allora? Io, Zi Ling, ti accompagnerò comunque.”


*tum tum* Il cuore di Chu Feng sobbalzò due volte e rimase stordito, provò delle sensazioni indescrivibili all’improvviso.


Nonostante avesse già sentito parlare della determinazione di Zi Ling, dopotutto aveva solo sentito delle dicerie. Chu Feng non poteva determinare la loro veridicità, così non ci aveva creduto pienamente.


Il ragazzo ne fu commosso e non poté fare a meno che provare ancora più affetto per lei.


“Va bene, smettila di sognare ad occhi aperti. Dato che abbiamo deciso la nostra destinazione, partiamo velocemente.” Disse Zi Ling.


“Va bene. Mogliettina mia, sali sul drago!” Chu Feng sorrise con orgoglio, poi apparì un drago azzurro sotto di lui. Diede una pacca sul posto in cui si sarebbe seduta Zi Ling invitandola a sedersi.


Tuttavia, di fronte all’invito, Zi Ling gli diede un’occhiataccia, ma non disse nulla. Invece arricciò le labbra e disse:”La tua tecnica marziale non è male, ma dopotutto è una tecnica marziale. Dato che siamo di fretta, è meglio sedersi in questo.”


Mentre parlava, Zi Ling fece un cenno con la mano destra e una carrozza raffinata apparì nel suo palmo.


La carrozza era piccola, color verde giada ed estremamente bella.


In totale aveva dieci ruote e c’erano due corna di fronte, sembravano simili a quelle di un ariete e di un drago. Era splendida, ma maestosa. Sul tetto era raffigurato un animale strano, sembrava una Bestia Mostruosa, ma anche un simbolo.


Inoltre la carrozza emanava un’aura indistruttibile ed invincibile. Conteneva anche un potere unico.



