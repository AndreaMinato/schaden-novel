---
weight: 423
title: Capitolo 423 - Esporre un criminale
pubDate: 2024-06-09T05:13:16.394Z
tags:
    - mga
---


CAPITOLO SPONSORIZZATO, ringraziamo Weed!
36 Capitoli in coda 0/3€
da editare


-Schadenfreude


Nota Traduzione: il titolo (引蛇出洞) letteralmente significa “Tirare fuori un serpente dal suo buco”.


Chu Feng mantenne un basso profilo dopo che la gente della Dinastia Jiang iniziò ad intervenire. Da quando aveva ucciso il Vecchio dalle cento Facce, non era mai riapparso.


Di fronte a quella situazione, tutti iniziarono a fare ipotesi. Alcuni pensavano che Chu Feng temesse la potenza della Dinastia Jiang e non osasse essere troppo impetuoso, così si era nascosto.


Altri pensavano che, nonostante avesse vinto contro il Vecchio dalle Cento Facce, Chu Feng avesse subito gravi ferite e al momento si stesse riprendendo. Forse le sue ferite non erano guarite ed era morto.


Tuttavia, non avrebbero mai pensato che avesse lasciato la Provincia Qin e fosse arrivato nel territorio Song controllato dalla Scuola del Dio del Fuoco.


Dopo un po’ di tempo di osservazione, Chu Feng e Zi Ling trovarono la posizione delle tombe della scuola.


Tuttavia, visto che il capo della Scuola del Dio del Fuoco era a sorvegliare tutto quanto, perfino Chu Feng e Zi Ling non osarono entrare imprudentemente. Temevano anche loro un esperto al quinto livello dell’Heaven realm.


Tuttavia, dopo un po’ di giorni passati a studiare la conformazione della provincia Song e i movimenti della Scuola del Dio del Fuoco, Chu Feng e Zi Ling formularono un piano.


Quel giorno, usando la maschera magica, Chu Feng modificò il suo aspetto ed entrò nella Scuola del Dio del Fuoco.


“Hai detto che conosci la posizione di Chu Feng e che è nei confini della Provincia Song ora?” Disse uno dei gestori Anziani della Scuola del Dio del Fuoco con una coltivazione al terzo livello dell’Heaven realm. Dopo aver sentito le parole di Chu Feng era rimasto diffidente.


Dopo che i manifesti erano stati affissi, molti avevano cercato di imbrogliarli e avevano fornito delle informazioni false. Anche se fossero state vere, erano inutili, così gli Anziani della Scuola del Dio del Fuoco erano molto cauti.


“È vero! Ho visto Chu Feng! Al momento è nella catena montuosa delle bestie della Provincia Song.” Mentì il ragazzo con un’espressione convinta.


“Davvero? Come lo hai incontrato? E cos’hai visto? Parti dall’inizio.” Chiese con serietà il gestore Anziano. Allo stesso tempo fissò intensamente Chu Feng cercando qualunque cosa non tornasse.


“Quando l’ho visto sembrava malato. Il suo volto era pallido e smorto, la sua pelle era perfino un po’ viola. Stava lottando contro una Bestia Mostruosa all’ottavo livello del Profound realm nella catena montuosa.”


“All’inizio era in svantaggio, ma poi la sua aura è aumentata di colpo ed è arrivato all’ottavo livello del Profound realm. Inoltre è apparso del gas color azzurro sotto di lui. Era molto strano, sembrava un serpente o un drago. Comunque era molto veloce e non sono riuscito a vedere chiaramente i suoi movimenti prima che scomparisse. Quando è riapparso era arrivato in un’altra posizione.”


“Ma anche così non è riuscito a sconfiggere la Bestia Mostruosa. Visto che il corpo della Bestia Mostruosa era troppo robusto, non poteva ferirla, così ha tirato fuori un’ascia nera.”


“Era un’ascia spaventosa. Lunga due metri ed enorme. C’era un uncino sull’estremità della lama e quando Chu Feng la muoveva, aveva scagliato una lama di luce.”


“La lama era troppo potente. Ha spazzato via un bel po’ di alberi e contando sull’ascia ha ucciso la Bestia Mostruosa.”


“Tuttavia, dopo aver ucciso la Bestia Mostruosa, Chu Feng si è indebolito e si è appoggiato a terra per molto tempo. Poi si è nascosto nella caverna di una montagna e non è uscito per molto tempo, quando è entrato aveva anche creato delle Formazioni Spirit. Credo che stia coltivando in isolamento, così mi sono affrettato ad avvertirvi.”


Chu Feng si inventò delle storie piene di particolari, erano estremamente realistiche, sembrava che fossero accadute davvero.


Questo fece brillare gli occhi dell’Anziano della Scuola del Dio del Fuoco, perfino la sua espressione cambiò. Questo perché Chu Feng aveva detto molte cose di cui gli altri none rano a conoscenza.


Ad esempio il Drago che Viaggia per i Nove Cieli che Chu Feng aveva padroneggiato e l’aspetto dell’Ascia Fantasma Asura, insieme ad altri piccoli dettagli. La gente non poteva scoprirlo a meno che non vedesse personalmente Chu Feng.


“Aspetta un momento.” Così l’Anziano gestore andò a riferire le informazioni al suo superiore.


Dopo che il capo della Scuola del Dio del Fuoco ricevette questa notizia, ne fu scioccato e radunò frettolosamente tre Anziani della scuola e passò loro un tesoro. Li incaricò di portare venti Sciamani dal Mantello Grigio al picco del Profound realm di andare alla Catena Montuosa delle Bestie per catturare Chu Feng.


Il motivo per cui il capo della Scuola del Dio del Fuoco non era uscito di persona era perché non aveva potuto confermare la veridicità della notizia. Inoltre temeva anche che fosse un piano di Chu Feng per attirare il nemico al di fuori del suo territorio e approfittarsi di quest’occasione per attaccare di sorpresa la Scuola del Dio del Fuoco.


Nota traduzione: “attirare il nemico al di fuori del suo territorio” (调虎离山) letteralmente “attirare la tigre fuori dal suo territorio tra le montagne”.


Dopotutto non sapeva come si fosse ammalato Chu Feng. Perché il ragazzo che aveva un potere combattivo innaturale non era in grado nemmeno di sconfiggere una Bestia Mostruosa all’ottavo livello del Profound e aveva dovuto usare tutta la sua forza per sconfiggerla?


Il capo non sarebbe intervenuto personalmente prima di chiarire la questione.
Inoltre, se fosse stato vero, sarebbe stato facile per tre esperti all’Heaven realm catturare Chu Feng. Inoltre tra di loro ce n’era uno anche al terzo livello, un combattente di massimo livello nell’intero continente delle Nove Province.


Insieme a venti esperti Sciamani dal Mantello Grigio che avevano tutti oltre sessant’anni, non ci sarebbero stati problemi ad aprire le Formazioni Spirit che aveva formato Chu Feng. Così il capo della Scuola del Dio del Fuoco era abbastanza sicuro di poter catturarlo se l’informazione fosse stata vera.


Quindi, grazie all’inganno di Chu Feng, uscirono un Anziano al terzo livello dell’Heaven realm, due al primo livello dell’Heaven realm e venti Sciamani dal Mantello Grigio allo stesso tempo. Si diressero verso la Catena Montuosa dele Bestie.


Nonostante non fossero un grande gruppo, i venti Sciamani erano lenti visto che le loro coltivazioni erano ancora al Profound realm. Quindi poterono solo usare le Aquile Testabianca come mezzo di trasporto.


Inoltre la Provincia Song era molto grande e dato che la Catena Montuosa delle Bestie era piuttosto lontana dalla Scuola del Dio del Fuoco, solo dopo diversi giorni arrivarono a destinazione.


“Amico, hai detto che Chu Feng sta coltivando in isolamento qui, ma perché non c’è una caverna qui? Non ci sono nemmeno Formazioni Spirit.” Un Anziano al primo livello dell’Heaven realm accanto a Chu Feng lo interrogò.


Aveva la sensazione di essere stato ingannato visto che non aveva ancora scoperto tracce di una battaglia o Formazioni Spirit.


“Chu Feng è qui! Non lo vedi?” Il ragazzo mostrò un’espressione innocente.


“Assurdità! Dov’è? Perché non lo vedo?” L’Anziano divenne ancora più furioso. Aveva già capito di essere stato raggirato.


“Vecchio cieco, lo vedi ora?” All’improvviso Chu Feng gli afferrò la testa con una velocità fulminea. Allo stesso tempo il suo aspetto tornò alla normalità.



