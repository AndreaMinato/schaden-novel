---
weight: 4260
title: Capitolo 426 - Tornare nella Scuola del Dio del Fuoco
pubDate: 2024-06-09T08:13:16.395Z
tags:
    - mga
---


CAPITOLO SPONSORIZZATO, ringraziamo Weed!
33 Capitoli in coda 0/3€
-Schadenfreude


“Chu Feng, mio nonno mi ha anche detto che esiste solo la sconfinata regione del mare dell’Est, ma anche le regioni del Mare Occidentale, Settentrionale e Meridionale.!


“Al centro di questi grandi territori c’è una landa misteriosa, un paradiso per i coltivatori e un luogo in cui tutti i geni aspirano di entrare.”


“In quella terra misteriosa, mio nonno ha detto che i Corpi Divini non sono nemmeno così rari perché è un luogo in cui si radunano tutti i geni. Lì conta solo la forza e possono sopravvivere solo le persone più potenti.”


“Tuttavia, nemmeno mio nonno ne sa molto perché non è mai andato lì.”


“È un posto leggendario, non credere di poterci andare subito. Comunque mio nonno ha detto che esiste davvero perché molti esperti sono andati lì.”


“Questo mondo è troppo vasto, così vasto da superare la nostra immaginazione. Ci sono anche troppi coltivatori potenti.”


“Nelle Nove Province è come se vivessimo in un villaggio di montagna desolato in cui le persone non vogliono andare. La gente qui si accontenta facilmente, ma non sanno che esiste un livello ben oltre al loro. Vivono soddisfatti in questa piccola terra.”


“Quindi non possiamo essere arroganti, non possiamo sentirci orgogliosi solo perché abbiamo un grande talento in questo territorio.”


“In realtà, stiamo paragonando i nostri fisici e poteri speciali ad un cumulo di spazzatura dallo scarso talento. Non importa quanto ci loderanno o avranno paura di noi, è inutile perché la gente di questo posto è debole. Sono persone che non possono uscire da questo continente.”


“E tu ed io siamo destinati ad andarcene da questo territorio. Non solo dovremo entrare nella Regione del Mare Orientale, dovremo anche andare in quella misteriosa landa leggendaria.”


“Non ha significato essere considerati dei geni qui perché è normale. Con il loro misero talento non dovrebbero vederci come geni, ma come dei.”


“Ciò che dobbiamo fare è diventare geni agli occhi della gente della Regione del Mare Orientale e di quella terra misteriosa. Solo allora non saremo schiacciati dagli altri dopo che entreremo in un paese popolato da coltivatori potenti.” Disse con serietà Zi Ling.


Chu Feng era pieno di emozioni, il suo sangue stava perfino ribollendo e si sentiva come se fosse bruciato da delle fiamme ardenti.


Anche se Ovetto gli aveva sempre ricordato che questo posto era solo la punta dell’iceberg del mondo e che c’era sempre un livello superiore, Chu Feng non ci aveva mai pensato davvero. Aveva sempre considerato solo le Nove Province.


Ma dopo aver sentito le parole di Zi Ling, si era finalmente reso conto di quanto fosse vasto il mondo e quanto fosse grande la quantità di coltivatori.


Sapeva che qui era considerato un genio anormale, ma forse agli occhi degli altri continenti era un normale pezzo di spazzatura.


Così Chu Feng si riempì di spirito combattivo, finalmente sapeva quale direzione prendere. Avrebbe dovuto diventare potente, ancora più potente perché era destinato a lasciare le Nove Province.


Il suo obiettivo non era la Regione del Mare Orientale, ma il centro di questo mondo pieno di talenti. La landa misteriosa dove solo i veri geni potevano sopravvivere.


“Se Zi Ling proviene dalla Regione del Mare Orientale, allora io da dove vengo?”


“I miei genitori, la mia famiglia, dove siete? Siete ancora vivi?” Chu Feng guardò il cielo e desiderò ancora di più lasciare questo continente e dirigersi verso una nuova terra.


“Va bene. Chu Feng, il tempo è quasi scaduto. Andiamo nella Scuola del Dio del Fuoco. Dopo aver attirato fuori il capo, saccheggeremo tutta la loro scuola e faremo soffrire loro le conseguenze di ciò che hanno fatto.” Disse sorridendo dolcemente Zi Ling.


“Sì, è il momento di fargliela pagare.” Anche Chu Feng sorrise con uno sguardo un po’ sinistro.


Ben presto i due salirono sulla Splendida Carrozza dirigendosi verso la Scuola del Dio del Fuoco, bisognava ammettere che l’Armamento Élite era davvero veloce.


Quando arrivarono a destinazione, i messaggeri non erano ancora arrivati. I due dovettero aspettare due giorni prima che tornasse alla Scuola del Dio del Fuoco.


Chu Feng e Zi Ling capirono che era arrivato perché la Scuola del Dio del Fuoco iniziò a tremare all’improvviso.


Poi il capo spiccò il volo seguito da undici esperti all’Heaven realm che sfrecciarono velocemente verso la Catena Montuosa delle Bestie, nel gruppo c’era anche l’Anziano messaggero.


Dopo che se ne andarono, per evitare imprevisti, Chu Feng e Zi Ling aspettarono per metà giornata e vedendo che il capo ancora non tornava, si calmarono e si intrufolarono nel luogo in cui era la tomba.


La tomba della Scuola del Dio del Fuoco era davvero enorme, normalmente erano costruite sottoterra, ma questa era per metà sopra il livello della terra e metà al di sotto.


Nella sezione superiore c’erano grandi palazzi. Al di fuori c’erano mura spesse ed alte. Dall’esterno quel posto sembrava una città e ai cancelli c’era scritto:”Cimitero della Scuola del Dio del Fuoco” (火神陵园).


Di fronte all’ingresso c’erano due discepoli principali, entrambi avevano una coltivazione al Profound realm. Stavano in piedi dritti come giavellotti e non si muovevano di un pollice.


Ma Chu Feng e Zi Ling sapevano che non erano gli unici guardiani della tomba. La Scuola del Dio del Fuoco teneva molto al suo cimitero e aveva messo di guardia circa mille discepoli principali.


Gli allievi di guardia erano l’élite tra i discepoli principali. Quasi tutti avevano una coltivazione al Profound realm o comunque al picco dell’Origin realm.


Insieme a loro c’erano anche cento Anziani della corte principale. La loro coltivazione era superiore, erano tutti negli stadi avanzati del Profound realm. La maggior parte era al settimo livello del Profound realm e alcuni erano al nono livello, davvero al picco del Profound realm.


A parte queste potenti guardie, c’erano anche strati di Formazioni Spirit e ogni sorta di meccanismo.


C’erano perfino delle campane di allarme. Chiunque avesse osato intrufolarsi nel cimitero, se fosse stato scoperto, le guardie avrebbero suonato le campane e tutta la Scuola del Dio del Fuoco sarebbe accorsa.


Quindi per non allertare inavvertitamente il nemico, i due avrebbero dovuto fare attenzione. Non solo avrebbero dovuto uccidere tutti le guardie del cimitero, avrebbero dovuto farlo prima che facessero qualche rumore o suonassero la campana d’allarme.


Nota Traduzione: ”allertare inavvertitamente il nemico” (打草惊蛇) letteralmente “battere l’erba per spaventare il serpente”.

