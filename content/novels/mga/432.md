---
weight: 432
title: Capitolo 432 - Molto Premurosi
pubDate: 2024-06-09T14:13:16.396Z
tags:
    - mga
---


CAPITOLO SPONSORIZZATO, ringraziamo Weed!
28 Capitoli in coda 0/3€
-Schadenfreude


Nota Traduzione: il titolo (都很善解人意) significa letteralmente “entrambi molto abili nel capire il punto di vista dell’altro”.


“Oh? Non ci sei riuscita di nuovo?” Quando finì di raffinare l’ultima Perla Origin e uscì dalla caverna della montagna, Chu Feng scoprì che Zi Ling era seduta all’entrata di un’altra grotta. Guardando la sua espressione abbattuta, chiaramente doveva aver fallito.


“Sta zitto, credi che avanzare nell’Heaven realm sia così facile?” Zi Ling gli diede un’occhiataccia, poi disse:”Ora perfino la Dinastia Jiang ci sta cercando. Ho sentito di quella principessa Jiang Yini da mio nonno.”


“L’ha incontrata mentre stava coltivando in un luogo pericoloso. È il talento numero uno nella giovane generazione della Dinastia Jiang. Quando l’ha incontrata era già al quinto livello dell’Heaven realm, sono sicura che molto probabilmente ha già raggiunto il sesto livello dell’Heaven realm ormai.


“Inoltre i metodi di ricerca della Dinastia Jiang sono formidabili. Se Jiang Yini ci troverà, temo che non avremo molta fortuna. Che ne dici… di lasciare le Nove Province e andare nella Regione del Mare Orientale?”


“Regione del Mare Orientale? È lontano?” Chiese Chu Feng.


“Lontano! Naturalmente è lontano. Dovremmo superare molti paesi, alcuni popolati, altri deserti. Dovremmo anche oltrepassare diversi territori di mare prima di arrivare a destinazione. Con la velocità della mia Splendida Carrozza ci vorrebbero probabilmente sei mesi.” Disse Zi Ling.


“Sei mesi?” Dopo aver sentito quelle parole, Chu Feng rinunciò subito all’idea. Ci sarebbe voluto un anno per andare e tornare. Non poteva sprecare tempo, non poteva permetterselo.


Vedendo che Chu Feng sembrava in difficoltà, Zi Ling chiese confusa:”Cosa c’è?”


“Ad essere sincero, per ora non posso andarmene dalle Nove Province.” Disse Chu Feng.”


“Perché? Hai qualcosa da fare? O credi che la tua coltivazione non sia sufficiente?” Chiese Zi Ling.


Vedendo l’espressione preoccupata della ragazza, Chu Feng non poté continuare a nasconderle il motivo della sua riluttanza, così le disse tutto di su Rou e Su Mei e del metodo per salvarle.


Dopo aver sentito questo, Zi Ling si ammutolì. Il suo sguardo divenne assorto, nessuno sapeva cosa stesse pensando.


“Zi Ling, non avrei dovuto nascondertelo, mi stai biasimando perché non te l’ho detto prima?”


“Idiota, che stai dicendo? È normale che un uomo abbia tre o quattro mogli. Come potrei biasimarti per questo?”


“Io, Zi Ling, ho detto che ti approvo, questo non cambia. Non importa che tipo di persona sei, ho già deciso che ti seguirò. Se vuoi salvare la gente comune, allora la aiuterò anche io. Se vuoi massacrare tutti quanti, allora diventerò una folle assassina insieme a te.”


“Inoltre avere un po’ di sorelle in più dovrebbe essere un’occasione felice. Le ragazze si conoscono meglio e sarebbe molto più interessante che vedere la tua faccia ogni giorno, no?” A quel punto Zi Ling mostrò un’espressione incredibilmente entusiasta.


Quando vide la sua reazione, il cuore agitato di Chu Feng si rilassò perché negli ultimi giorni aveva visto che Zi Ling era una persona estremamente fedele, avrebbe osato correre gravi pericoli insieme a lui.


Le piaceva sempre di più. Sperava di poterla sposare così da poter vivere insieme a lei.


“Allora, a cosa stavi pensando?” Chiese con un sorriso Chu Feng.


“Al riguardo, uh… stavo pensando ad una cosa audace, ma prima di avanzare all’Heaven realm non potrò farlo, quindi non te lo dirò per ora.” Zi Ling fece un sorrisetto.


“Tsk, mantieni ancora dei segreti. Sei troppo taccagna. Vabbè, vabbè, le ragazze sono sempre molto taccagne, come potete essere magnanime come noi uomini? Avanti, avanti, ti dirò un segreto.” Disse Chu Feng con fare misterioso.


“Che segreto?”


“Se dormiremo insieme forse la mia coltivazione aumenterebbe di molto.” Chu Feng disse parole spudorate con un’espressione serissima.


“Muori maledetto!!” Gridò infuriata Zi Ling preparandosi a dargli uno schiaffo.


Dopo essere stati insieme per qualche giorno, Chu Feng aveva già padroneggiato la tecnica dello schivare schiaffi in ogni momento e luogo. Così lo evitò di scatto e disse con un’espressione contrariata:”Ma è vero!”


“Anche quello che ho detto è vero, muori presto!” Zi Ling era davvero arrabbiata. Si precipitò su Chu Feng con uno scatto elegante.


Stavolta il ragazzo fu colto di sorpresa e Zi Ling gli pizzicò l’orecchio, poi torse il polso e dall’interno della caverna risuonò un grido simile all’ululato di un lupo o di uno spettro:”Aaaaaahhhh, salvatemi! La mia futura moglie sta cercando di uccidermi!!”


Solo dopo che lo tormentò per tutto il mattino Zi Ling si calmò. Si sedette sul ramo di un enorme albero mentre ondeggiava le sue splendide gambe bianche e sottili, stava mettendo il broncio come se fosse ancora arrabbiata con Chu Feng.


“Mogliettina mia, è l’ora di pranzo! I piatti di oggi sono… alligatore, tigre, orso, cinghiale, aquila e oca arrostiti. Cosa vuoi mangiare?” Risuonò il grido del ragazzo dal basso.


“Voglio mangiare qualunque cosa che non sia carne di bestia selvatica. Voglio del cibo delizioso che abbia un buon sapore e odore.” Disse Zi Ling.


“Cibo delizioso… non so come farlo!” Chu Feng si grattò la testa, poi balzò sull’enorme albero e si inginocchiò vicino a Zi Ling.


Disse facendole un sorrisetto:”Mogliettina mia, che ne dici se oggi ti porto fuori a mangiare?”


“Urrà! A mangiare cosa?” Dopo aver sentito quelle parole, Zi Ling iniziò a battere le mani e ad entusiasmarsi visto che era stanca del cibo che aveva mangiato finora.


“Andremo a mangiare qualsiasi cosa tu voglia. Salta sul mio drago!” Il ragazzo si sollevò in aria e apparì un drago azzurro sotto di lui. Dopo aver volato in cerchio due volte attorno all’enorme albero, si avvicinò a lei.


“Non c’è bisogno. Sei troppo lento, è molto meglio sedersi sulla mia carrozza.” Zi Ling scosse la testa.


“Che ne sai? È una questione di romanticismo. Dai salta su.”


Zi Ling esitò per un po’, ma poi saltò comunque sul drago.


Stavolta stese le braccia senza che Chu Feng la avvertisse e gli strinse la vita. Appoggiò anche il suo visino sulla sua schiena.


Chu Feng si rallegrò e mostrò un sorriso contento. Dopodiché il drago azzurro iniziò a volare tra le nuvole.


“Mogliettina mia, cosa vuoi mangiare?”


“Voglio mangiare brasato di maiale, affettato di carne speziato, pesce affumicato, pollo in umido…”


“Così sei un animale carnivoro.”


“Non ho mai detto di essere vegetariana.”


“Sai, ho già un pezzo di carne davvero delizioso qui.”


“Muori.”


“Ahhhhhh! Non ho ancora detto cos'è!”





