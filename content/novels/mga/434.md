---
weight: 4340
title: Capitolo 434 - Sorellona sei una dea
pubDate: 2024-06-09T16:13:16.396Z
tags:
    - mga
---
                
Capitolo regolare
27 Capitoli in coda 0/3€
-Schadenfreude


“Fratellone, da a me questi tesori! Mi piacciono davvero!” La mocciosa tra le braccia di Zi Ling stese la mano cercando di afferrarle.


“Fratellone, dammene una! Non va bene se scambio queste per una delle tue?” Il bambino spudorato offrì le pietruzze che aveva tirato fuori dalle sue tasche.


“Prendetele pure, ma ad una condizione. Non abbiamo mangiato per un giorno intero, chi dei vostri genitori può cucinare del cibo delizioso? Apparterranno a chi ci offrirà un pasto..” Disse Chu Feng.


Tutti i bambini si ammutolirono sentendo queste parole. Puntarono sguardi di ammirazione e invidia verso Erya.


“Ahah, ottimo! Le biglie saranno mie!” Eyra era così entusiasta che saltò giù dall’abbraccio di Zi Ling e disse:”I piatti di mia madre sono i più deliziosi! Sa come fare ogni cosa e sono i più buoni nel nostro villaggio!”


“Fratellone, sorellona, venite a casa con Eyra! Dirò alla mamma di farvi del cibo delizioso.” Mentre parlava, Eyra saltellava verso casa. Chu Feng e Zi Ling la seguirono.


La famiglia della ragazzina non era in pessime condizioni, considerando che era un piccolo villaggio, poteva essere considerata una famiglia abbastanza prospera. La madre di Eyra era molto amichevole. Dopo aver saputo che Zi Ling e Chu Feng non avevano ancora mangiato, iniziò subito a preparare un tavolo di prelibatezze per loro.


Nonostante fossero tutti piatti locali, la madre di Eyra era davvero abile, se non altro il suo cibo era molto più buono delle bestie che Chu Feng arrostiva.


Zi Ling e Chu Feng mangiarono con grande appetito, in particolare la ragazza che mangiò un bel po’, era evidente che fosse affamata.


Comunque era pur sempre una bellezza, Chu Feng era incantato da lei anche se mangiava come un lupo, sembrava comunque carina.


“Sorellona, sei davvero splendida come una dea!” Dopo che la mocciosa Eyra tornò a casa, sua madre le cambiò i vestiti e le lavò la faccia. Quando tornò pulita, la bambina divenne più carina e Chu Feng la trovò più piacevole da guardare.


“Oh Eyra, come possono esserci delle dee in questo mondo?” Disse Chu Feng. Essere ignoranti era davvero terrificante. Esistevano solo coltivatori, dove sarebbero le divinità? Meri coltivatori venivano scambiati per esseri sovrannaturali.


Chu Feng e Zi Ling ad esempio sarebbero stati definiti degli dei da Eyra se avessero mostrato le loro abilità.


Eyra batté i suoi occhioni innocenti e rispose:“Esistono! Se possono volare sono dei!”


“Va bene, se è così allora la tua sorellona sarebbe davvero una dea.” Scoppiò a ridere perché Zi Ling era capace di volare! Secondo le parole di Eyra non sarebbe stata una dea anche lei?


“In realtà anche mia sorella è una dea! È molto bella, ma sta viaggiando in un posto lontano, altrimenti potrebbe essere paragonata a te sorellona!” Mentre parlava, Eyra guardò sua madre e disse:”Mamma, quando tornerà la sorellona? Mi manca…”


“È andata via da pochi giorni. Stavolta andrà lontano quindi ci metterà molto tempo per tornare.” La madre di Eyra sorrise mentre accarezzava la testa di sua figlia, poi subito dopo disse ai suoi ospiti:”C’è un altro piatto che non è ancora finito, andrò a controllare.” La madre di Eyra si diresse verso la cucina mentre parlava.


Nonostante la bambina ingenua non avesse capito cosa c’era che non andava, Chu Feng e Zi Ling avevano visto chiaramente le emozioni della madre. La donna nascondeva una tristezza piena di impotenza.


Sicuramente la sorella maggiore di Eyra non stava facendo un semplice viaggio e doveva essere successo qualcosa in questo villaggio, altrimenti non ci sarebbero stati così tanti vecchi e donne che piangevano silenziosamente.


Così, dopo aver fatto un segnale a Zi Ling, Chu Feng seguì la madre di Eyra ed entrò in cucina. In effetti sentì dei singhiozzi, provenivano dalla donna.


“Cos’è successo? Dov’è andata la sorella maggiore di Eyra?” Andò a chiedere il ragazzo.


“Eh? Tu…” L’arrivo improvviso di Chu Feng sorprese la madre di Eyra, nel suo sguardo c’era stupore e un po’ di panico.


“Non ti preoccupare. Sono un coltivatore, se avete qualche difficoltà, sentiti libera di parlarmi. Forse posso aiutarvi.” Spiegò subito Chu Feng.


“Davvero? Sei un coltivatore?” La madre di Eyra era incredula. Dopotutto Chu Feng sembrava solo un bel giovane, anche se fosse stato un coltivatore, quanto sarebbe stato potente?


Così scosse la testa e disse:”Non ti preoccupare, non vorrei che venissi coinvolto in una questione del genere senza alcun motivo.”


*whoosh* Proprio in quel momento Chu Feng fece un cenno e una Formazione Spirit avvolse la donna. Poi afferrò la barriera, usò la Tecnica Imperiale Celeste e si sollevò verso l’alto, portando la madre di Eyra tra le nuvole.


“Ahhhhh!!” La velocità di Chu Feng era incredibile. Quando la donna riuscì a reagire, era già a diecimile metri in aria. Guardò il piccolo villaggio sotto le nuvole e gridò per la paura.


“Ora puoi dirmi ciò che è successo? Forse posso davvero aiutarti.” Chiese di nuovo Chu Feng.


In quell’istante la donna si riprese. Era stato il ragazzo a portarla lassù e lo guardò con occhi diversi, pieni di ammirazione.


In quanto persona comune, non capiva il mondo della coltivazione marziale ma ai suoi occhi i coltivatori capaci di volare erano esistenze paragonabili a divinità.


All’improvviso la madre di Eyra si inginocchiò e si prostrò davanti a Chu Feng unendo le mani:”Divinità, vi prego, salvate mia figlia, per favore salvate la gente del mio villaggio!”


“Se hai qualcosa da dire, prima alzati. Non ti ho già detto che ti avrei aiutato? Cos’è successo? Puoi dirmelo nel dettaglio?” Vedendo la sua reazione, Chu Feng la tirò su.


La madre di Eyra raccontò tutto quanto.


A trecento miglia di distanza dal villaggio c’era una catena montuosa e in quella zona c’era un gruppo di coltivatori che avevano creato una scuola.


Dovevano attuare un enorme progetto di costruzione e visto che mancavano dei lavoratori, erano andati a cercare uomini forti.


Gli abitanti del villaggio in grado di lavorare erano stati portati via e rimanevano solo vecchi e bambini. A causa del suo bell’aspetto, anche la sorella maggiore di Eyra era stata rapita.


Nel gruppo di coltivatori c’era anche un vecchio capace di volare e cambiare il tempo atmosferico come desiderava, così la gente del villaggio aveva creduto che fosse una divinità, non avevano osato sfidarlo. Poterono solo lasciare che portassero via gli uomini senza dire una sola parola.



