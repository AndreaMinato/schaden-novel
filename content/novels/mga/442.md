---
weight: 4420
title: Capitolo 442 - Furia
pubDate: 2024-06-10T00:13:16.397Z
tags:
    - mga
---
                
CAPITOLO SPONSORIZZATO, ringraziamo Weed!
19 Capitoli in coda 0/3€
-Schadenfreude


“Wuuuuuh” Zi Ling balzò tra le braccia di Chu Feng e lo strinse, non voleva lasciarlo mentre singhiozzava.


Nessuno si sarebbe mai immaginato che la quindicenne in grado di causare massacri su così larga scala, che aveva un Corpo Divino benedetto dal cielo, avesse un lato così fragile.


Chu Feng la abbracciò, stavolta non mosse le mani in modo indiscreto, accarezzò lievemente i suoi capelli morbidi per calmarla.


All'improvviso Zi Ling alzò il suo visino e disse con serietà:“Torniamo nella Provincia Azzurra, voglio vedere le due sorelle.”


“Sì.” Chu Feng accettò. Dopo che se n’era andato per così tanto tempo avrebbe sempre pensato a Su Rou e a Su Mei.


Così, quel giorno usarono la Splendida Carrozza per tornare nelle Nove Province.


La strada di ritorno non era troppo lunga, ma nemmeno così corta. Prima doveva entrare nella Provincia Tang, superare quella Yuang e alla fine entrare nella Provincia Azzurra. Avrebbe richiesto almeno due settimane di tempo.


Tuttavia, quando entrarono nella Provincia Tang, sentirono delle notizie sbalorditive.


Il giovane capo della Valle del Dio della Spada, Murong Yu, era stato ucciso da Zhang Tianyi e la “Divina Spada di Legno” era stata portata via da lui.


Questo scioccò il continente, nei pochi mesi in cui Chu Feng era scomparso, era tornata un po’ di pace, ma le azioni di Zhang Tianyi avevano causato un enorme trambusto, i due geni mostruosi e impavidi avevano di nuovo fatto la loro comparsa.


Ma Chu Feng sentì un’altra notizia che lo rese incredibilmente furioso.


La Valle del Dio della Spada si era infuriata, il padre di Murong Yu era uscito personalmente e aveva cercato Zhang Tianyi per il continente.


Dato che non era riuscito a trovarlo, aveva condotto un esercito della Valle del Dio del Fuoco nella Provincia Azzurra. Era andato nella Scuola del Drago Azzurro già spazzata via e fece delle azioni atroci.


Bruciò tutta la catena montuosa del Drago Azzurro e uccise tutti i cittadini nel raggio di diverse centinaia di miglia da essa. Era stato un massacro inumano.


Dopo aver massacrato persone che non avevano alcun rapporto con Zhang Tianyu e Chu Feng, il capo della Valle del Dio della Spada aveva perfino dichiarato che era colpa loro. Erano stati Zhang Tianyi e Chu Feng ad uccidere quelle persone. Le vittime dovevano solo biasimare di essere vissute entro i confini della Scuola del Drago Azzurro.


Le Nove Province ne furono sconvolte. Molti pensavano che il capo della Valle del Dio della Spada non aveva potuto sopportare la perdita di suo figlio e del tesoro, così era diventato pazzo.


Dopotutto quei cittadini non avevano alcun rapporto con Chu Feng e Zhang Tianyi. Erano stati massacrati solo perché vivevano entro i vecchi confini della Scuola del Drago Azzurro. Era troppo folle.


Inoltre la Tenuta del Principe Qilin rimase a guardare e non li fermò. Per questo erano stati disprezzati da molte persone nel continente e diverse persone la consideravano spazzatura. Avevano permesso alla Valle del Dio della Spada di commettere tali crimini senza dire nulla.


Ma per Chu Feng questo era ancora sopportabile. L’azione più efferata della Valle del Dio della Spada avvenne dopo.


Dopo aver compiuto quel massacro, perquisirono la catena montuosa del Drago Azzurro, trovarono le tombe degli Anziani e poi le scoperchiarono.


Dopodiché scoprirono il luogo in cui Chu Feng viveva in passato e arrivarono alla Città Pendente. Avevano scavato tutti i resti della famiglia Chu e avevano perfino inciso degli insulti sulle loro ossa, maledicevano i proprietari di quei resti sperando che si reincarnassero in cani e maiali per tutto il resto della loro vita.


Alla fine il capo della Valle del Dio della Spada aveva portato via tutti i resti e aveva anche fatto una dichiarazione: se Chu Feng e Zhang Tianyi avessero voluto riprendersi le spoglie, sarebbero dovuti andare nella Valle del Dio della Spada e li avrebbe aspettati lì. Se non fossero venuti entro un mese, avrebbe gettato i resti in una pozza di sterco così da maledirli per diecimila anni.


Dopo averlo saputo, Chu Feng si infuriò, era una cosa che non avrebbe mai potuto sopportare. Questo superava il limite, così giurò di annientare la Valle del Dio della Spada dalle Nove Province e fargliela pagare.


Profanare la memoria della sua famiglia non era ammissibile per lui. Specialmente del suo padre adottivo. Quanto era importante per Chu Feng? Ma nemmeno dopo la morte poteva rimanere in pace, come poteva non essere furioso?


“I draghi hanno delle scaglie posteriori che non possono essere toccate” e il punto debole di Chu feng era proprio la famiglia e le persone a lui care.


All’inizio quando Chu Feng era debole e qualcuno osava superare il limite, si sarebbe vendicato ignorando le conseguenze.


Al momento era ancora più potente, quindi la sua vendetta sarebbe stata ancora più crudele.


Dopo due settimane di viaggio veloce, Chu Feng tornò nella Provincia Azzurra. Il luogo in cui si diresse fu la Città Pendente.


“Valle del Dio della Spada, hai davvero un bel coraggio! Te la farò pagare, lo garantisco!!”


In quell’istante Chu Feng e Zi Ling erano sospesi a mezz’aria e stavano guardando la Città Pendente completamente annientata e le tombe scavate.


Erano le lapidi in cui era sepolta la sua famiglia. Ora erano tutte state scoperchiate e non rimaneva nulla. Ciò che avevano lasciato erano parole con un inchiostro speciale:”Chu Feng, spazzatura! Se ne hai il coraggio veni nella Valle del Dio della Spada!”


Chu Feng si infuriò così tanto che i suoi pugni scricchiolavano da quanto li stringeva. Stava perfino tremando e la sua sete di sangue divampò incontrollata.


Perché questo significava che le dicerie erano vere. I resti della famiglia Chu e degli Anziani della Scuola del Drago Azzurro erano stati davvero portati via dalla Valle del Dio della Spada.


*rumble rumble rumble*


Proprio in quel momento risuonarono dei rimbombi all’orizzonte, sembravano dei tuoni. Allo stesso tempo il cielo iniziò ad ondeggiare e un’aura estremamente potente si stava avvicinando.


Chu Feng e Zi Ling ne furono scioccati, pensarono perfino che la gente della Valle del Dio della Spada stesse per fare loro un agguato.


Ma quando osservarono bene la fonte del rumore, scoprirono che era un giovane di bell’aspetto.


Sopracciglia come spade, occhi brillanti ed espressione piena di spirito, era un giovane mascolino e perfetto. Solo con i suoi lineamenti avrebbe potuto attrarre molte donne.


La sua coltivazione non era bassa. Dalla sua età doveva essere un po’ più giovane di Jie Qingming e Xu Zhongyu, ma nonostante questo la sua coltivazione era superiore perfino a quella di Zi Ling, era al terzo livello dell’Heaven realm.


E proprio in quell'istante stava scattando verso Chu Feng e Zi Ling con una velocità fulminea.



