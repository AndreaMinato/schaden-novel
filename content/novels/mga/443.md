---
weight: 4430
title: Capitolo 443 - Zhang Tianyi
pubDate: 2024-06-10T01:13:16.397Z
tags:
    - mga
---


CAPITOLO SPONSORIZZATO, ringraziamo Weed!
18 Capitoli in coda 0/3€
-Schadenfreude


Il giovane era estremamente veloce e quasi in un batter d’occhio arrivò sopra la Città Pendente.


Era a mezz’aria con le mani dietro la schiena. Guardò impassibile i due ragazzi e disse:”Chu Feng, Zi Ling, vi aspettavo da molto tempo.”


“Chi sei?” Gridò Chu Feng.


“Credo che abbiate già sentito il mio nome prima. Sono un discepolo della Scuola del Drago Azzurro, Zhang Tianyi.” Disse il giovane.


“Sei Zhang Tianyi, Senior Zhang?!” Chu Feng si rallegrò sentendo quelle parole perché Zhang Tianyi era un discepolo della Scuola del Drago Azzurro. Aveva contribuito molto alla gloria dell’accademia e sarebbe sicuramente diventato un suo alleato.


“Senior Zhang? Credi di essere degno di chiamarmi in quel modo?” Ma chi avrebbe pensato che Zhang Tianyi si sarebbe accigliato e avrebbe emanato intento omicida.


“Senior Zhang, che ti abbia offeso in qualche modo?” Chiese perplesso Chu Feng. Era la prima volta che lo incontrava, non ci sarebbe dovuto essere alcun conflitto.


“Umpf. Hai suscitato la furia della Scuola Lingyun facendo distruggere la mia Scuola del Drago Azzurro. Fondamenta di oltre mille anni sono state distrutte in un istante, non ti vergogni di dire che sei un discepolo della Scuola del Drago Azzurro? Non ti vergogni di chiamarmi Senior?”


“Io, Zhang Tianyi, vendicherò la Scuola del Drago Azzurro e toglierò di mezzo un discepolo indegno come te.”


Mentre parlava, l’intento omicida emesso dal suo sguardo si intensificò sempre di più. Mosse la mano sinistra e formò un arco, mentre con la destra creò delle frecce. Subito dopo iniziò a scagliare innumerevoli luci, così tante da coprire il cielo e nel frattempo avanzò verso Chu Feng. Ciò che stava usando era l’Arco dalle Cento Trasformazioni.


*rumble rumble rumble*


All’attuale livello di Chu Feng, non poteva essere considerata una tecnica marziale forte, ma quando la usava Zhang Tianyi aveva un enorme potenziale distruttivo.


Diecimila frecce volarono nell’aria facendo contorcere lo spazio circostante. Lasciavano dietro di sé una scia nera, come se avessero squarciato il cielo. Il loro potere non era da sottovalutare.


“È davvero così forte?”


Chu Feng aveva anche lui perfezionato l’Arco dalle Cento Trasformazioni, ma aggrottò le sopracciglia perché aveva scoperto che il potere combattivo di Zhang Tianyi era davvero terrificante. Anche una tecnica così semplice poteva mostrare un potere terrificante nelle sue mani.


Se il Vecchio dalle Cento Facce che era al terzo livello dell’Heaven realm poteva essere considerato un re tra le persone del suo livello, allora Zhang Tianyi sarebbe stato il re tra i re. Era molto più forte dell’assassino.


“Vendicare? Hai davvero un bel tono. Vorrei proprio vedere di cosa sei capace visto che osi dire parole del genere.”


Zi Ling fece la sua mossa. Formazioni Spirit blu si espansero come onde e delle mura si condensarono a mezz'aria, squarciando il cielo.


Le barriere erano semitrasparenti e blu. Illuminate dal sole, sembravano bellissimi cristalli. Non erano da sottovalutare, davano una sensazione di indistruttibilità.


*bang bang bang bang*


Tuttavia, mentre le frecce volavano velocemente, le Formazioni Spirit che erano così impressionanti furono infrante come vetro dalle diecimila luci. I pezzi caddero dal cielo e scomparirono velocemente.


“Com’è possibile? Può davvero distruggere le mie Formazioni Spirit?”


Figuriamoci Chu Feng, perfino l’espressione di Zi Ling cambiò drasticamente e rimase a bocca aperta. I suoi bellissimi occhi mostrarono stupore.


Chi era Zi Ling? Aveva un Corpo Divino e il suo potere era aumentato di molto dopo essere arrivata all’Heaven realm.


Secondo le sue stime, avrebbe potuto sconfiggere coltivatori al quarto livello dell’Heaven realm. Se avesse usato tutte le sue forze, quelli al quinto livello non sarebbero riusciti a sconfiggerla. Avrebbe potuto rivaleggiare perfino con guerrieri al sesto livello. Il suo potere combattivo non era minimamente inferiore a quello di Chu Feng, poteva essere perfino superiore.


Ma cosa stava succedendo ora? Zhang Tianyi era chiaramente al terzo livello dell’Heaven realm, eppure era riuscito a rompere così facilmente le Formazioni Spirit di Zi Ling. Cosa significava? Significava che anche la forza di Zhang Tianyi era terrificante e superava almeno il quarto livello dell’Heaven realm, probabilmente anche il quinto.


“Hai proprio dei metodi particolari.” Di fronte al potente ed intrepido Zhang Tianyi, Zi Ling non ebbe altra scelta se non trattarlo sul serio. Mosse il palmo e la Splendida Carrozza apparì nella sua mano. Dopodiché la lanciò in aria mentre si espandeva rapidamente e apparì di fronte a Chu Feng e Zi Ling.


*dang dang dang dang* Gli attacchi di Zhang Tianyi erano davvero formidabili. Spingevano indietro perfino la Splendida Carrozza, le frecce dorate si scontravano con l'Armamento Élite emettendo dei rumori metallici.


“Vaiiiiiiiii!”


Zi Ling gridò e la Splendida Carrozza si avvicinò all’improvviso a Zhang Tianyi.
Si precipitò verso di lui con una potenza impareggiabile.


“Che bella carrozza. Per puro caso al momento mi manca un veicolo, prenderò questo!”


Di fronte alla potente Splendida Carrozza, Zhang Tianyi rise fragorosamente. Ben presto fece un cenno, la sua mano formò un artiglio e la stese. Uno strato di potere Heaven si scatenò, creando un’enorme mano ampia decine di metri che afferrò l’Armamento Élite.


“Me**a.”


Zi Ling imprecò perché aveva scoperto con stupore che il potere di Zhang Tianyi superava le sue aspettative.


In quell’istante il giovane stava lottando contro la Splendida Carrozza per cercare di domare il suo potere e prenderla.


“Spirito, vai!” Zi Ling fece apparire un Portale degli Spiriti e la sua fata ne uscì.


Dopo aver assorbito l’Energia Primaria, la coltivazione dello spirito era arrivata al terzo livello dell’Heaven realm.


Insieme al suo potere speciale, era molto più forte dei coltivatori comuni. Il suo potere era paragonabile al quarto livello dell’Heaven realm. In quel momento lo spirito brandiva una spada color oro ed emanava un’atmosfera particolare, attaccò senza esitare Zhang Tianyi.


“Questo è uno spirito? Davvero interessante. Bel tempismo. Fammi sperimentare quanto sono forti e leggendarie queste creature.”


Zhang Tianyi non aveva alcun timore di fronte allo spirito. Con una mano condensò potere Heaven e strinse la Splendida Carrozza, mentre con l’altra usò l’Arco dalle Cento Trasformazioni per condensare una spada, era pronto ad affrontare la fata del mondo degli spiriti con una mano.



