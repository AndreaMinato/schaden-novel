---
weight: 4470
title: Capitolo 447 - Verso la Valle del Dio della Spada
pubDate: 2024-06-10T05:13:16.398Z
tags:
    - mga
---


CAPITOLO SPONSORIZZATO, ringraziamo Weed!
20 Capitoli in coda, 0/3€ 
-Schadenfreude


“Dov’è l’antenato?” Dopo aver chiacchierato per un po’ con la folla che si era radunata attorno a loro, Chu Feng notò che il Fondatore Drago Azzurro non era presente.


“Oh. Sta rafforzando il potere della Formazione Sigillante. Recentemente la situazione di Su Rou e Su Mei sta diventando sempre più instabile.” Mentre parlava, una traccia di preoccupazione apparì sul volto di Zhuge Liyun.


Dopo averlo saputo, Chu Feng portò Zi Ling dalla formazione che sigillava le due sorelle. Gli altri li seguirono frettolosamente.


Una volta arrivati di fronte alla barriera, Chu Feng scoprì che il Fondatore Drago Azzurro in effetti stava incanalando potere nella formazione, ma forse perché era una coscienza, non riusciva a manipolare bene il suo potere.


“Senior, lasci che l’aiuti.” Vedendo questo, Zi Ling usò i metodi delle Formazioni Spirit per aiutarlo a rafforzare il potere della formazione.


“Uh?” Dopo averla vista, il Fondatore Drago Azzurro mostrò uno sguardo un po’ sorpreso.


Zi Ling era molto giovane, eppure era già diventata una Sciamana dal Mantello Blu a quell'età. Era qualcosa che non era mai successo durante l’era del fondatore.


Inoltre perfino la coltivazione di Zi Ling era incredibile. Era entrata nel primo livello dell’Heaven realm, anche questo non aveva precedenti.


Così il Fondatore Drago Azzurro era rimasto sorpreso perché aveva visto un grandissimo talento, un genio che avrebbe superato i membri della sua generazione e lui.


“Antenato, si chiama Zi Ling. È la mia fidanzata.” Proprio in quel momento Chu Feng si fece avanti e tirò fuori una grande quantità di Rocce Spirit. Quegli oggetti potevano rendere una Formazione Spirit ancora più forte.


“Oh? Una ragazza così eccellente è la tua fidanzata? Ragazzo, hai davvero una grande fortuna! Ahah, molto superiore alla mia.”


Solo dopo aver visto Chu Feng capì chi era Zi Ling. All'inizio annuì con soddisfazione, poi guardò il ragazzo e mostrò un’espressione stupita.


“Nel giro di un anno sei arrivato al sesto livello del Profound realm? La tua velocità supera le mie aspettative!”


“Eheh, fortuna.” Chu Feng si grattò la testa sorridendo.


“Ragazzo, stai solo facendo il modesto, vero? Ma mi piace molto, significa che non mi sono sbagliato.” Il Fondatore Drago Azzurro sorrise con soddisfazione e dopo aver guardato Chu Feng e Zi Ling, nei suoi occhi emerse un po’ di desiderio, come se il giorno della sua resurrezione non fosse lontano.


Dopodiché non sprecò fiato e come Zi Ling si concentrò a rafforzare la formazione.


Chu Feng al momento era uno Sciamano dal Mantello Grigio e non poteva aiutarli. Poté solo guardare le fessure tra le catene delle formazioni per intravedere Su Rou e Su Mei.


Le loro condizioni erano peggiorate rispetto ad un anno fa. Una aveva la pelle ricoperta di ghiaccio, mentre l’altra era diventata rossa ed emanava ondate di calore. Non si potevano più intravedere i loro lineamenti, non sembravano più umane, era un po’ spaventoso.


Vedendole così e ricordandosi di com’era il loro aspetto un tempo, Chu Feng sentì un dolore straziante. Se non avessero cercato di salvarlo, le due non sarebbero finite in queste condizioni.


Alla fine la formazione fu rafforzata. La gente della Scuola del Drago Azzurro, la famiglia di Chu Feng e quella delle due sorelle si avvicinarono.


Dopo che Zhang Tianyi vide il Fondatore Drago Azzurro, si entusiasmò ed espresse la sua ammirazione per l’antenato.


Anche il Fondatore Drago Azzurro apprezzava il giovane. Gli aveva dato un’ottima valutazione, aveva detto che i risultati futuri di Zhang Tianyi lo avrebbero superato sicuramente.


Naturalmente pensava lo stesso di Chu Feng e Zi Ling. Probabilmente il continente non sarebbe stato in grado di contenerli, sarebbero andati su un palco ancora più vasto.


Dopo aver sentito le valutazioni del fondatore, quasi tutti rimasero a bocca spalancata perché erano valutazioni davvero lusinghiere.


Dopodiché Zhang Tianyi e il fondatore discussero da soli per un po’, poi tornarono dagli altri e il giovane iniziò a raccontare cos'era successo di recente nella Provincia Azzurra. Prima parlò delle sue gesta eroiche, poi di ciò che aveva fatto Chu Feng.


La folla gridò per la sorpresa e l’entusiasmo, a volte si raggelarono e alcuni deglutirono.


I discepoli pensavano che Chu Feng e Zhang Tianyu fossero troppo forti. Superavano di gran lunga la loro immaginazione ed erano capaci di fare imprese che non osavano nemmeno sognarsi.


Ma tra la folla, le persone più orgogliose erano Chu Guyu, Chu Yue, Chu Cheng, Chu Zhen e gli altri membri della famiglia Chu.


E pensare che in passato molti lo sottovalutavano e lo ritenevano spazzatura.


Ma ora erano orgogliosi per lui. Non solo per la sua forza, ma perché anche la loro coltivazione era aumentata grazie a Chu Feng. Prima non si sarebbero mai immaginati di arrivare ad un livello del genere.


Nell'arco di un anno avevano fatto tutti grandi miglioramenti. Coltivare nella Piscina dell’Essenza aveva aumentato di molto la loro coltivazione.


Erano diventati molto forti, perfino le persone meno talentuose comprendevano le tecniche in maniera più spedita. Questo significava che la Piscina dell’Essenza aveva aumentato il loro talento.


Ma mentre loro erano pieni di gioia, Chu Feng non riuscì a rallegrarsi perché c’era una preoccupazione che lo affliggeva. Specialmente dopo aver visto l’aspetto di Su Rou e Su Mei, il suo dolore si era aggravato al punto da farlo soffocare.


Così tornò da solo nella formazione. Rimase in silenzio a guardare le due sorelle che erano nella formazione.


“Non vi preoccupate. Vi salverò entro un anno. Se non potrò salvarvi morirò con voi.”


Vedendo le bellissime sorelle nella Formazione Spirit, gli occhi di Chu Feng si erano un po’ inumiditi. Non poteva evitare di fare questa decisione. Se non avesse potuto salvare Su Rou e Su Mei, non avrebbe potuto continuare a vivere.


“Devono essere state molto belle quando erano in salute.” All'improvviso risuonò una voce piacevole come una campana d’argento. Zi Ling era già apparsa dietro Chu Feng.


La ragazza sorrise dolcemente e poi si sedette vicino a lui.


“Non solo erano belle, erano molto gentili con me, ma sono ridotte così a causa mia.” Disse Chu Feng.


“Al loro posto lo farei anche io e tu avresti fatto lo stesso per noi.” Disse con un dolce sorriso Zi Ling.


Vedendo quanto era comprensiva, Chu Feng non sapeva davvero cosa dire. Così non disse nulla e la abbracciò. Zi Ling si appoggiò a lui come un uccellino ubbidiente.


Così quella notte i due rimasero davanti alla Formazione Sigillante di Su Rou e Su Mei.


Zhang Tianyi, d’altra parte, chiacchierò e rise per un’intera notte con i membri della Scuola del Drago Azzurro e gli altri.


Il mattino dopo, Chu Feng, Zi Ling e Zhang Tianyi fecero colazione nel Cimitero Mille Ossa, diedero l'addio al gruppo e si affrettarono verso la Provincia Sui usando la Splendida Carrozza.


La Provincia Sui era il territorio della Valle del Dio della Spada.



