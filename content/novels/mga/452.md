---
weight: 452
title: Capitolo 452 - Grande Dio della Spada
pubDate: 2024-06-10T10:13:16.398Z
tags:
    - mga
---


CAPITOLO SPONSORIZZATO, ringraziamo Weed!
15 Capitoli in coda, 0/3€ 
-Schadenfreude</em>


“Cosa?” Il grido di Chu Feng aveva sorpreso Zhang Tianyi e Zi Ling.


“Chu Feng, in effetti sei impressionante. Hai davvero capito la funzione della Formazione del Dio della Spada! Ma sfortunatamente è troppo tardi per te.” Il vecchio antenato rise.


“Invasori della mia Valle del Dio della Spada, morite!!” Una voce dal tono antico e potente risuonò nell'aria. Il potere terrificante fece tremare lo spazio.


Allo stesso tempo discese una forza incredibile dal cielo. Sembrava che un’energia che dormiva da diverse centinaia di anni si fosse risvegliata in questo istante.


Inoltre si stava concentrando su Chu Feng, Zi Ling e Zhang Tianyi, bloccandoli a mezz'aria, i tre non riuscivano a fare un solo passo.


*hmm* Apparì una linea lucente in mezzo ai tre: all'inizio il bagliore era grosso quanto un pugno, ma divenne sempre più grande. Alla fine assunse una forma umana, era un vecchio alto 2,3 metri e dall'aspetto imponente.


I lunghi capelli gli ricadevano sulle spalle e si muovevano senza che ci fosse del vento, sembrava incontrollabile ed estremamente maestoso.


Inoltre aveva una spada lunga. Sia per aura che per aspetto, sembrava comune, ma era proprio uguale a quella della scultura nella Valle del Dio della Spada. La lama originale ora faceva parte della statua del fondatore Murong Feng.


Dopo averlo visto, Zhang Tianyi cambiò espressione e chiese sbalordito:“S... sei Murong Feng?”


“Cosa? È Murong Feng? Il primo capo della Valle del Dio della Spada, il Grande Dio della Spada, Murong Feng?”


“Com'è possibile? È morto da quasi mille anni. Com'è possibile che sia ancora vivo?” Dopo aver sentito queste parole, tutti rimasero sbalorditi e le loro espressioni divennero proprio interessanti.


“Murong Feng? Il primo antenato della Valle del Dio della Spada? Il Grande Antenato è ancora vivo?” Figuriamoci gli estranei, perfino la gente della Valle del Dio della Spada era sbalordita e spaventata.


Alcuni più esperti spiegarono:“No, non è il suo corpo originale. Murong Feng è morto da quasi mille anni. È impossibile che sia sopravvissuto, è una coscienza. Quella è una coscienza.”


“Coscienza? Le coscienze durano per una durata di tempo limitata, no? Che tipo di coscienza può sopravvivere per mille anni?”


Alcuni erano dubbiosi. In effetti gli esperti potevano condensare una coscienza che avrebbe mantenuto le sue conoscenze e un certo livello di coltivazione, ma sarebbe diventata debole via via che passava il tempo.


Il loro corpo avrebbe iniziato a sparire. La quantità di tempo per cui una coscienza viveva era limitato e questa durata corrispondeva alla loro forza.


Ma chiaramente Murong Feng era diverso. Il suo corpo brillava e la sua coltivazione era molto forte. Anche se non era sbalorditivo come le leggende, al momento era estremamente terrificante.


Com’era possibile mantenere così bene una coscienza dopo quasi mille anni? Dopotutto, non importava quanto fosse forte Murong Feng, era solo al picco dell’Heaven realm. La sua coscienza non dovrebbe sopravvivere per così tanto tempo, no?


“Le coscienze ordinarie in effetti non possono sopravvivere per così tanto tempo, ma se sono sigillate da una formazione speciale non è impossibile.”


“Comunque questa Formazione Sigillo della Coscienza può essere usata una sola volta, dopodiché il suo potere scompare e la coscienza di Murong Feng sparirebbe definitivamente da questo mondo.” Spiegò qualcuno.


“Allora è così. Non avrei mai pensato che esistesse una formazione del genere nel mondo. Non c’è da meravigliarsi che abbia usato tutto il suo potere per crearla. Sembra che sia vero.” Molte persone confuse finalmente capirono il mistero di questa formazione.


“È davvero un’occasione fortunata per me vedere questo personaggio leggendario.”


“Ahh, quanto era incredibile Murong Feng? Era capace di rivaleggiare con il Fondatore Drago Azzurro. Anche se non è potente come quando era al picco delle sue forze, non è una persona contro cui Chu Feng e gli altri possono combattere. Sembra che i tre non avranno molta fortuna oggi.”


Dopo aver confermato l’identità della coscienza, la gente pensò che i tre erano spacciati. D'altronde Murong Feng era una persona leggendaria e la sua reputazione era incredibile.


“Chu Feng, Zhang Tianyi, la coscienza di Murong Feng non può sopravvivere a lungo e scomparirà molto presto. Dobbiamo solo temporeggiare per un po’.”


“Si dice che Murong Feng fosse una persona retta in passato. Non ha mai fatto qualcosa che andasse contro la sua mortale, così gli diremo cosa hanno fatto i suoi successori, forse così potremo metterlo in una situazione difficile e scomparirà molto presto.”


Disse telepaticamente Zi Ling. In quanto Sciamana dal Mantello Blu, aveva molta esperienza e sapeva bene quali fossero le debolezze di una Formazione Sigillo della Coscienza.


“Murong Feng. I suoi successori sono spregevoli e spudorati. Hanno cercato di rubare il mio tesoro, ma visto che non ci sono riusciti, mi hanno incastrato e hanno unito le forze con altre grandi organizzazioni per uccidermi.”


“Non sono riusciti ad uccidermi, così sono andati a spazzare via la mia scuola, hanno scoperchiato le tombe dei miei antenati incidendo maledizioni sulle loro ossa e stavano per gettarle in una pozza di sterco.”


“Ho detto la verità. Se non mi crede può chiedere alle persone sul posto.” Disse ad alta voce Chu Feng.


“Oh?” Dopo aver sentito queste parole, Murong Feng aggrottò le sopracciglia. Subito dopo guardò verso il basso e scoprì che c’erano molte persone radunate al di fuori della Valle del Dio della Spada e a giudicare dalle loro uniformi non facevano parte della Valle del Dio della Spada.


“Mio signore, non ascolti le loro assurdità. Sono dei demoni massacratori. Non solo hanno ucciso mio nipote, hanno anche rubato l’Armamento Élite, la Divina Spada di Legno, che ho trovato. Ho annunciato tutto questo al mondo, così hanno cercato di sterminare la mia Valle del Dio della Spada per vendicarsi.”


“Se la Valle del Dio della Spada non fosse stata in pericolo, non avrei assolutamente aperto la formazione mio signore. Dopotutto può essere usata solo una volta e dopo averla usata la perderemo per sempre. Io...” Una volta detto questo, il nonno di Murong Yu singhiozzò silenziosamente. Il suo aspetto era davvero pietoso.


“Mio signore, mio padre ha detto la verità. Anche se questi mocciosi sono davvero giovani, sono persone spietate. Se non li ucciderà, i dieci milioni di discepoli della Valle del Dio della Spada moriranno per mano loro!!” Disse il caposcuola.


“Non avrei mai pensato che la mia Valle del Dio della Spada si sarebbe sviluppata fino a questo punto. Quasi dieci milioni di discepoli... sono molti, molti di più di quando ho fondato la Valle del Dio della Spada!”


Murong Feng guardò con attezione il sect e annuì contento. Dopodiché gettò un’occhiata verso il nonno di Murong Yu e disse:


“Quando ho creato questa formazione, l'ho fatto per proteggere la pace della mia Valle del Dio della Spada, ma non posso uccidere tre bambini.”


“Trasferirò il mio potere a te. Il resto dipenderà da voi.”


Dopo aver parlato, Murong Feng cambiò aspetto e si trasformò in un piccolo punto di luce che volò verso la fronte del vecchio antenato della Valle del Dio della Spada.


“Ahhhh!” In quell'istante, il nonno di Murong Yu gridò per il dolore, ma subito dopo uno strato luminoso ricoprì il suo corpo. La sua aura aumentò dal sesto al settimo livello dell’Heaven realm.
                                


                                



