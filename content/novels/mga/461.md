---
weight: 4610
title: Capitolo 461 - Crescita Innaturale
pubDate: 2024-06-10T19:13:16.400Z
tags:
    - mga
---


<em>CAPITOLO SPONSORIZZATO ringraziamo Weed!
8 Capitoli in coda, 0/3€</em>


<em><strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè due euro a capitolo.</strong>
-Schadenfreude</em>


*bang* All'improvviso Jie Qingming scagliò un colpo di palmo verso il petto di Xu Zhongyu, che sputò una boccata di sangue e cadde a terra a causa della forza dell’attacco.


“Ah!” Allo stesso tempo, anche il vice-capo Gao non riuscì ad affrontare gli attacchi di tutti e quattro i capi e gridò di dolore. Gli era stata tagliata una delle sue mani ed era cosparso di sangue e ferite.


“Vice-capo Gao, fratello Xu Zhongyu!!” Vedendo le loro due colonne portanti gravemente ferite, Gu Bo e gli altri gridarono colti dal panico. Specialmente le ragazze, non riuscirono a sopportare la tensione e singhiozzavano in silenzio per lo spavento.


“Ahahah! Gridate, gridate più forte! Oggi è il vostro ultimo giorno! Una luce rossa circondava il corpo di Jie Qingming e mentre si avvicinava a Gu Bo e agli altri, rise come un pazzo assetato di sangue.


“Oggi è davvero un ultimo giorno, ma non per loro. Per te!” Proprio in quel momento risuonò una voce molto alta.


La gente della Gilda del Mondo degli spiriti rimase scioccata, poi rivolse lo sguardo verso il cielo. Quando videro da dove proveniva quella voce familiare si rallegrarono.


Perché in quel momento era apparsa una splendida carrozza che emanava un’aura impareggiabile.


Da essa discesero tre persone. Al centro c’era Chu Feng, la persona con cui erano molto familiari. Accanto a lui naturalmente c'erano Zi Ling e Zhang Tianyi.


*whoosh whoosh whoosh*


I tre scesero ad una velocità fulminea e si fermarono di fronte a Gu Bo e agli altri membri della giovane generazione.


“Chu Feng? Non avrei mai pensato che avresti osato apparire di fronte a noi.” Quando videro il ragazzo, le espressioni dei quattro capi cambiarono drasticamente e iniziarono a stringere i denti per la rabbia. Specialmente il capo della Scuola del Dio del Fuoco. Stringeva saldamente i pugni e stava perfino tremando, sembrava che stesse per perdere il controllo da un momento all'altro.


All'inizio, quando era stato attirato fuori dalla Scuola del Dio del Fuoco e Chu Feng aveva scavato le tombe dei suoi antenati, quasi annientato tutti i suoi discepoli e i suoi Anziani, a causa di questo il caposcuola era stato picchiato duramente e mandato in isolamento dal suo predecessore.


Così, quando vide Chu Feng, naturalmente si infuriò, voleva spellarlo vivo, strappargli i tendini e bere il suo sangue.


A parte lui comunque, un'altra persona iniziò a riempirsi di sete di vendetta. Jie Qingming.


Non era mai stato in buoni rapporti con Chu Feng, all'inizio lo aveva imbarazzato di fronte alla folla nella Grande Villa, poi gli aveva rubato la persona che amava, raddoppiando il suo odio.


Ora Zi Ling era apparsa di fronte a lui insieme al ragazzo. Come poteva sopportarlo? Voleva così tanto uccidere Chu Feng da poter esplodere, la sua furia era seconda solo al capo della Scuola del Dio del Fuoco.


Ma Chu Feng non aveva alcuna paura di fronte agli sguardi feroci e assetati di sangue, invece sorrise con calma e disse:”Sono tutti qui quelli che mi hanno inseguito alla Grande Villa, vero?”


“Oh, aspetta, aspetta, ne manca uno. Il vice-capo del clan Jie, ma va bene. Basterà il futuro capo del clan Jie a rimpiazzarlo. Che ne dici?” Mentre parlava, Chu Feng gettò un’occhiata verso Jie Qingming. Lo stava guardando come se stesse osservando un condannato a morte.


“Chu Feng, sei maledettamente arrogante! Sei solo al settimo livello del Profound realm eppure osi dire così spudoratamente che mi ucciderai? Credi di essere il più forte genio del continente?”


Jie Qingming attaccò. Nell'arco di un anno era già avanzato al secondo livello dell’Heaven realm, così era sicuro della sua forza. Credeva di poterlo sconfiggere data la potenza della sua coltivazione.


Bisognava ammettere che Jie Qingming era davvero formidabile, specialmente l’Armatura di Spine che indossava. L'atmosfera che emanava non era paragonabile ad un normale guerriero al secondo livello dell’Heaven realm, il suo potere combattivo era paragonabile ad una persona di terzo livello.


Tuttavia, purtroppo per lui, stava affrontando una persona fuori dal comune. Chu Feng, un’anormalità.


Vedendo l’attacco di Jie Qingming, molti si spaventarono e perfino Xu Zhongyu aggrottò le sopracciglia.


Chu Feng invece si limitò a sorridere lievemente e la sua aura arrivò al nono livello del Profound realm.


Simultaneamente, strinse la mano destra e, dopo la comparsa dell’Ascia Fantasma Asura, il suo portamento divenne completamente diverso.


“In ginocchio.” Dopodiché fece un cenno e l’arma divenne una luce a mezzaluna che si schiantò su Jie Qingming.


L’impatto creò delle increspature e una profonda voragine.


Chu Feng era al centro del buco e Jie Qingming era in ginocchio di fronte a lui. Il bagliore dell’Armatura di Spine circondava il suo corpo, ma la sua schiena era schiacciata dall'Ascia Fantasma Asura del ragazzo.


“Dannazione!” Grazie al potere difensivo del suo Armamento Élite, Jie Qingming stava solo perdendo un po' di sangue dalla bocca e non aveva ricevuto una ferita fatale. Premeva le mani a terra cercando di rialzarsi.


“La tua Armatura di Spine è davvero un bel tesoro, ma purtroppo non reggerebbe se lo volessi davvero rompere.


Chu Feng sorrise freddamente, sollevò l’Ascia Fantasma Asura e diede un altro colpo. Dopo un’altra esplosione, Jie Qingming fu schiacciato di nuovo.


“Ahh!” Stavolta il giovane sputò una boccata di sangue e perfino l’indistruttibile Armatura di Spine circondata da luce rossa si riempì di crepe, stava quasi per frantumarsi.


Vedendo quella scena, la gente attorno a parte Zi Ling e Zhang Tianyi rimase stupefatta.


Chi era Jie Qingming? Era il futuro capo del clan Jie! Un esperto al secondo livello dell’Heaven realm! Un genio con un Armamento Élite!


Un personaggio del genere non era riuscito nemmeno a contrattaccare di fronte a Chu Feng e poteva solo inchinarsi a terra come un cane. La gente era incredula.


Nonostante le dicerie riguardo a Chu Feng si erano già diffuse per tutta le Nove Province, la folla rimaneva comunque esterrefatta di fronte alla forza innaturale del ragazzo.


Ciò che li sbalordiva non era solo la sua potenza, ma anche la sua velocità di crescita incredibile. Dopotutto un anno fa Chu Feng non era ancora capace di lottare contro persone all'Heaven realm.


Eppure ora picchiava come cani i guerrieri al secondo livello dell’Heaven realm. Era davvero troppo sbalorditivo.
                                
                        



