---
weight: 473
title: Capitolo 473 - Imperatore
pubDate: 2024-06-11T07:13:16.401Z
tags:
    - mga
---


<em><strong>CAPITOLO SPONSORIZZATO ringraziamo Marco!</strong>
7 Capitoli in coda, 0/3€</em><em>
-Schadenfreude</em>


*roaaaaar*


Subito dopo che il Mostruoso Re Scimmia finì di parlare, le otto potenti bestie ulularono al cielo, poi caricarono velocemente. Aprirono le loro bocche piene di denti aguzzi e volarono verso gli esperti del clan Jie e dei suoi quattro alleati preparandosi a fare un massacro.


Di fronte ad una scena del genere tutti chiusero gli occhi per il terrore, non potevano sopportare di vedere una scena così sanguinosa.


I membri della Gilda del Mondo degli Spiriti invece stavano sfogando il loro risentimento. Avevano espressioni entusiaste, non solo non c'era la minima traccia di compassione sui loro volti, stavano tifando per gli otto spiriti e speravano che potessero sterminare il loro nemico.


“Tutti voi, fermatevi ora!!”


Tuttavia, proprio in quel momento cruciale, risuonò una voce dal cielo. Discese una forza sconfinata.


*grrr*


Gli otto potentissimi spiriti ringhiarono in tono basso e si ritirarono dietro il Mostruoso Re Scimmia rivolgendo sguardi impauriti verso l'orizzonte a sud.


*rumble rumble rumble rumble rumble*


Ben presto risuonarono dei rimbombi all'orizzonte. Stavano arrivando diverse carrozze dorate e stavano volando verso la Gilda del Mondo degli Spiriti.


Le carrozze erano trainate da una Bestia Mostruosa all'Heaven realm. Erano delle vetture estremamente maestose e nell'oscurità la loro luce dorata era davvero abbagliante.


Dietro le carrozze c'era un esercito di diverse decine di migliaia di persone.


Indossavano tutte un’armatura dorata ed erano a bordo di cavalli di battaglia volanti. C’erano anche delle bandiere su cui c’era scritto “Dinastia Jiang”.


“Così la Dinastia Jiang finalmente ha fatto la sua mossa, uh?” Mormorò tra sé e sé Chu Feng.


“Ma sembra che siano arrivate un po’ tardi.” Disse Zi Ling.


“No, da quello che vedo sono arrivate appena in tempo.” Il Mostruoso Re Scimmia ridacchiò e poi strizzò gli occhi guardando l’esercito della dinastia.


Alla fine l’esercito si fermò a mezz'aria. Non si fermò sopra la base della gilda, ma all'esterno.


All'improvviso risuonò un grido da una delle enormi carrozze:“Ladro del clan Jie, capo della Gilda degli Spiriti, venite qui!!”


Quando risuonò quella voce, dalla carrozza partì un’ondata di potere che travolse la regione. Le costrizioni del Mostruoso Re Scimmia sul clan Jie e sulle quattro grandi organizzazioni furono dissolte da questa energia.


“È l’imperatore! È l’imperatore della Dinastia Jiang!” I superiori della Gilda del Mondo degli Spiriti aggrottarono le sopracciglia, avevano capito chi era arrivato.


*whoosh* Allo stesso tempo Jie Xingpeng balzò verso la carrozza dell’imperatore con entusiasmo.


Anche il capo della Gilda del Mondo degli Spiriti non esitò. Allo stesso tempo volò verso l’alto e in un batter d’occhio entrò nella carrozza.


“Fratello, cosa facciamo ora?” Chiese in quel momento Chu Feng.


“Non c’è fretta. È solo un moccioso accompagnato da un gruppo di spazzatura. Vorrei proprio vedere che trucchetti potrà escogitare.” Il Mostruoso Re Scimmia rimase a mezz'aria senza farsi cogliere dal panico, non considerava minimamente la Dinastia Jiang.


Un momento dopo le porte della carrozza si riaprirono e stavolta ne uscì un uomo di mezz'età dall'aspetto potente che indossava una corona e un abito dorati, dietro di lui c'erano Jie Xingpeng e il capo della gilda.


Era molto potente. Con la sua coltivazione, Chu Feng non riuscì a capirne il livello. Jie Xingpeng e il capo della gilda sembravano trattarlo con molto rispetto.


Senza nemmeno pensarci Chu Feng capì che doveva essere il vero signore delle Nove Province. Il maestro della Dinastia Jiang, l’imperatore.


“Sono l’imperatore della Dinastia Jiang. Porgo i miei saluti al Mostruoso Re Scimmia e a Gu Tianchen.” L’imperatore stava sorridendo mentre volava sopra la gilda. Unì le mani e fece un lieve inchino per porgere i suoi rispetti.


“Oh? Ragazzino, conosci il mio titolo?” Il Mostruoso Re Scimmia strizzò lievemente gli occhi e mostrò un po’ di sorpresa.


“Senior, cento anni fa ha scioccato il continente. Allora la mia Dinastia Jiang è andata ovunque per informarsi sulla sua identità, così sapevamo già il suo grande nome cento anni fa.”


“Senior, si può dire che sono cresciuto sentendo dei vostri risultati. Non avrei mai pensato che sarei riuscito a vedere voi due. È davvero un onore.” L’imperatore non mostrò la minima arroganza, invece sembrava piuttosto umile.


“Mio signore, è troppo gentile.” Gu Tianchen ricambiò. Nonostante in termini di anzianità era superiore all'imperatore, in termini di forza e posizione non era paragonabile a lui. Non osava mancargli di rispetto.


“Ragazzino, sei piuttosto interessante. Sai bene come determinare i gradi di anzianità ma in quanto governatore delle Nove Province, ignori le azioni malvagie dei tuoi sottoposti. Hai trascurato il tuo dovere. Sai quali sono i tuoi errori?” Il Mostruoso Re Scimmia arricciò le labbra e lo rimproverò.


Vedendo questo, Jie Xingpeng puntò il dito verso il Mostruoso Re Scimmia e ribatté:“Mostro, osi perfino essere arrogante di fronte all'imperatore?! Vuoi davvero di morire!”


“Sta zitto!” Ma chi avrebbe pensato che l’imperatore si sarebbe infuriato con Jie Xingpeng.


“Mi perdoni!”


Jie Xingpeng si spaventò. Tremò violentemente e subito dopo arretrò di un passo e abbassò la testa senza osare dire altro.


“Senior, ha ragione. Le Nove Province si sono ridotte così a causa della mia negligenza.”


“Ma avevo delle questioni di cui occuparmi e ho lasciato il continente per due anni. Sono tornato recentemente e dopo aver saputo di questa guerra che non sarebbe dovuta avvenire, ho cercato subito di fermarla. Ma non mi aspettavo di arrivare un po’ troppo tardi.”


“Ciò che è fatto è fatto. Senior Jie Shi è stato anche ucciso da lei. Non importa chi era nel giusto o nel torto, tutti hanno pagato il prezzo che avrebbero dovuto pagare.”


“Da ciò che vedo, perché non lasciarsi tutto alle spalle? Non continuiamo questo conflitto. Mi chiedo cosa ne pensiate?” L’imperatore scorse con lo sguardo tutti gli esperti sul posto.


“Mio signore, ha ragione. Siamo disposti a seguire i suoi consigli.” Quasi tutti si inchinarono per mostrare il loro rispetto. Perfino Gu Tianchen non osò rifiutare.


Ma chi avrebbe pensato che il Mostruoso Re Scimmia non se la sarebbe bevuta. Spalancò la bocca, arricciò le labbra e gridò:”No!”
                                





