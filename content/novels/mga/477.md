---
weight: 4770
title: Capitolo 477 - Accademia dei Quattro Mari
pubDate: 2024-06-11T11:13:16.401Z
tags:
    - mga
---


<em><strong>capitolo regolare</strong>
4 Capitoli in coda, 0/3€</em><em>
-Schadenfreude</em>


“Sono interessata in effetti. Dopotutto è davvero un potere speciale. Le persone normali non ce l’hanno e in quanto coltivatrice, naturalmente sono curiosa.” Rispose con calma Zi Ling battendo i suoi occhioni con uno sguardo innocente.


Vedendo la sua reazione, Jiang Wushan abbassò la guardia, ridacchiò e disse:”Il talento delle persone con il Sangue Reale supera di gran lunga le persone normali.”


“Ma il Sangue Imperiale è ancora più terrificante. Le persone che lo possiedono sono dei geni tra i geni. Ecco perché sono esistenze leggendarie.”


“Se esistesse una stirpe ancora superiore a quelle dotate di Sangue Imperiale, che talento avrebbe una persona? Che tipo di potere e di persona sarebbero?”


“Questo...” Chu Feng e gli altri divennero assorti. I tre ripensarono a cos'era accaduto alla Valle del Dio della Spada.


Allora la forza di Chu Feng era stata così terrificante da essere considerata un disastro naturale dalla Dinastia Jiang. Non credevano nemmeno che fosse stato causato da una persona.


Era una forza che non potevano comprendere. Per questo non erano in grado di confermare se il potere di Chu Feng appartenesse ad una stirpe di alto livello o che tipo di energia fosse.


Jiang Wushang aggiunse con un’espressione ammirata:”Tuttavia ho sentito il mio vecchio antenato dire che esiste davvero un tipo di sangue ancora superiore.”


“Davvero?” Le espressioni di Chu Feng, Zi Ling e Zhang Tianyi cambiarono.


“Il mio vecchio antenato ha detto così, ma anche il Sangue Imperiale è leggendario. Una stirpe ancora superiore non sarebbe una leggenda tra le leggende? Che esista davvero o no, chi può provarlo? Forse in futuro qualcuno potrà darci una risposta una volta che arriveremo in quella terra.”


Jiang Wushang sorrise lievemente e poi disse:”Credo che con i vostri talenti non rimarrete a lungo nelle Nove Province, vero?”


“Che ne dite di dirigerci verso l’Accademia dei Quattro Mari per coltivare in futuro?”


“Accademia dei Quattro Mari?” Dopo aver sentito queste parole, Chu Feng e Zhang Tianyi mostrarono espressioni interrogative.


D’altra parte Zi Ling disse:”L’Accademia dei Quattro Mari è una delle scuole più potenti nella Regione del Mare Orientale.”


“Accettano tutti, non importa quale sia la tua età, da dove provieni. Non importa nemmeno se sei una Bestia Mostruosa o un essere umano. Finché superi l’esame chiunque può entrare nell'accademia.”


“Ed è per questo che si chiama così.”


“Tuttavia, nonostante non abbiano molte restrizioni, l’esame è molto difficile. Così quelli capaci di entrare nell'Accademia dei Quattro Mari possono essere definiti geni. Anche gli abitanti della Regione del Mare Orientale proverebbero orgoglio nell'essere discepoli dell’accademia, figuriamoci la gente che proviene dagli altri continenti.”


“Anche il metodo di coltivazione di questa Accademia dei Quattro Mari è molto speciale. Organizzano eventi speciali per i discepoli, provvedono aree di coltivazione speciale e anche grandi quantità di risorse, ma ogni discepolo può rimanere nell'accademia solo per quattro anni.”


“Dopodiché l’Accademia dei Quattro Mari organizza una cerimonia; i discepoli che si devono diplomare partecipano ad un esame speciale e in seguito riceveranno un distintivo di un diverso livello secondo i risultati.”


“I coltivatori con i distintivi sono considerati discepoli dell’Accademia dei Quattro Mari anche dopo il diploma. In futuro potranno ottenere diversi gradi di assistenza da parte della scuola. Naturalmente se accadesse qualcosa all'Accademia dei Quattro Mari, a loro volta i discepoli dovrebbero aiutarla.”


“Ma generalmente parlando, il distintivo è un indicatore di posizione e reputazione. In futuro aiuterà grandemente chi la possiede e la sua organizzazione.” Spiegò dettagliatamente Zi Ling.


Chu Feng e Zhang Tianyi si scambiarono un’occhiata, chiaramente erano entrambi molto interessati all'Accademia dei Quattro Mari.


Questo perché nel continente delle Nove Province erano dei grandi geni, ma potrebbe non essere così all'esterno, per non parlare della Regione del Mare Orientale.


Dato che l’Accademia dei Quattro Mari era un luogo di raduno per i migliori talenti, erano diventati curiosi.


“Esatto. La signorina Zi Ling ha ragione. Il talento di mia sorella non è il migliore tra i suoi coeatanei, eppure dopo essere entrata nell'Accademia dei Quattro Mari con un po’ di fortuna è diventata la migliore nella giovane generazione della mia Dinastia Jiang.”


“Da allora la mia Dinastia Jiang ha sempre mandato un gruppo di persone eccellenti della giovane generazione nell'Accademia dei Quattro Mari. In quella regione, i più talentuosi nella giovane generazione si radunano, è pieno di cose che non abbiamo mai visto prima.”


“Comunque quel luogo non vi aiuterà soltanto in termini di coltivazione, ma vi farà fare esperienza.”


“Così vorrei invitarvi ad unirvi all'Accademia dei Quattro Mari con me. Dopotutto quel luogo è diverso dalle Nove Province. Vi dirò una cosa spiacevole: molti dei loro discepoli provengono da clan molto più potenti del mio.”


“In quel luogo non potete contare su nessuno e nella mia famiglia solo io posso andare lì per un esame. Tuttavia se andassimo noi quattro, potremmo aiutarci a vicenda.”


“Inoltre credo che col nostro potenziale primeggeremo. Ci sarà un giorno in cui diventeremo dei draghi tra gli uomini ed entreremo in quella terra leggendaria.”


Jiang Wushang sembrava molto entusiasta, il suo viso giovane mostrava molto desiderio. Le sue aspirazioni erano uguali a quelle di Chu Feng, Zi Ling e Zhang Tianyi. Non puntavano alle Nove Province, né alla Regione del Mare Orientale, ma a quella terra leggendaria.


“Sicuro. Dato che prima o poi mi dirigerò verso la Regione del Mare Orientale, perché non andarci prima? Andrò insieme a te fratello Wushang e mi unirò all'Accademia dei Quattro Mari.” Accettò immediatamente Zhang Tianyi, pieno di desiderio.


Chu Feng guardò Zi Ling per scoprire che anche lei lo stava osservando. I due si capirono con uno sguardo. Così annuirono e risposero:”Va bene, allora è deciso.”
                                


                                



