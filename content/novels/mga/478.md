---
weight: 4780
title: Capitolo 478 - Il Regalo del Re Scimmia
pubDate: 2024-06-11T12:13:16.401Z
tags:
    - mga
---


<em><strong>CAPITOLO SPONSORIZZATO ringraziamo Marco!</strong>
3 Capitoli in coda, 0/3€</em><em>
-Schadenfreude</em>


Dopo aver deciso di andare insieme all'Accademia dei Quattro Mari, iniziarono a discutere con entusiasmo.


Nei giorni seguenti Jiang Wushang andò a trovare Chu Feng e gli altri ogni singolo giorno portandoli in giro a divertirsi. Si scambiarono consigli riguardo alla coltivazione e poi il principe li guidò nel Padiglione di tecniche marziali della Dinastia Jiang lasciando che scegliessero le tecniche marziali e le Tecniche Misteriose che più preferivano.


Dato che avevano già appreso diversi metodi e tecniche, i tre si limitarono a fare una visita tranquilla e nessuno di loro scelse alcun metodo di coltivazione. Comunque tennero bene a mente questo favore.


Dopo essere rimasti nella Dinastia Jiang un intero mese, il Mostruoso Re Scimmia e Gu Tianchen riapparirono. Chu Feng capì perché erano scomparsi per così tanto tempo.


Mentre stavano discutendo in privato, il Mostruoso Re Scimmia gli disse cos'era successo.


“Così la Dinastia Jiang vuole invitare te e Senior Gu Tianchen per andare ad aprire la Tomba dell'Imperatore della Provincia Azzurra?” Chu Feng era un po' scioccato, ma tutto questo rientrava nelle sue aspettative.


“Conosci quella Tomba dell’Imperatore. Le Tecniche Segrete che hai padroneggiato hanno qualche cosa che fare con la Tomba dell’Imperatore?” Il Mostruoso Re Scimmia lo guardò ridacchiando come se sapesse già da dove provenivano.


“Ad essere sinceri, le mie Tecniche Segrete derivano davvero dalla Tomba dell’Imperatore e da quello che so ci sono quattro entrate. Ora solo una Tecnica Segreta non è ancora apparsa.” Disse Chu Feng senza nascondere nulla.


“Ce n'è davvero una e dovrebbe essere nascosta nella Catena Montuosa dell'Uccello Vermiglio.” Disse il Mostruoso Re Scimmia.


“Fratello, come fai a sapere già tutto?” Chu Feng era un po’ sbalordito. Non si aspettava che fosse così informato.


“Ehi ragazzo, se lo sai anche tu, possibile che la Dinastia Jiang, la signora delle Nove Province da diverse migliaia di anni, non sapesse delle Tombe dell’Imperatore? Possibile che non conoscano più segreti riguardo alle tombe rispetto a te?” Disse sorridendo il Mostruoso Re Scimmia.


“Ma allora perché non hanno fatto la loro mossa e invece mi hanno lasciato ottenere benefici dalla Tomba dell’Imperatore?” Chiese Chu Feng perplesso.


“Eheh, naturalmente la Dinastia Jiang ha già esplorato la Tomba dell’Imperatore ma non hanno ottenuto il minimo risultato perché sono cose che si possono ottenere per un colpo di fortuna. Anche se possono rompere i meccanismi delle tombe, potrebbero non ottenere l'approvazione delle Tecniche Segrete.”


“Inoltre questa Tomba dell'Imperatore non può essere sottovalutata. Con la sua forza, la Dinastia Jiang non può comunque aprirla completamente. Anche se usa tutta la sua forza, può ottenere solo un po’ di vantaggi e alla fine devono pagarne il prezzo.”


“Inoltre hanno le loro preoccupazioni e per questo non si sono occupati della Tomba dell’Imperatore. Stanno aspettando. Stanno aspettando che appaia un Martial Lord nel loro clan prima di fare la loro mossa. Ma anche dopo aver atteso così tanti anni non c’è mai stato nessuno in grado di arrivare al Martial Lord realm.”


“Ora, nonostante non siano ancora pronti, è arrivata un'opportunità. Sei tu quell'opportunità.” Disse il Mostruoso Re Scimmia.


“Io?” Le pupille di Chu Feng si rimpicciolirono, era scioccato.


“Esatto. Hai due Tecniche Segrete, ciò significa che sei entrato in almeno due entrate. Con la tua misera coltivazione sei riuscito ad entrare due volte nella tomba per tornarne intatto. Non ha senso.”


“Devi essere la persona destinata a questa Tomba dell’Imperatore. Con il tuo aiuto forse potranno ottenere un po’ di benefici.”


“In realtà allora, quando l'imperatore è arrivato frettolosamente nella Gilda del Mondo degli Spiriti per interrompere il conflitto, uno dei motivi per cui l’hanno fatto era per proteggerti e portarti nella Dinastia Jiang.” Disse il Mostruoso Re Scimmia.


“È stato per salvarmi?” Chu Feng si accigliò lievemente. Non si aspettava che la Dinastia Jiang avesse già puntato gli occhi su di lui. Non si sapeva se fosse una fortuna o un disastro.


“Comunque hanno già preparato i suoi guerrieri più potenti per accedere nella Tomba dell’imperatore tramite l'ingresso nella Catena Montuosa dell’Uccello Vermiglio.”


“Anche io e Gu Tianchen parteciperemo e anche tu dovrai partecipare.” Disse il Mostruoso Re Scimmia.


“Dato che la Tomba dell’Imperatore è così terrificante e perfino la Dinastia Jiang non osa essere imprudente, cosa potrei fare io?” Chiese Chu Feng.


“Non devi fare nulla. Seguici soltanto. La gente della Dinastia Jiang farà del suo meglio per proteggerti.”


“Inoltre sei entrato in una tomba e quindi dovresti sapere che ci sono dei benefici illimitati all'interno. Con la tua forza non saresti degno di avere parte dei tesori della tomba.”


“Tuttavia, solo per la tua fortuna, sei riuscito ad ottenere l’approvazione di due Tecniche Segrete, così hai ottenuto questa opportunità.”


“Tutto sommato è un bene. Aspetta che si preparino, poi andiamo insieme. Se non funzionerà davvero, potrò scappare con te. Con me, uno Sciamano dal Mantello Viola, garantisco che non ti accadrà nulla.”


Disse con noncuranza il Mostruoso Re Scimmia, ma nei suoi occhi rossi c’era un incredibile desiderio. Era evidente che l’attrattiva delle Tombe dell'Imperatore era irresistibile per chiunque.


Vedendo questo, Chu Feng poté solo annuire. Non sarebbe stato un bene rifiutare, inoltre voleva da sempre ottenere i tesori della tomba e dato che la Dinastia Jiang era disposta ad intervenire, avrebbe potuto incontrare un’occasione fortunata. Quindi naturalmente era disposto a seguirli.


“Giusto. Chu Feng, tieni questo.” Il Mostruoso Re Scimmia gli lanciò un Sacchetto Cosmo.


“Questo è?!” Il ragazzo lo guardò con cura. La sua espressione cambiò drasticamente.


“Fratello, sono troppo preziose. Non posso prenderle...” All'interno c'erano trentamila medicine Heaven di alta qualità. Era un prezzo che equivaleva a trenta milioni di Perle Profound!
Il Mostruoso Re Scimmia gli aveva regalato tutta la ricchezza che aveva richiesto.


“Ora non posso più contare sulle risorse di coltivazione per avanzare, altrimenti i miei risultati saranno inferiori e non potrò arrivare al Martial Lord realm.
Se accadesse, proverei un grande rimpianto. Non importa, ho ricevuto le indicazioni di un grande esperto, se non diventassi un Martial Lord, lo deluderei.”


“Inoltre, volevo queste risorse per te. È il momento di ricostruire la tua Scuola del Drago Azzurro. Queste medicine ti aiuteranno a ricostruirla.” Disse sorridendo noncurante il Mostruoso Re Scimmia.


“Fratello, io...” Vedendo una generosità del genere, Chu Feng provò una sensazione indescrivibile. Ripensando a come non si era fidato di lui e lo aveva perfino costretto a consumare una pillola velenosa, sentì una profonda vergogna.
                                


                                



