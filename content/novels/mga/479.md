---
weight: 479
title: Capitolo 479 - Le ipotesi del Vecchio Antenato della Dinastia Jiang
pubDate: 2024-06-11T13:13:16.401Z
tags:
    - mga
---


<em><strong>CAPITOLO SPONSORIZZATO ringraziamo Marco!</strong>
2 Capitoli in coda, 0/3€</em><em>
-Schadenfreude</em>


In quell'istante Chu Feng desiderò davvero rimuovere la pillola velenosa dal corpo del Mostruoso Re Scimmia, ma non poteva farci nulla perché era un medicinale che Ovetto aveva preso dal suo Mondo degli Spiriti Asura.


Solo lì si poteva trovare l’antidoto, ma Ovetto non aveva modo di ottenerlo visto che non poteva tornare nel Mondo Asura.


La vergogna di Chu Feng si intensificò pensando a come lo stava trattando bene nonostante gli avesse dato una pillola senza antidoto.


“Ahh ragazzo, non essere così debole. Credi che ti chiami fratello per scherzo? Mi hai fatto una buona impressione e per questo ti ho riconosciuto come fratello.”


“Era normale che non mi credessi. Dopotutto all'inizio ti ho messo in pericolo e nonostante fosse solo una mia prova, in realtà ti ha messo in pericolo e sei quasi morto per questo.”


“Così siamo pari, d’ora in poi saremo buoni fratelli. Non devi badare a cos'è successo in passato.”


“Andiamo. L’apertura della Tomba dell’Imperatore è molto importante. La Dinastia Jiang deve fare ancora molti preparativi e avrà bisogno di un bel po’ di tempo.”


“Utilizza questo periodo per andare nella tua Scuola del Drago Azzurro. Prima salva le tue due mogli, poi parleremo del resto.” Il Mostruoso Re Scimmia aveva notato le emozioni di Chu Feng. Il suo sorriso era molto tranquillo, cercava di ridurre la sua vergogna.


Mentre parlava, aprì la porta della stanza e andò a chiamare Zi Ling e Zhang Tianyi per prepararsi ad andare nella Provincia Azzurra.


Vedendo la sua reazione, Chu Feng si rincuorò. Non avrebbe mai pensato che avrebbe conosciuto un così buon fratello, anche se non era un essere umano, lo apprezzava dal più profondo del cuore.


Dopo aver saputo che Chu Feng e gli altri stavano per partire, l’imperatore organizzò un banchetto nel posto più sacro della Dinastia Jiang, sulla Torre della Luna. per salutarli.


Chu Feng e gli altri ne furono contenti, ma non notarono che tra un oceano di nuvole lì vicino, c’era una torre alta e invisibile in cui c'era un vecchio con un abito dorato e i capelli bianchi e grigi.


Era molto potente, la sua aura era densa ed era molto più potente di quella del Mostruoso Re Scimmia. La torre non era stata notata perché era ricoperta da una Formazione Spirit color viola che proveniva dal vecchio.


Gli occhi del coltivatore erano pieni di vita e stava guardando attentamente la cima della Torre della Luna, stava osservando il giovane che stava chiacchierando e ridendo cone Jiang Wushang, Chu Feng.


“Jiang Hengyuan porge i suoi rispetti.” All'improvviso la Formazione di Trasmissione sulla torre ondulò leggermente e una persona apparì sulla cima sulla torre misteriosa. Era l’esperto che aveva sorvegliato la Provincia Azzurra per molti anni, Jiang Hengyuan.


“Oh Hengyuan, sono passati sette anni in un batter d’occhio. Finalmente sei disposto a tornare a vedere un vecchio come me.” L’antenato della Dinastia Jiang lo osservò sorridendo, ma il suo sguardo era un po' addolorato.


“Antenato. Allora ho accettato i suoi ordini e sono andato nella Provincia Azzurra per cercare il Corpo Divino, ma fu inutile, nessuno degli innumerevoli bambini portati via aveva un fisico del genere.
Ho provato vergogna per il mio fallimento, così naturalmente non ho osato ritornare nella capitale imperiale prima di trovare il Corpo Divino.” Rispose Jiang Hengyuan con un’espressione piena di vergogna.


“Allora perché sei tornato oggi?!” Chiese il vecchio antenato della Dinastia Jiang.


“Ho sentito che vi stavate preparando ad aprire la Tomba dell’Imperatore e so che quel luogo non può essere sottovalutato. In quanto parte della dinastia, in un momento come questo, naturalmente devo tornare a far parte delle forze dell’esercito.” Rispose Jiang Hengyuan.


“Ahah, oh Hengyuan, non mi sbagliavo proprio. Alzati.” Rise il vecchio antenato, poi avanzò e sorresse Jiang Hengyuan che aveva un ginocchio piegato a terra. Solo allora disse:”Sei stato nella Provincia Azzurra per sette anni. Hai ottenuto qualche risultato?”


“Sono stato inutile. Dopo aver sorvegliato la Provincia Azzurra per sette anni, non ho ottenuto alcun risultato. Antenato, per favore mi punisca.” Jiang Hengyuan si vergognò e stava di nuovo per inchinarsi.


Ma stavolta fu fermato dal vecchio antenato del clan:”Oh, Hengyuan non si biasimi. Non hai colpa, ero io a sbagliarmi!”


“Antenato, perché dice così?” Jiang Hengyuan mostrò un’espressione confusa.


“Allora il Fulmine Divino dai Nove Colori era apparso tra il Fiume di Stelle dei Nove Cieli. Come descrivevano le antiche note, era un'anormalità che accadeva solo quando uno straordinario esperto discendeva nel mondo.”


“Tuttavia, sono passati così tanti anni, eppure il Corpo Divino non è stato trovato. Ho pensato che doveva essere successo qualcosa, allora ho controllato tutti gli antichi libri della dinastia e alla fine ho pensato ad una possibilità.” Disse il vecchio antenato.


“Che possibilità?” Chiese con curiosità Jiang Hengyuan.


“L’anormalità rappresentava la discesa di un esperto straordinario, ma non di un Corpo Divino. Era un potere ancora più forte.”


“Cosa? Ancora più forte?” Jiang Hengyuan rimase scioccato da queste parole.


“Gli antichi libri non specificavano, ma credo che la persona che ha causato quell'anomalia sia nella mia Dinastia Jiang ora.” Mentre parlava, il vecchio antenato del clan Jiang si girò e puntò lo sguardo verso Chu Feng, che al momento stava mangiando nella Torre della Luna.


“Quello... è Chu Feng?!”Jiang Hengyuan divenne incredulo. Ben presto disse:”Antenato, conosco questo Chu Feng e in effetti il suo talento è fuori dal comune. Tuttavia ha già diciassette anni, non corrisponde all'età di quello straordinario esperto.”


“Oh Hengyuan, è proprio questo ragionamento che ti ha fatto rimanere nella Provincia Azzurra per sette interi anni senza ottenere alcun risultato.”


“Quando appare un’anomalia, significa che è disceso un potente esperto, ma non significa che dev'essere un bambino appena nato.”


“Secondo le antiche note, più forte è il potere, più strano sarà. Alcuni potrebbero essere persone comuni da giovani, ma quando il loro potere si risveglia, l’anomalia si attiverà facendo ottenere loro un potere terrificante.”


“Nonostante Chu Feng, Zi Ling e Zhang Tianyi non avessero ammesso di essere andati nella Valle del Dio della Spada, da quello che so, prima che apparisse il disastro naturale, sono davvero andati lì con la loro carrozza.”


“E c’è solo un motivo per cui stanno negando di essere andati lì. Il disastro naturale deve avere a che fare con loro tre. Ad essere più precisi dovrebbe riguardare Chu Feng.” Disse il vecchio antenato.


“Antenato, è vero? Il disastro naturale apparso nella Valle del Dio della Spada è stato causato da Chu Feng? Un mortale può avere un potere così terrificante?!”


Sentendo queste parole, Jiang Hengyuan rimase esterrefatto. La sua espressione si animò, era andato ad indagare in precedenza e dopo aver visto la distruzione seminata in quella terra, si era davvero convinto che fosse stato un disastro naturale. Era impossibile che fosse opera di una persona.


“Oh Hengyuan, il mondo è vasto ed esiste ogni sorta di stranezza. Ora stiamo solo guardando il cielo dal fondo di un pozzo. Molte cose che riteniamo impossibili stanno accadendo da qualche parte in questo mondo.”


“Secondo le antiche note, in quella terra sacra, un lago di piccole dimensioni è più grande delle Nove Province, una sola foresta potrebbe essere molto più grande del nostro continente.”


“Le creature che la popolano sono terrificanti bestie alte più di una montagna, uccelli con l’apertura alare di diverse miglia di distanza. Anche il più ordinario degli insetti potrebbe essere spesso quanto una cisterna ed essere lungo più di dieci metri.”


“Così, perché un essere umano che vive in quel posto non dovrebbe avere abilità sovrumane? Altrimenti come potrebbero vivere in una terra come quella?” Il vecchio antenato sorrideva lentamente. I suoi occhi brillavano sempre di più quando osservava il ragazzo.


Sentiva che il potere di Chu Feng probabilmente derivava dagli abitanti di quella terra, solo loro potevano possedere una forza simile.
                                


                                



