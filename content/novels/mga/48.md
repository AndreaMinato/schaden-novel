---
weight: 48
title: Capitolo 48 - Saccheggiare una Tomba
pubDate: 2024-05-24T14:13:16.338Z
tags:
    - mga
---


CAPITOLO SPONSORIZZATO, ringraziamo Corvis88 :) e buona vigilia di natale ragazzi!
-Schadenfruede


"Venite venite venite! Lasciate che vi presenti. Questo è il nuovo membro della nostra Alleanza Wings, Chu Feng. Può sembrare giovane ma è una persona fuori dal comune." Su Mei sorrise e iniziò le presentazioni.


"È ancora più giovane di te Su Mei?" Il ragazzo vestito di bianco si avvicinò e fece un saluto cortese "Sono Bai Tong. Ho già sentito parlare di te e, vedendoti di persona oggi, si intuisce che non sei una persona comune."


"Grazie." Rispose con cortesia Chu Feng, sarebbe sempre stato educato con chi lo trattava con rispetto.


Anche la coppia si avvicinò. Il giovane che indossava un abito con il motivo a fiori disse in tono estremamente solenne, "Sono Ye Taozi. Questa è la mia futura moglie, Zhang Tingzi."


Chu Feng sorrise e li salutò cortesemente ma pensò, "Cavolo. Ye Taozi, Zhang Tingzi, questi due sono davvero fatti l'uno per l'altra. Solo per il nome sono una coppia perfetta!"


<em>Nota traduzione: Tao = "Pesca" e Ting = "Graziosa" </em>


"Chu Feng, ti diamo il benvenuto nella grande famiglia dell'Alleanza Wings. Spero che possiamo lasciarci alle spalle il passato perché siamo stati entrambi..." I fratelli Drago e Tigre si avvicinarono e diedero un'occhiata furtiva a Su Mei mentre parlavano.


"Coff coff" Su Mei tossì un paio di volte e diede loro un'occhiataccia.
Istantaneamente smisero di parlare per la paura.


Chu Feng aveva già intuito qualcosa, immaginava che Su Mei avesse costretto i fratelli a fare qualcosa.


"Chu Feng, hai davvero un bel po' di fegato. L'Alleanza Wings ti ha invitato con cortesia e hai osato rifiutare?
Pensi di esserne degno?" Intervenne il giovane dall'espressione fredda.


"Jia Yunfeng sta zitto!" In quel momento Su Mei rivelò la sua natura brusca.


"Ahh, Su Mei, lascialo finire." Chu Feng trasse Su Mei dietro di lui, sorrise e fissò Jia Yunfeng dicendo, "Cosa vuoi dire? Sputa il rospo!"


"Sto dicendo che non sei degno di unirti all'Alleanza Wings." Urlò Jia Yunfeng.


*whoosh* L'espressione di Chu Feng cambiò e scattò all'improvviso. Usò un Palmo Illusorio e sferrò un colpo verso il petto di Jian Yunfeng.


Rimasero tutti scioccati, non si immaginavano che Chu Feng, prima tutto sorridente, avrebbe attaccato senza preavviso.


"Palmo Illusorio?"


Jia Yunfeng non era una persona comune, aveva riconosciuto subito la tecnica che Chu Feng aveva utilizzato. Emanando l'aura del settimo livello dello Spirit realm, rispose con un pugno incredibilmente potente, una tecnica di livello 4.


Vedendo il suo contrattacco Chu Feng rimase un po' sorpreso ma non ebbe alcuna paura. Usando il primo Stile Tuono arrivò in un batter d'occhio dietro Jia Yunfeng e lo attaccò alla schiena con un altro Palmo Illusorio.


*bang*


Il colpo andò a segno. Jia Yunfeng non riuscì a difendersi e atterrò di faccia sul pavimento e, dopo essere caduto, volò per diversi metri prima di fermarsi.


"Ha dei metodi davvero duri."


Vedendo questo tutti i presenti, a parte Su Mei, rimasero sbalorditi e si entusiasmarono. Specialmente i fratelli Drago e Tigre, erano così stupefatti da essere rimasti a bocca spalancata.


Il Chu Feng che avevano incontrato in passato era molto debole o comunque non era più forte di loro due.


Ma ora avevano scoperto di essersi sbagliati in pieno, se nemmeno Jia Yunfeng poteva batterlo, allora loro due insieme non sarebbero stati in grado di sconfiggerlo.


Questo dimostrava che Chu Feng prima aveva nascosto la sua forza. Nello scambio che avevano avuto in passato chiaramente doveva aver lasciato che i due lo attaccassero.


In quel momento capirono il motivo per cui Su Rou e l'anziano Ouyang si erano raccomandati di far entrare Chu Feng nell'Alleanza Wings a qualunque costo. Il ragazzo aveva davvero i requisiti per ricevere un'attenzione del genere.


"Ora sai se ne sono degno oppure no?" Chu Feng sorrise freddamente guardando Jia Yunfeng che si stava rialzando da terra.


"Bastardo!" Gridò con rabbia Jia Yunfeng, mentre si stava riprendendo, e balzò di nuovo verso Chu feng.


*whoosh*


Proprio in quel momento Bai Tong si mosse rapidamente e apparì di fronte a Jia Yunfeng bloccandolo.


"Chu Feng ti ha già risparmiato. Non cercare altri guai." Disse con un tono di voce grave.


Jia Yunfeng ovviamente temeva un po' Bai Tong. Dopo aver pensato all'attacco di Chu Feng, sbuffò e non disse più nulla.


"Ottavo livello dello Spirit realm?!"


Chu Feng sussultò lievemente per la sorpresa. Aveva sentito l'aura di Bai Tong, era come quella di Su Mei, all'ottavo livello.


"Va bene, questo si chiama 'Non ci si conosce senza combattere'. Il tempo stringe, sbrighiamoci a partire."
Intervenne Ye Taozi.


Parte del gruppo iniziò ad uscire dal tempio.


"Sei piuttosto prepotente. Non ti ha nemmeno detto niente eppure lo attacchi direttamente." Disse Su Mei.


"Se l'è cercata." Piegò le labbra Chu Feng.


"Va bene. In realtà mi piace quando fai così." Sorrise dolcemente Su Mei, poi tirò fuori un libro dalla sua borsa e lo diede a Chu Feng.


"Cos'è?" Chu Feng lo prese e scoprì che il libro sembrava piuttosto vecchio, le pagine logore parevano sul punto di rompersi.


Ma quando Chu Feng ne vide il titolo, i suoi occhi si illuminarono. C'era scritto, "Livello principiante della Tecnica Misteriosa, Respirazione"!


"È davvero una Tecnica Misteriosa, questo..."


"Zitto." Su Mei coprì la bocca di Chu Feng con le mani. Guardò nervosamente fuori dal tempio, temeva che gli altri l'avessero sentita.


"Su Mei, tu..."


"Non è niente. Te l'ho promesso che se ti fossi unito all'Alleanza Wings ti avrei dato delle Tecniche Misteriose. Sto solo rispettando la mia promessa." Disse Su Mei con indifferenza.


Chu Feng era un po' a disagio, ieri le due sorelle lo avevano già aiutato così tanto e doveva loro un enorme favore. Non aveva bisogno di utilizzare le Tecniche Misteriose come ricompensa.


Ma Su Mei non ci stava facendo caso e questo lo faceva sentire in debito, così disse in tono basso, "Grazie!"


"Che grazie? Sbrigati e mettilo via. Non lasciare che lo vedano."


"E poi non darlo ad un'altra persona per farglielo coltivare altrimenti ti spellerò vivo!" Su Mei scosse il suo piccolo pugno di fronte a Chu Feng e poi se ne andò saltellando.


Vedendo la sincerità della ragazza, Chu Feng migliorò di molto l'opinione che aveva di lei.


Chu Feng e il gruppo iniziarono a dirigersi verso ovest. Dopo due giorni e due notti a cavallo, avevano già lasciato i confini della Scuola del Drago Azzurro.


"Su Mei, cosa dobbiamo fare? Non stiamo sprecando troppo tempo andando così lontano?" Chiese Chu Feng. Sentiva che fosse uno spreco di tempo perdere così tanto tempo per viaggiare.


"Te lo dirò. Stiamo andando a saccheggiare una tomba." Disse Su Mei sorridendo contenta.


"Saccheggiare una tomba? Davvero? Non è molto corretto!" Chu Feng aveva un'espressione piena di sdegno.


"Che ne sai? È una tomba di un esperto al Profound realm. Non solo ci sono grandi quantità di medicine Spirit nascoste lì, ma perfino medicine Origin e Profound."


"In più ci saranno molte Tecniche Misteriose. È praticamente una miniera di tesori.
Se credi che non sia morale allora puoi anche non venire." Sbuffò freddamente Su Mei.


"Una tomba di un esperto al Profound realm? Medicine Origin? Tecniche Misteriose?"


Chu Feng era sbalordito. Sulla strada della coltivazione marziale i realm più noti erano: lo Spirit realm, l'Origin realm, il Profound realm e l'Heaven realm.


Se l'Origin realm era raggiungibile con un buon talento, quello Profound poteva essere raggiunto solo da geni con un ottimo talento. Era un realm che potevano raggiungere solo i più forti della Provincia Azzurra.


Per quanto riguarda l'Heaven realm, era uno stadio che permetteva al coltivatore di volare o viaggiare per decine di miglia in un giorno. Praticamente stravolgeva il senso comune e le possibilità umane, era un realm leggendario.


Gli esperti all'Heaven realm non erano mai apparsi nella Provincia Azzurra. Tuttavia Chu Feng aveva sentito che nella Dinastia Jiang, la Sovrana delle Nove Province, c'erano davvero delle persone all'Heaven realm.



