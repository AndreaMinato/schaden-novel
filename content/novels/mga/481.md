---
weight: 4810
title: Capitolo 481 - La Decisione di Chu Feng
pubDate: 2024-06-11T15:13:16.402Z
tags:
    - mga
---


<strong>**ANNUNCIO**</strong> chi compila il questionario ha la possibilità, entro domenica, di vincere anche una delle tre copie autografate di Il Demone Contro il Cielo messe in palio: <a href="https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform">https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform</a>


<em><strong>CAPITOLO SPONSORIZZATO ringraziamo Marco!</strong>
1 Capitoli in coda, 0/3€</em><em>
-Schadenfreude</em>


Proprio in quell’istante il ragazzo chiuse gli occhi e guardò il suo Mondo degli Spiriti.


Chiese ad Ovetto:”Sono davvero così potenti queste Perle di Ghiaccio e di Fuoco?”


“Non sono una Sciamana, quindi non ho Potere Spirit. Non ho modo di controllare, ma ho la sensazione che non siano così semplici come sembrano.”


“Quel piccolo mostro è uno Sciamano dal Mantello Viola. Il suo Potere Spirit non è debole e dato che ha detto così sono sicura che le perle non sono da sottovalutare. Dopotutto nemmeno il padrone della Tomba dell’Imperatore lo è.” Disse Ovetto.


“Capisco.” Chu Feng aprì gli occhi e disse:”Che tutti si allontanino da qui e vadano fuori prima per favore.”


“Non importa cosa succederà, devo salvare Su Rou e Su Mei. Anche se c’è solo un briciolo di speranza, anche se il costo di un fallimento provocherebbe una calamità per l’intero continente, devo salvarle.”


“Questo...”


Sentendo queste parole, tutti si guardarono l’un l’altro disorientati, specialmente le persone che prima avevano suggerito di abbandonare le due sorelle. Erano pieni di emozioni contrastanti, ma alla fine nessuno decise di andarsene. Rimasero lì senza fare nemmeno un passo fuori.


“Fratello Chu Feng, temo la morte, ma rispetto la tua decisione. Ti considero un fratello e quindi indipendentemente dal risultato starò accanto a te e ti accompagnerò.” Disse Chu Wei.


“Ha ragione. Non ti preoccupare e fai pure. Non importa quale sarà il risultato, ti sosterremo.”


“Sì! Junior Chu Feng, il motivo per cui siamo sopravvissuti finora è perché abbiamo contato su di te. Come potremmo abbandonarti in un momento come questo?”


“Junior Chu Feng, sono troppo debole e quindi non posso esserti d’aiuto, tuttavia ti sosterrò comunque. Non me ne andrò da questo posto.”


Ciò che sorprese Chu Feng era che tutti quanti lo stavano appoggiando, perfino le persone che gli avevano suggerito di abbandonare le sorelle.


Di fronte a questo sostegno, Chu Feng si rincuorò perché se non altro significava che ciò che aveva fatto per loro non era stato inutile.


Anche se alcuni del gruppo erano codardi ed egoisti, erano persone degne della sua fiducia e che lo avrebbero accompagnato durante i momenti cruciali.


*boom*


Ma proprio in quel momento risuonò un’enorme esplosione. Il gelo e il fuoco avevano superato la formazione, si intrecciarono formando raffiche d’aria fredde e calde che travolsero ogni cosa.


“Andatevene tutti, presto! Più lontani siete, meglio è!”


Gridò il Mostruoso Re Scimmia che iniziò muovere le mani facendo degli strani segni. Una vasta energia viola divampò dal suo corpo e sigillò gli elementi.


“Fratello, rimarrò ad aiutarti.” Disse Chu Feng.


“Rimarrò anche io.” Aggiunse Zi Ling.


“No. Con le vostre capacità non sarete di alcun aiuto. Causerete solo problemi. Presto andatevene. Tutti fuori, altrimenti non potrò usare tutte le mie forze e sarò controllato da queste due perle.” Il Mostruoso Re Scimmia aveva il viso cosparso di sudore. Nei suoi occhi rossi c’era una traccia di paura.


“Questo...” Tutti rimasero esterrefatti. Non sapevano se andarsene o no, quasi tutti puntarono lo sguardo su Chu Feng.


“Fratello, puoi salvarle?” Il ragazzo aggrottò le sopracciglia. Non lo aveva mai visto in queste condizioni, il Mostruoso Re Scimmia non temeva nessuno!


Ma questo dimostrava solo quanto erano terrificanti le perle. Era proprio come aveva detto. Il loro vero potere era sigillato.


Se si fossero liberate davvero, figuriamoci il Mostruoso Re Scimmia, probabilmente nessuno nelle Nove Province avrebbe potuto fare nulla contro le due perle.


Chu Feng era molto preoccupato. Era preoccupato che non avrebbe potuto salvare le due sorelle.


“Canaglia, non ti preoccupare. Anche se dovessi rischiare la vita farò del mio meglio per proteggere le tue mogli. Presto vattene. Mi distrarrai soltanto rimanendo qui.” Il Mostruoso Re Scimmia si girò mostrando un sorriso affidabile.


“Allora conterò su di te.”


“Usciremo tutti da qui e aspetteremo nella Catena Montuosa del Drago Azzurro.” Chu Feng non esitò. Si girò e poi corse verso l’uscita del Cimitero Mille Ossa.


Allo stesso tempo anche gli altri lo seguirono velocemente uno dopo l’altro. Fuggirono frettolosamente perché sentivano tutti le aure delle perle. Erano così terrificanti che li faceva tremare di paura.


*boom*


*roar*


Proprio quando arrivarono all'entrata, dal profondo della Montagna dei Mille Mostri risuonò un’esplosione. Allo stesso tempo si sentirono delle urla assordanti.


Erano rumori terrificanti. Sembravano ululati di bestie e grida spettrali. Nonostante provenissero da un posto molto lontano, tutti potevano sentire due presenze, una calda e una fredda.


Le aure permeavano quasi tutto il Cimitero Mille Ossa facendone tremare le mura, come se anche loro avessero paura.


“Chu Feng, cosa dovremmo fare? Le due perle non dovrebbero essere scappate?” Molti si fecero prendere dal panico. Non sapevano cosa fare, così si rivolsero al ragazzo.


“Non vi preoccupate, dovrebbe essere capace di occuparsene, andiamo.” Chu Feng mostrò uno sguardo animato, fissò il Cimitero mille Ossa per un po’ e poi condusse la folla all'esterno.


Con il suo acuto Potere Spirit, Chu Feng era in grado di sentire che il Mostruoso Re Scimmia stava bene. Nonostante il potere delle Perle fosse molto forte, era ancora sotto controllo.


Dopo che se ne andarono dal Cimitero Mille Ossa, non scapparono lontano, con dei metodi speciali si sollevarono in volo e guardarono i cambiamenti nel Cimitero mille Ossa.


Mentre erano a mezz'aria, da sotto risuonò un rimbombo incessante.


Divenne sempre più potente, prima come una campana, poi come un tuono. Alla fine perfino le montagne iniziarono ad oscillare. Iniziarono a diffondersi delle fessure tra i picchi, le esplosioni provocavano valanghe.


Un fumo denso si sollevò al cielo. Perfino Chu Feng, Zi Ling e Zhang Tianyi rabbrividirono, figuriamoci i membri della Scuola del Drago Azzurro e della famiglia Chu che stavano tremando per la paura.


Alcuni persero l'equilibrio perché tre aure terrificanti avevano avvolto quel luogo.


Ma Chu Feng e Zi Ling avevano creato una Formazione Spirit che stava proteggendo tutti. Se non ci fosse stata, molti nel gruppo sarebbero stati ridotti in poltiglia solo a causa dell'impatto.
                                
                        



