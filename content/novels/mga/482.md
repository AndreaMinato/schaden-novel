---
weight: 4820
title: Capitolo 482 - Il Risultato è Deciso
pubDate: 2024-06-11T16:13:16.402Z
tags:
    - mga
---


<strong>**ANNUNCIO**</strong> chi compila il questionario ha la possibilità, entro domenica, di vincere anche una delle tre copie autografate di Il Demone Contro il Cielo messe in palio: <a href="https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform">https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform</a>


<em><strong>CAPITOLO SPONSORIZZATO ringraziamo Marco!</strong>
0 Capitoli in coda, 0/3€</em><em>
-Schadenfreude</em>


“Che potere è questo?!” Vedendo le montagne enormi ridursi in polvere, perfino Chu Feng ne fu scioccato.


Sospirò, fortunatamente l’area oltre la Catena Montuosa del Drago Azzurro era già stata distrutta dalla Valle del Dio della Spada e nessuno viveva in quest’area, altrimenti ci sarebbe stato un altro massacro.


“Questo non è nemmeno paragonabile a cos'hai fatto nella Valle del Dio della Spada.” Una voce risuonò nelle orecchie di Chu Feng. Volgendo lo sguardo, vide Zhang Tianyi osservarlo sogghignando.


Il ragazzo poté solo ricambiare con un sorriso, quel giorno in cui aveva mostrato il potere del Fulmine Divino, aveva già perso coscienza e nemmeno lui sapeva quanto fosse terrificante la devastazione che aveva causato quel giorno.


Non era ancora tornato nella valle del Dio della Spada. Non aveva visto la distruzione che aveva seminato e ne aveva solo sentito i racconti di Ovetto e Zi Ling.


*boom* All'improvviso risuonò un’altra esplosione assordante e l’intera Catena Montuosa del Drago Azzurro tremò. Dopo che la polvere si disperse, Chu Feng e gli altri scoprirono con stupore che il Cimitero Mille Ossa era già crollato. Era diventato una piccola valle.


Tutti si accigliarono. Visto che stava apparendo in superficie, significava che la battaglia doveva essere così spaventosa da travolgere l'intera Catena Montuosa del Drago Azzurro.


Lo scontro durò un giorno e una notte. Alla fine a mezzogiorno iniziò a calmarsi gradualmente e le montagne tornarono alla tranquillità.


Prima l’area aveva già sopportato la devastazione della Valle del Dio della Spada, ora era stata travolta dalla battaglia tra il Mostruoso Re Scimmia e le due perle. Nonostante fosse ancora una vasta catena montuosa, non sembrava più erta e ripida.


I picchi si erano ridotti di numero ed erano apparse molte valli. Nonostante la Catena Montuosa del Drago Azzurro sembrasse un po’ meno feroce, era diventata più adatta alla vita umana. C’erano anche più picchi liberi da poter utilizzare.


Ma Chu Feng e gli altri non potevano distrarsi a guardare il paesaggio, erano preoccupati per il Mostruoso Re Scimmia, Su Rou e Su Mei. Stavano pensando alle perle.


Tuttavia nessuno osò scendere perché non sapevano qual era la situazione. Non sapevano se era pericoloso o no.


“Non va bene. Non posso continuare a rimanere qui senza fare nulla. Scenderò.” Alla fine Chu Feng fece la sua mossa. Balzò dalle nuvole e volò giù verso il Cimitero Mille Ossa.


“Chu Feng, aspettami.” Anche Zi Ling lo seguì.


“Senior Zhang, portaci giù. Seguiremo Chu Feng anche a costo di morire.” Allo stesso tempo i discepoli della Scuola del Drago Azzurro guardarono il giovane per chiedere il suo aiuto.


“Caposcuola, questo...” Zhang Tianyi era un po’ in difficoltà, alla fine poté solo rivolgere lo sguardo verso Li Zhangqing.


“Oh Tianyi, vai avanti. Dopotutto il vecchio antenato è ancora lì. Non possiamo ignorare la sua incolumità, no?” Rispose l’anziano.


“Come desiderate.” Zhang Tianyi non esitò. Portò giù i membri della Scuola del Drago Azzurro e la famiglia di Chu Feng.


Nonostante la sua coltivazione fosse superiore a Li Zhangqing, dopotutto non era il caposcuola. In passato il vecchio lo aveva aiutato molto, così lo rispettava e seguiva anche i suoi ordini.


Mentre la folla scendeva, Chu Feng aveva già aperto l’entrata del Cimitero Mille Ossa. La gente lo seguì tesa.


“Cielo, non è un po’ troppo spaventoso?”


Quasi tutti cambiarono drasticamente espressione quando rientrarono nel Cimitero mille Ossa. Perfino Chu Feng, Zi Ling e Zhang Tianyi aggrottarono le sopracciglia e si inquietarono.


Questo perché il Cimitero Mille Ossa era l’entrata della Tomba dell’Imperatore, era un luogo che il Fondatore Drago Azzurro aveva rinforzato quando era al picco delle sue forze. Perfino Chu Feng, Zi Ling e Zhang Tianyi non sarebbero riusciti a danneggiarne minimamente le mura.


Tuttavia videro delle crepe per le pareti e detriti che coprivano il terreno. La sala che prima era maestosa, al momento era irriconoscibile e nel caos completo.


Ma a Chu Feng non importava di questi dettagli. Si affrettò verso le profondità del Cimitero Mille Ossa e più avanzava e più sembrava che la situazione fosse grave.


Alla fine il ragazzo e gli altri arrivarono nel luogo dov’erano sigillate Su Rou e Su Mei.


Le pareti e il pavimento erano completamente distrutti. Attorno era cosparso di ghiaccio e bruciature.


Il Mostruoso Re Scimmia era seduto a gambe incrociate in mezzo a questa zona disastrata. I suoi abiti speciali erano completamente a brandelli e parte del suo pelo era stato bruciacchiato e cosparso di fanghiglia. Aveva il volto pallido come la carta e stava perfino scorrendo un rivolo di sangue dall'angolo della sua bocca. Chiaramente era rimasto gravemente ferito.


Ma fortunatamente era ancora vivo e dietro di lui c’era una potentissima Formazione Spirit color viola. Si potevano scorgere due figure all'interno, erano Su Rou e Su Mei. Sembrava che fossero ancora vive dalla loro aura.


“Fratello, stai bene?” Chu Feng si avvicinò con gratitudine e senso di colpa.


La scena di fronte a lui era eloquente. Dopo un’intensa battaglia, il Mostruoso Re Scimmia aveva ottenuto un vantaggio. Aveva sigillato con successo le perle nei corpi delle ragazze che erano temporaneamente al sicuro.


Il Mostruoso Re Scimmia comunque doveva aver pagato un caro prezzo, per questo Chu Feng era grato e anche allo stesso tempo addolorato.


“Ragazzo, non guardarmi così. Non morirò.”


“Tuttavia è una fortuna che il potere delle due perle sia sigillato. Altrimenti figuriamoci io, perfino coltivatori nel Martial Lord realm non riuscirebbero a sconfiggere queste due perle.”


“Vai a dare un’occhiata alle tue mogli. Tra pochi giorni dovrebbero risvegliarsi. Forse potrebbero perfino ottenere qualche beneficio da quelle due perle.” Il Mostruoso Re Scimmia sorrise, ma dopo aver detto questo, chiuse gli occhi e cadde a terra privo di sensi.
                                


                                



