---
weight: 5070
title: Capitolo 507 - Convocazione della Dinastia Jiang
pubDate: 2024-06-12T17:13:16.406Z
tags:
    - mga
---





<em>Capitolo regolare,
15 Capitoli in coda, <strong>0/2</strong>
da editare
-Schadenfreude</em>


Aiutare il Fondatore Drago Azzurro a resuscitare sarebbe stata una questione molto tediosa e complicata e avrebbe richiesto un lungo periodo di tempo, almeno un mese.


Chu Feng non sarebbe stato in grado di facilitare il processo viste le sue tecniche di Formazione Spirit insufficienti.


Mentre il Mostruoso Re Scimmia discuteva dei passi specifici da percorrere con il vecchio, Chu Feng arrivò di fronte alla Formazione Spirit che sigillava Su Rou e Su Mei.


“Ragazze… avete passato due anni a dormire. Sapete quanto mi sono mancate le vostre voci e i vostri sorrisi?”


Chu Feng si sedette di fronte alla barriera. Tra le fessure poteva scorgere le due bellezze e non poté evitare di sorridere pacificamente quando le guardava.


Era passato molto tempo da quando il Mostruoso Re Scimmia aveva salvato Su Rou e Su Mei fondendo le Perle di Ghiaccio e di Fuoco nei loro corpi, ma le due dovevano ancora risvegliarsi.


All’inizio Chu Feng si era preoccupato, ma ben presto il suo nervosismo si dissipò rimpiazzato da una gioia inaspettata.


Questo perché Su Rou e Su Mei non solo avevano recuperato l’aspetto che avevano prima, il colore dei loro volti era sempre più rosso e avevano un’atmosfera particolare. Era qualcosa che le persone normali non possedevano, dovevano essere state influenzate dalle perle nei loro corpi.


Ciò che rese il ragazzo ancora più gioiose era che mentre dormivano la loro aura aumentò, Su Rou era arrivata al sesto livello del Profound Realm e Su Mei giunse al quinto.


Senza saperlo le loro coltivazioni stavano raggiungendo quella di Chu Feng. Il ragazzo aveva ottenuto la sua coltivazione sperimentando innumerevoli tribolazioni e consumato innumerevoli risorse. Si poteva dire che avesse pagato un enorme prezzo.


Le ragazze avevano trovato fortuna nel disastro. Avevano dormito per circa due anni e la loro coltivazione era aumentata di molto, ancora non si stavano fermando. Se avessero continuato, allora sarebbero perfino giunte all’Heaven realm.


Ad essere sinceri, perfino Chu Feng sentì un po’ di ammirazione di fronte ad una situazione del genere. Comunque ne fu anche felice, dopotutto amava Su Rou e Su Mei. Se fossero diventate più potenti, avrebbero avuto la forza di proteggersi. Era esattamente quello che sperava Chu Feng.


“Se la Dinastia Jiang potesse dissolvere questo pericolo ed entrambe vi poteste svegliare velocemente, potreste seguirmi nella Regione del Mare Orientale. Dopotutto dovreste anche voi andare a dare un’occhiata a quella terra visto che avete le due perle.”


Chu Feng aveva già disposto i suoi piani. Se si fossero svegliate velocemente, le avrebbe portate con sé nella Regione del Mare Orientale e le avrebbe fatte andare nell’Accademia dei Quattro Mari insieme a Jiang Wushang e Zhang Tianyi.


Così le due avrebbero potuto sfruttare il loro potenziale. Dopotutto unirsi all’Accademia dei Quattro Mari era come avere un rifugio e, relativamente parlando, sarebbe stato più sicuro.


Per quanto riguarda Chu Feng, rinunciò temporaneamente all’idea di entrare nell’accademia perché doveva aumentare rapidamente la sua coltivazione e questo richiedeva una grande quantità di risorse.


Ma dato che erano tesori preziosi, mentre li avrebbe presi, sarebbe stato difficile non farsi dei nemici. Così una volta entrato nella Regione del Mare Orientale, avrebbe fatto finta di non conoscere Zhang Tianyi, Jiang Wushang e gli altri. Si sarebbe incontrati con loro solo in segreto, così i nemici non sarebbero andati a cercarli.


“Fammi vedere che effetti ha questa cosa.”


Chu Feng tirò fuori la bottiglia di giada che conteneva Essenza di Formazione Spirit. Nonostante sapesse quanto fosse terrificante, pensava di poterlo raffinare. I Fulmini Divini non sembravano essere impauriti dall’energia impazzita. Sembrava che potessero assorbire qualunque energia di questo mondo.


Così Chu Feng la aprì e riversò una goccia di Essenza di Formazione Spirit nella sua mano. Per sicurezza si limitò a leccarla. Immediatamente sentì un’ondata di energia selvaggia esplodergli in bocca.


“Uh!”


Chu Feng chiuse la bocca e stringendo i denti inghiottì il l’energia.


Non appena entrò nella sua gola, attaccò il suo corpo, ma proprio quando cercò di farlo, un enorme potere traente uscì fuori dal dantian di Chu Feng e attirò il gas al suo interno.


Allo stesso tempo risuonarono dei rumori di masticazione.


Chu Feng si entusiasmò perché era andato tutto come si aspettava. Era stato consumata dal Fulmine Divino nel suo dantian senza alcun effetto negativo. Inoltre, con un solo briciolo, il ragazzo sentì aumentare la sua aura.


Chu Feng inghiottì sempre più Essenza di Formazione Spirit finendola completamente, miracolosamente avanzò al nono livello del Profound realm.


“Questa Essenza di Formazione Spirit è davvero ottima. Con questo briciolo mi ha fatto avanzare di un livello. Se ne ottenessi altra non potrei avanzare all’Heaven realm?” Chu Feng era entusiasta.


Non solo era contento di poter raffinare l’Essenza di Formazione Spirit, ma era anche in grado di raffinare un’energia così incontrollata grazie al Fulmine Divino. Avrebbe potuto prendere ciò che le persone non potevano raffinare e ritenevano pericolose per usarle per coltivare.


“Ahah, Chu Feng, te l’ho detto. Non devi preoccuparti delle risorse di coltivazione perché ce ne sono molti tipi in questo mondo.”


“Ora mi credi, vero? Esistono molte cose come l’Essenza di Formazione Spirit in questo mondo. Per le persone normali sono inutili e sono anche pericolose a volte, ma per te hanno degli effetti incredibilmente vantaggiosi.”


“Le Nove Province sono piccole, è normale che questo posto abbia poche stranezze, ma una volta che arriverai nella Regione del Mare Orientale troverai ancora più tesori da utilizzare. Tra quattro anni avrai tutte le possibilità che vuoi.” Disse Ovetto in quel momento. In realtà quando il ragazzo aveva consumato l’Essenza di Formazione Spirit prima, aveva avuto paura per lui, ma dopo averlo visto raffinarla con successo, si rallegrò.


“Uh, sì. Cercherò di andare lì.” Dopo aver sentito le parole di Ovetto, Chu Feng non vedeva sempre di più l’ora di andare nella Regione del Mare Orientale.


Dopo che avanzò, Chu Feng non andò a disturbare il Mostruoso Re Scimmia e il Fondatore Drago Azzurro. Lasciò il Cimitero Mille Ossa, ma proprio quando tornò nel vasto palazzo, scoprì che Li Zhangqing era seduto all’interno con un’espressione inquieta.


Non appena vide il ragazzo, si avvicinò frettolosamente con un tono un po’ impaurito:”Chu Feng, non va bene.”


“Caposcuola, cos’è successo?” Chiese confuso il ragazzo.


“Guarda questo.” Gli consegnò una lettera dorata.


Il messaggio era della Dinastia JIang e su di essa c’erano scritte delle parole brillanti.
Era una… Convocazione da parte della Dinastia Jiang! (皇朝召集令)


<em>Nota di Traduzione: “皇朝召集令” letteralmente sarebbe “Ordine di Raduno della corte imperiale”</em>
