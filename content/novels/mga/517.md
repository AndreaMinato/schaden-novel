---
weight: 517
title: Capitolo 517 - Dieci Giorni e Dieci Notti
pubDate: 2024-06-13T03:13:16.408Z
tags:
    - mga
---





<em>CAPITOLO SPONSORIZZATO ringraziamo Andrea!
8 Capitoli in coda, <strong>0/2</strong>
da editare
-Schadenfreude</em>


“Non cada nella sua trappola. Ora lei ed io dobbiamo unire le forze, altrimenti se la mia Dinastia Ji venisse distrutta, nemmeno la sua Dinastia potrà sopravvivere dopo.” Vedendo che il vecchio antenato della Dinastia Liu stava credendo alle parole di Chu Feng, il vecchio antenato della Dinastia Ji lo sollecitò.


Sentendo questo, il vecchio antenato della Dinastia Liu disse con un’espressione esasperata:“Ma non posso ignorare la sicurezza di mio figlio!”


“Hai così tanti figli, non puoi sopportare di perderne solo uno?” Gridò il vecchio antenato della Dinastia Ji.


“Naturalmente non posso! È il figlio che ho cresciuto con cautela per molti anni, il mio figlio più eccellente!” Rispose il vecchio antenato della Dinastia Liu.


“Lei, lei…!” Il vecchio antenato della Dinastia Ji si infuriò, ma poi stabilizzò il suo umore e disse:”Lei è davvero troppo cieco, troppo cieco!”


“La vita di un solo figlio vale più di decine di migliaia di vite della sua Dinastia Liu? È più importante della nostra missione di vendetta per il suo antenato?!”


“Io…” In quell'istante il vecchio antenato della Dinastia Liu si ammutolì.


“Non esiti più. Se l’imperatore è morto, può comunque crescerne un altro. Ma se sparisce la dinastia, andrà tutto perduto. Vuole diventare il criminale che ha decretato la fine della Dinastia Liu ed essere odiato per l’eternità?”


“Ora il vecchio Zhao è morto e anche gli esperti della Dinastia Zhao sono morti. Se uniremo le forze e distruggeremo questa Dinastia Jiang, possiamo dividerci la ricchezza e i territori dei due clan.”


“Deve solo rinunciare ad un figlio. Non solo può proteggere la Dinastia Liu, può anche diventare una persona incredibile che verrà ricordata per aver reso un grande merito per la Dinastia Liu! Le future generazioni la vedranno come un modello, come un eroe!” Vedendo che lo stava convincendo, il vecchio antenato della Dinastia Ji continuò a sollecitarlo.


Proprio in quel momento l’imperatore tenuto in ostaggio gridò:“Padre, combatta pure! Per il mio clan Liu, che importa un mio sacrificio?”


“Antenato Liu, dia ascolto a mio padre! Quel moccioso è astuto e anche se rimanesse a guardare, non la lascerebbe assolutamente andare.” Urlò anche l’imperatore della Dinastia Ji.


“Bene. Allora ci coalizzeremo per uccidere questo moccioso.” Alla fine il vecchio antenato strinse i denti e, dopo aver deciso, volò verso Chu Feng.


“Ahah, esatto!” Vedendo questo, l’antenato della Dinastia Ji si rallegrò e non esitò. Lo seguì velocemente.


“Vabbè. Oggi lotterò contro voi due allora.”


“Ma gente delle Dinastie Ji e Liu, ascoltate. Quando combatterò contro i vostri antenati, non toccate la Dinastia Jiang, altrimenti gli imperatori potrebbero perdere la testa.” Chu Feng non aveva paura e, dopo un grido, strinse l’Ascia Fantasma Asura e affrontò i due vecchi antenati.


All’inizio vedendo i due antenati fare la loro mossa, Jiang Hengyuan si era preparato immediatamente a decapitare i due imperatori.


Ma dopo aver sentito le parole del ragazzo, esitò per un po’ e quando gli esperti dei due clan che all'inizio erano pronti a partire, non attaccarono a causa delle parole di Chu Feng, Jiang Hengyuan rinunciò all’idea di uccidere i due.


“Chu Feng è davvero impressionante. Perfino io… mi sento inferiore a lui.”


Jiang Hengyuan ammirò Chu Feng per la sua astuzia. Nonostante non fosse riuscito a minacciare i due vecchi antenati, aveva usato i due imperatori per trattenere l’esercito dei due clan.


Se non fosse stato per le sue parole, una volta che Jiang Hengyuan avesse ucciso i due imperatori, l’esercito dei due clan avrebbe ripreso a combattere contro la Dinastia Jiang.


Al momento la Dinastia Jiang avrebbe avuto il vantaggio se avesse combattuto contro un solo clan, ma se ne avessero affrontati due, avrebbero avuto difficoltà. Inoltre tutti i membri dei due clan erano esperti, mentre molti della Dinastia Jiang erano deboli, se avessero combattuto ci sarebbero state molte perdite,


Per questo ammirava Chu Feng. Si poteva dire che il ragazzo avesse salvato ancora una volta la gente della Dinastia Jiang.


I due antenati si erano preparati a sacrificare i loro figli, ma se non avessero dovuto farlo, sarebbe stato meglio per loro.


Finché avessero ucciso Chu Feng, non sarebbe stato troppo tardi.
Così non ordinarono ai membri del loro clan di attaccare e si limitarono ad affrontare il ragazzo con tutte le loro forze.


Ma non poterono fare nulla visto che avevano sottovalutato Chu Feng. Nonostante si fossero coalizzati e avessero visto la Tecnica Segreta del ragazzo, non osassero essere imprudenti e lo affrontassero con serietà, non riuscivano ad entrare in vantaggio.


“Ahah, ragazzo, non sei affatto male. Ti ammiro sempre di più. Sei in grado di lottare contro di loro con un’aura così instabile.” Anche Ovetto sospirò di ammirazione perché era quella che capiva di più quanto era vuota la coltivazione del ragazzo. Ad essere precisi, Chu Feng in quel momento non era proprio all'ottavo livello dell’Heaven realm.


Inoltre il potere ottenuto dalla Formazione di Infusione della Stirpe Reale era estremamente instabile e aveva diminuito di molto il potere combattivo di Chu Feng.


E questo valeva per lui, una persona normale avrebbe perfino rischiato di morire a causa di questo potere.


Per questo Ovetto era così sorpresa, perché Chu Feng stava stabilizzando questa energia così ingestibile. Il suo controllo la sorprendeva davvero.


“Seniog Hengyuan, posso trattenere questi due vecchi. Cogli questa opportunità per portare via la giovane generazione della dinastia ora.” Jiang Hengyuan aveva ricevuto un messaggio telepatico di Chu Feng e cambiò espressione.


Dopodiché non osò tardare. Iniziò a prepararsi di nascosto. Aveva intenzione di portare via la giovane generazione più sbalorditiva del suo clan senza che nessuno se ne accorgesse.


Ma al momento la gente delle Dinastie Liu e Ji erano già lì. Non era impossibile trasportare in segreto la giovane generazione, ma avrebbe richiesto molto tempo.


All'inizio Jiang Hengyuan temeva che non ci fosse tempo, ma sorprendentemente Chu Feng combatté contro i due vecchi per dieci giorni e dieci notti.


L’incontro sbalorditivo aveva scioccato tutti quanti perché gli attacchi dei due vecchi erano molto potenti ed era un tipo di combattimento davvero stancante.


Bisognava dire che anche la forza dei due vecchi si era esaurita nel frattempo, ma in confronto a loro, Chu Feng era impallidito e la sua aura si stava indebolendo sempre di più.


Se fosse stata una situazione normale, figuriamoci dieci giorni, anche venti per lui non sarebbero stati un problema. Sarebbe stato molto più in forma dei suoi due nemici.


Ma ora stava usando un potere in prestito ed era anche instabile. In una situazione del genere poter durare per dieci giorni era davvero un miracolo.
