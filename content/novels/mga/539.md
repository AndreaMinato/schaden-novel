---
weight: 5390
title: Capitolo 539 – Missione
pubDate: 2024-06-14T01:13:16.410Z
tags:
    - mga
---


<em>CAPITOLO SPONSORIZZATO, ringraziamo ZioGianni :D
2 Capitoli in coda, 0/3
da editare
-Schadenfreude</em>


"Tuttavia, nella Regione del Mare Orientale, i Martial King sono già i più potenti. Dove altro potrebbe arrivare un Martial Emperor? Anche se esistessero, sarebbero esistenze supreme."


"Come possono delle persone del genere essere disposte ad esaurire il loro potere per aiutare un misero vecchio come me ad avanzare di livello?"


"Così ho sempre cercato un successore. Un successore con il potenziale per diventare un Martial Emperor. Allora, senza badare a spese, l'avrei aiutato a diventare un Martial Emperor."


"Anche se non posso confermare se una persona può diventare un Martial Emperor e se si disturberebbe a pensare ad un vecchio come me una volta diventato Martial Emperor, questa è la strada che ho deciso di percorrere."


"Visto che so che sarà già impossibile per me avanzare ulteriormente, affiderò tutto ad un'altra persona e tu sei la persona di cui voglio fidarmi."


"Eheh, moccioso, credi che questo motivo sia accettabile?" Il vecchio vestito di nero rise fragorosamente, come se le parole che avesse detto prima fossero solo uno scherzo.


Tuttavia Chu Feng aveva sentito un tono un po' impotente permeare dalla risata del vecchio. Era pieno di amarezza.


"Senior, perdoni la mia scortesia. Dopo aver discusso per così tanto tempo devo ancora chiedere il suo nome." All'improvviso l'espressione si riempì di solennità mentre faceva questa domanda.


"Ahah, nella Regione del Mare Orientale, quando c'era il capo del Sect della Distruzione dei Demoni della Notte, tutti conoscevano il mio nome."


"Ma va bene. Sei in un posto così desolato, non hai nemmeno sentito parlare del nome del mio Sect, come potresti sapere chi sono?"


"Ricorda Chu Feng. Il mio nome è Qiu Canfeng." Disse il vecchio vestito di nero.


"Il discepolo Chu Feng porge i suoi saluti al suo maestro!" In quell'istante Chu Feng si inginocchiò a terra e porse i suoi rispetti a Qiu Canfeng.


Lo aveva fatto perché non voleva perdersi quella opportunità. Dato che doveva affrontare un'organizzazione così enorme come l'Arcipelago Immortale della Condanna e l'attrattiva rappresentata dai tesori della Tomba dell'Imperatore, Chu Feng scelse di accettare Qiu Canfeng come suo maestro.


Naturalmente, nonostante Chu Feng l'avesse fatto per mutuo beneficio, ci aveva riflettuto.


Durante la conversazione che aveva avuto con Qiu Canfeng, il ragazzo aveva osservato dettagliatamente le sue espressioni e il tono della sua voce.


Aveva determinato che il vecchio doveva stare dicendo la verità e che desiderava davvero riceverlo come discepolo. Per quanto riguarda il motivo di questa scelta, l'aveva appena detto.


Durante il suo viaggio nella coltivazione marziale, quando gli era ormai difficile avanzare di molto, aveva scelto di aiutare una persona ad arrivare ad uno stadio superiore.


Se avesse avuto successo, avrebbe potuto ottenere il favore di questa persona e ricevere il suo aiuto. Nonostante fosse molto rischioso, contava come metodo.


Anche se era solo una sua valutazione, non poteva confermare se Qiu Canfeng volesse solo usarlo o no, al momento non aveva altra scelta.


"Ahah, bene bene bene! Alzati presto."


"Oh, Chu Feng, sono molto contento di accettare un discepolo come te."


"Non potevo esserne sicuro prima, ma ora posso. Potrai sicuramente superarmi. Sarai in grado di superare chiunque altro nella Regione del Mare Orientale. Diventerai un Martial Emperor."


"Nel tuo viaggio per diventarlo, farò del mio meglio per aiutarti. Ma prima dovrai aiutarmi a una cosa." Qiu Canfeng sorrise.


"Maestro, se ha bisogno qualcosa, dica pure. Farò del mio meglio per esaudire la sua richiesta." Rispose rispettosamente Chu Feng.


"Eheh, in realtà non è niente di che. Credo che tu possa immaginare che non posso aiutarti visto che sono bloccato qui."


"Ma questa Formazione di Restrizione delle Quattro Divisioni non è qualcosa che puoi rompere. Così voglio che tu chieda aiuto." Chiese sorridendo Qiu Canfeng.


"Chiedere aiuto? A chi?" Chiese Chu Feng.


"Ad uno dei quattro protettori del mio Sect della Distruzione dei Demoni della Notte, Fu Liansheng."


"Nonostante allora ci fossero stati dei conflitti tra noi quattro perché stavamo lottando per la posizione di capo del Sect, in seguito Fu Liansheng mi ha dovuto un favore."


"Inoltre, anche se quella persona sia crudele, non crede che il fine giustifichi i mezzi dopotutto. Considera ancora importanti il cameratismo e l'onore. Finché potrai trovarlo e dirgli della mia situazione, andrà sicuramente ad aiutarmi."


"Ma attento, a parte lui, non dire a nessun altro della mia posizione, altrimenti sarà difficile impedire loro di venirmi a cercare per uccidermi." Disse Qiu Canfeng.


"Allora maestro, dov'è quel Senior Fu Liansheng ora? Che caratteristiche ha e come posso fargli credere che sono il suo discepolo?" Chiese Chu Feng.


"Sei piuttosto meticoloso, ma nemmeno io so dove sia ora. So solo che non lascerà la Regione del Mare Orientale, ma riguardo i dettagli, puoi solo contare sulle tue forze per scoprirli."


"Ottenere la sua fiducia sarà molto semplice. Dopo averlo visto, finché gli dirai 'nell'Abisso della Nebbia Nera, un tempo hai dovuto a qualcuno un favore e quella persona ha bisogno del tuo aiuto', allora andrà bene."


"Ricorda. Non dirgli parole inutili o non solo ti ignorerà, potrà perfino ucciderti." Ricordò con serietà Qiu Canfeng.


"Non si preoccupi maestro. Troverò Senior Fu Liansheng e lo condurrò da lei."


Chu Feng aveva detto queste parole con sincerità perché desiderava impazientemente di diventare più potente. Voleva proprio ottenere una protezione contro l'Arcipelago Immortale della Condanna. E la precondizione di tutto questo era salvare prima Qiu Canfeng."


"Sì. Sei molto intelligente, ma dopo essere arrivato nella Regione del Mare Orientale dovrai occuparti comunque di qualche questione. Quel posto non è paragonabile al tuo piccolo continente delle Nove Province. Sia per la coltivazione che per i metodi e le persone." Ricordò Qiu Canfeng.


"Starò attento." Chu Feng annuì, ma dopo aver esaminato con cura la Formazione della Restrizione delle Quattro Divisioni, disse:"Ma maestro, al momento è imprigionato in questa formazione e non può nemmeno muoversi. La strada per la Regione del Mare Orientale è lontana e mettendo da parte il tempo che ci metterò a trovare Senior Fu Liansheng, anche se potessi trovarlo, richiederebbe molto tempo."


"Cosa mangerà e berrà durante questo periodo di tempo?"


Chu Feng sapeva che, non importava quanto fosse potente un coltivatore, doveva comunque mangiare e bere. Allora il Mostruoso Re Scimmia era riuscito a rimanere per così tanto tempo nella Torre Fantasma Asura perché aveva preparato cibo e bevande a sufficienza. Qiu Canfeng aveva preparato delle provviste?


"Ahah, non ti preoccupare. Nonostante la Formazione di Restrizione delle Quattro Divisioni mi abbia bloccato qui, sta continuando ad incanalare potere speciale in me. Questo per preservare la mia forza vitale. Non mi lascerà morire di fama, ma solo di vecchiaia."


"Così non c'è bisogno che ti preoccupi per me. Andrà bene finché troverai velocemente Fu Liansheng. Anche se non lo farai per un vecchio come me, ti dovrai sbrigare per la tua ragazza!"


"Nonostante l'Arcipelago Immortale della Condanna non sia una grande minaccia, devo comunque organizzare i membri sparsi del mio Sect prima di poter combattere contro di loro."


"Altrimenti con solo la mia forza sarebbe un po' rischioso, inoltre radunare il Sect della Distruzione dei Demoni della Notte richiederebbe un po' di tempo." Disse sorridendo lievemente Qiu Canfeng.
                                


                                



