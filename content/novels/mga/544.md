---
weight: 544
title: Capitolo 544 – A tutta Forza
pubDate: 2024-06-14T06:13:16.411Z
tags:
    - mga
---


<em>0 Capitoli in coda, 0/3
da editare,
-Schadenfreude</em>


"Accetterò la tua proposta."


Chu Feng non rifiutò. Sorrise lievemente e un bagliore brillò nel suo palmo facendo apparire l'enorme Ascia Fantasma Asura.


Quando l'armamento apparì, perfino l'aria tremò. Nel momento in cui questa potenza travolse tutto lo spazio attorno, tutti sentirono la forza del ragazzo.


"Così forte. Quella è l'Ascia Fantasma Asura? Ho sentito che il clan Jie e le altre organizzazioni hanno incastrato Chu Feng per questo armamento. Inoltre lo hanno reso un ricercato perché desideravano quest'ascia."


"In effetti è proprio all'altezza della fama di un Armamento Élite che ha riconosciuto il suo padrone. È molto più formidabile della Divina Spada di Legno di Zhang Tianyi. Sembra che il risultato della battaglia di oggi sia già deciso e che il più forte sia davvero Chu Feng." Dopo aver visto l'Ascia Fantasma Asura, la folla sospirò d'ammirazione, sbalordita dall'arma.


"Ahah, meglio." Zhang Tianyi sembrò entusiasmarsi vedendolo usare l'Armamento Élite e balzò verso il suo avversario iniziando a sferrare violenti attacchi. Inoltre erano colpi ancora più forti rispetto a prima.


"Oh." Chu Feng sorrise di fronte a questa raffica e rimase dov'era senza schivare. Si mosse solo quando la Divina Spada di Legno che sprigionava simboli brillanti si avvicinò.


*aooooooo*


Quando l'Ascia Fantasma Asura si spostò, rilasciò dei rumori simili a dei lupi ululanti e dei lamenti spettrali. Ben presto divenne una mezzaluna color nero e si intrecciò con la Divina Spada di Legno.


*clang*


Le due armi si scontrarono creando un forte clangore. L'impatto fece perfino arretrare Chu Feng di un po' di passi.
Zhang Tianyi invece fu costretto a volare all'indietro per decine di metri. Inoltre guardando più attentamente, il braccio del giovane stava tremando lievemente, doveva aver ricevuto un'enorme pressione.


"L'Ascia Fantasma Asura di junior Chu Feng è davvero potente. In termini di potere mi ha già superato. È questo il potere di un Armamento Élite che ha riconosciuto il suo padrone? È possibile che gli altri non possano nemmeno rivaleggiare con un armamento del genere?!" Zhang Tianyi aggrottò le sopracciglia. Era la prima volta che sentiva la potenza di Chu Feng.


"Senior Zhang, non distrarti prima che l'incontro finisca!" Proprio in quel momento Chu Feng gridò all'improvviso e arrivò in un lampo di fronte all'avversario. L'enorme Ascia Fantasma Asura piombò di nuovo su di lui.


La velocità di Chu Feng era davvero elevata. Non diede tempo di reagire a Zhang Tianyi, che poté solo stringere la Divina Spada di Legno e incanalare il suo potere in essa.


Quando i simboli della Divina Spada di Legno si riaccesero, menò un fendente per bloccare l'arma di Chu Feng che stava mirando al suo volto.


Con un clangore, fecero schizzare scintille in ogni direzione creando onde d'urto a causa della collisione.


Tuttavia Zhang Tianyi volò di nuovo all'indietro. Il tremito nel suo braccio destro era diventato ancora più distinto e sentiva un intorpidimento ancora più intenso.


"Aspetta. Non è solo il potere dell'Ascia Fantasma Asura. È quello di junior Chu Feng. Il suo fisico è sempre stato potente e solo con l'Ascia Fantasma Asura può adoperarlo al meglio."


"No, non posso scontrarmi con lui direttamente. Dovrei distanziarmi ed iniziare a combattere su lunga distanza, altrimenti la mia Divina Spada di Legno non potrà affrontare la sua Ascia Fantasma Asura." Quando il secondo confronto finì con la sua sconfitta, Zhang Tianyi si rese conto di quanto era potente l'Ascia Fantasma Asura.


Così cambiò tecnica di movimento e usò un'abilità unica cercando di distanziarsi da Chu Feng, per poi usare attacchi a lunga distanza.


*whoosh*


Tuttavia, proprio quando si stava allontanando, arrivò un altro attacco ancora più rapido e potnete rispetto a prima.


"Ohoh. Bene." E vedendo il sorriso lieve e divertito di Chu Feng, Zhang Tianyi sogghignò.


Aveva capito. Non solo il potere di combattimento del ragazzo era incredibilmente formidabile, anche le sue tattiche non erano inferiori alle sue, probabilmente era ancora più esperto di lui.


Fin dall'inizio Chu Feng sapeva chiaramente che la sua Ascia Fantasma Asura era avvantaggiata in un combattimento ravvicinato, quindi non avrebbe dato alcuna possibilità a Zhang Tianyi di allontanarsi.


Il suo errore di calcolo e la sua imprudenza lo avevano già messo in una situazione pericolosa. In circostanze del genere, se avesse continuato ad usare l'Armamento Élite per combattere contro Chu Feng, ciò che lo attendeva era solo fallimento.


Tuttavia non voleva perdere. Non era disposto ad ammettere la sconfitta così facilmente e gli piaceva davvero vincere.


Anche se sapeva quanto era terrificante il potere di Chu Feng, anche se sapeva che il ragazzo non aveva ancora usato il suo asso nella manica, voleva comunque combattere a tutta forza e non si sarebbe arreso assolutamente.


Non era solo per vincere. Stava anche mostrando rispetto a Chu Feng. Anche se sapeva che era impossibile per lui batterlo, voleva comunque usare i suoi attacchi più potenti.


Così non solo non usò la Divina Spada di Legno per bloccare, ma attivò le sue fiamme blu.


Aveva usato la sua Misteriosa Tecnica Proibita. La sua aura aumentò drasticamente e il suo potere combattivo divenne terrificante. Anche i combattenti al sesto livello dell'Heaven realm non sarebbero riusciti a sconfiggerlo.


In una situazione del genere, perfino l'espressione di Chu Feng cambiò lievemente. Ci fu un bagliore sotto i suoi piedi e volò all'indietro senza osare affrontarlo direttamente.


Tuttavia quando il ragazzo aveva scelto di ritirarsi, Zhang Tianyi invece si era precipitato in avanti. Tenendo la Divina Spada di Legno, fece di nuovo pressione al suo avversario. Dopo aver attivato la sua Misteriosa Tecnica Proibita, perfino la sua velocità sarebbe aumentata.


In un batter d'occhio le sorti della battaglia si erano ribaltate. Da una posizione passiva, Zhang Tianyi era passato all'attacco e aveva iniziato a mettere in difficoltà Chu Feng.


"Oh cielo! Sono fiamme color blu? Che tecnica marziale è esattamente? Che aura potente!"


"Questo Zhang Tianyi è davvero abile! Questo potere combattivo terrificante supera quello di un combattente al sesto livello dell'Heaven realm. Non ha senso. come può avere una forza così spaventosa? Possibile che abbia un Corpo Divino?"


"Così potente. È troppo potente. È in grado di mettere in difficoltà Chu Feng, che ha un Armamento Élite che lo ha riconosciuto come padrone. Che Zhang Tianyi sia il migliore nella giovane generazione delle Nove Province?"


Vedendo Chu Feng che arretrava, rimasero tutti sbalorditi perché si erano resi conto di quanto Zhang Tianyi fosse formidabile. Si poteva dire che avesse convinto molti sul posto.


Anche coloro che pensavano che Chu Feng avrebbe vinto, ora stavano iniziando a credere che Zhang Tianyi fosse superiore. Dopotutto il potere combattivo che aveva mostrato era troppo formidabile. Era qualcosa che molti non avevano mai visto prima.


Quelli che tifavano per Zhang Tianyi divennero ancora più compiaciuti ed ormai erano sicuri che il giovane avrebbe vinto.
                                


                                



