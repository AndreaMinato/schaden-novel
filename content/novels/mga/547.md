---
weight: 5470
title: Capitolo 547 – Prepararsi a partire
pubDate: 2024-06-14T09:13:16.411Z
tags:
    - mga
---


<em>0 Capitoli in coda, 0/3
-Schadenfreude</em>


Il rimbombo riecheggiò per moltissimo tempo. L'energia potente come un'onda anomala o come una bestia feroce imbizzarrita iniziò a dissiparsi gradualmente.


Ma il Fondatore Drago Azzurro continuò a rimanere in allerta. Mantenne attiva la formazione e la usò per difendere il territorio dalle onde d'urto nel cielo, temeva che si sarebbero avventate sulle persone sotto ferendole.


Solo quando scomparirono completamente e divennero nebbia vorticante e fumo disfò la Formazione Spirit.


In quell'istante gli occhi di tutti erano incollati sul cielo, il pubblico era pieno di entusiasmo ed aspettativa.


La foschia di dissipò e riuscirono finalmente a scorgere Chu Feng e Zhang Tianyi.


"Cosa... cos'è successo?"


"Hanno... Chi ha vinto e chi ha perso? Che abbiano pareggiato?!"


Tutti rimasero esterrefatti, dopo che videro i due contendenti, mostrarono espressioni sbigottite e perplesse.


Perché Chu Feng e Zhang Tianyi avevano già disattivato le loro tecniche. Erano tornati nelle loro condizioni normali, ma i loro abiti erano intatti e i due giovani erano rimasti completamente illesi. Per questo la gente era così sbalordita, chiaramente dovevano aver interrotto l'incontro, eppure dal loro aspetto era impossibile capire chi avesse vinto.


"Junior Chu Feng, ti ringrazio per le tue intenzioni gentile, ma ho perso. Se non ti fossi trattenuto, sarei rimasto gravemente ferito." Disse all'improvviso Zhang Tianyi. Stava sorridendo lievemente con gratitudine.


"Senior Zhang..." Chu Feng all'inizio voleva aggiungere altro, ma dopo aver visto l'espressione di Zhang Tianyi, capì le sue intenzioni e non lo sollecitò più.


Prima i due avevano usato le loro abilità più potenti per il loro scontro finale, tuttavia Zhang Tianyi aveva comunque perso. La sua Misteriosa Tecnica Proibita, le fiamme color blu che circondavano il suo corpo, aveva perso contro le Tecniche Segrete di Chu Feng.


Comunque durante quella situazione precaria, Chu Feng si era trattenuto e Zhang Tianyi capiva chiaramente il perché.


Era stato intenzionale, il giovane aveva dato spazio a Zhang Tianyi e aveva cercato di finire lo scontro in pareggio. Zhang Tianyi era molto grato di questo perché questo dimostrava che Chu Feng lo considerava proprio come un fratello. Altrimenti data la natura del giovane, non l'avrebbe mai fatto.


Comunque a maggior ragione avrebbe mostrato correttezza nei suoi confronti, così scorse la folla con lo sguardo e, con un sorriso, disse ad alta voce:"Io, Zhang Tianyi, ho perso e di netto. Junior Chu Feng è davvero più forte di me."


"Cosa? È Zhang Tianyi ad aver perso?"


Sentendo quelle parole, all'inizio molti provarono incredulità, ma dopo aver visto le espressioni tranquille di Zhang Tianyi e Chu Feng, non ebbero più dubbi.


Avevano capito che Zhang Tianyi aveva perso e il risultato ormai era deciso.


Alcuni avevano previsto un esito del genere, ma altri ne furono scioccati. Alla fine si erano resi conto del vero livello di Chu Feng.


Alla fine dello scontro, iniziò ufficialmente la cerimonia di apertura della Scuola del Drago Azzurro. Tuttavia tutti i presenti stavano ancora pensando all'incontro tra Zhang Tianyi e Chu Feng.


Quella lotta aveva lasciato quasi tutti di stucco. Inoltre aveva messo in chiaro che era Chu Feng ad essere il membro della giovane generazione più potente nelle Nove Province. Nessuno osava più dubitarne.


Dopo la cerimonia di apertura, Chu Feng, Zhang Tianyi e Jiang Wushang si prepararono a partire per la Regione del Mare Orientale.


Questo perché mancavano solo tre mesi al giorno dell'esame di ammissione all'Accademia dei Quattro Mari.


Nonostante Chu Feng e gli altri fossero nell'Heaven realm e fossero estremamente rapidi, dovevano comunque partire velocemente, se fossero arrivati in ritardo, avrebbero dovuto attendere un altro anno.


Al momento era tutto pronto. In una piazza della Scuola del Drago Azzurro c'erano oceani di persone. Erano venute a salutare Chu Feng e gli altri.


E al centro del palazzo li aspettava un'enorme carrozza d'argento. Era una vettura estremamente appariscente e aveva attirato l'attenzione di tutti.


"Fratello Wushang, la sua carrozza è così grossa, dev'essere un po' lenta, no? Può arrivare all'Accademia dei Quattro Mari nell'arco di tre mesi? Mi sembra quasi sia meglio contare sulle nostre forze per affrettarci. Dovremmo essere più rapidi in questo modo." Mormorò Zhang Tianyi vedendo la carrozza.


Era un mezzo molto grande e lussuoso. Più che una vettura, tanto valeva dire che era un palazzo mobile in scala ridotta.


Dove c'erano dei vantaggi, esistevano anche dei punti deboli. Sebbene una carrozza del genere fosse davvero confortevole, sarebbe stato difficile che fosse così veloce. Temeva che non avrebbero fatto in tempo.


"Fratello Tianyi, non preoccuparti. La mia carrozza qui è l'Armamento Élite più prezioso e potente nella mia Dinastia Jiang."


"Anche se la sua velocità forse non è alla pari con la Tecnica Segreta del fratello Chu Feng, la Tecnica dello Scatto del Drago Azzurro, riusciremo ad arrivare sicuramente nella Regione del Mare Orientale entro tre mesi se riverseremo il nostro potere in essa facendo a turno." Disse Jiang Wushang che era lì accanto.


"Allora è così." Solo dopo aver sentito queste parole Zhang Tianyi annuì sollevato. Sapeva che esistevano diversi tipi di Armamenti Élite, tra cui quelli che non avevano praticamente alcun effetto in battaglia, ma che fornivano un ottimo supporto.


"Esatto. Fratello Tianyi, dov'è il fratello Chu Feng? Perché non è ancora arrivato?" Chiese con curiosità Jiang Wushang. Ormai era tutto pronto, mancava solo Chu Feng e, quando sarebbe arrivato, sarebbero potuti partire per la Regione del Mare Orientale.


"Ci sono... ancora alcune persone che non può abbandonare." Sospirò Zhang Tianyi.


"Ahhhh..." Allo stesso tempo, Chu Yue, Chu Guyu, Li Zhangqing, il Fondatore Drago Azzurro e gli altri sospirarono. Provavano un po' di frustrazione perché sapevano della situazione di Chu Feng.


Nonostante al momento la Tomba dell'Imperatore fosse cambiata e l'entrata della catena montuosa del Drago Azzurro fosse già chiusa, visto che il Cimitero Mille Ossa era stato creato dal Fondatore, naturalmente esisteva ancora, solo che non era più connesso alla tomba.


E in esso era ancora attiva la formazione che sigillava Su Rou e Su Mei. Le due riposavano in pace al suo interno. I loro visi erano rosei, pieni di spirito e perfino le loro aure avevano raggiunto il nono livello del Profound realm. Purtroppo però, erano rimaste addormentate profondamente e non riuscivano a svegliarsi.


"Piccola Rou, piccola Mei, sono davvero contento che possiate diventare più forti mentre ricevete l'energia delle perle misteriose."


"Vorrei davvero stare a vigilare su di voi ogni giorno, ma non posso."


"Ora ho una cosa molto importante da fare. Riguarda la vita di Zi Ling e la mia stirpe. Quindi non ho altra scelta se non andarmene." Chu Feng era seduto di fronte alla Formazione Spirit e, mentre guardava le due sorelle, sorrise lievemente, ma la sua espressione era piena di riluttanza.
                                


                                



