---
weight: 5480
title: Capitolo 548 – Sorriso di Felicità
pubDate: 2024-06-14T10:13:16.411Z
tags:
    - mga
---


<em>0 Capitoli in coda, 0/3
-Schadenfreude</em>


"Piccola Rou, piccola Mei, guardate. Questi sono i regali che ho preparato per voi."


Chu Feng tirò fuori due lunghe gonne dal suo Sacchetto Cosmo. Una era verde chiaro e adornata da foglie di salice e l'altra era rosa con dei fiori di ciliegio.


Non erano semplici capi di vestiario. Erano entrambe circondate rispettivamente da un bagliore verde e rosa, inoltre contenevano un'enorme energia nascosta perché erano entrambi Armamenti Élite.


Chu Feng li aveva ottenuti dalla Dinastia Ji. Dopo aver saccheggiato il loro paese, il giovane aveva dato molti dei suoi tesori a Chu Yue e agli altri membri della sua famiglia. Tuttavia le due bellissime gonne le aveva conservate per Su Rou e Su Mei.


"Le ho preparate apposta per voi. Pensavo che quella verde fosse più adatta alla piccola Rou, visto che enfatizza il suo portamento maturo. Quella rosa è più adatta alla piccola Mei, perché mette in rilievo la sua vivacità."


"Credo che le portereste davvero bene, siete sempre state splendide, non importa cosa indossate."


"Io... volevo vedere personalmente come vi sarebbero state."


A questo punto la voce di Chu Feng divenne un po' strozzata e anche i suoi occhi si arrossarono.


Si dice che un vero uomo non pianga facilmente, che verserebbe lacrime solo quando il suo cuore si è infranto.


Di fronte a coloro che amava, due persone che avevano quasi perso la vita a causa sua e che dormivano da due interi anni, Chu Feng sentiva un dolore straziante e acuto.


"Aspettatemi. Tornerò. Allora, se vi risveglierete, vi porterò via." Disse alla fine Chu Feng con determinazione. Non pianse perché non voleva versare lacrime di fronte alle sue amate.


Doveva essere forte. Solo così avrebbe potuto resistere, perché era destinato a sopportare molte responsabilità.


Così, dopo aver scoccato un'altra occhiata piena di riluttanza verso Su Rou e Su Mei, si alzò e si girò, pronto ad andarsene.


*hmmm* Ma proprio quando Chu Feng si era allontanato per un po', brillò un bagliore radioso dietro di lui.


Dopo essersi girato, il giovane cambiò drasticamente espressione perché aveva scoperto con stupore che la Formazione Spirit prima stabile e vorticante, aveva iniziato a sprigionare il suo potere.


Uno strato era composto da fuoco ardente e l'altro da gelido ghiaccio. I due si intrecciarono formando energia frenetica che si schiantò verso la Formazione Spirit.


"Cosa sta accadendo?" Vedendo questo, Chu Feng fu colto dal panico perché aveva pensato che le Perle del Ghiaccio e del Fuoco avessero di nuovo perso il controllo e questi tesori non erano qualcosa che lui potesse controllare, così la prima cosa che fece fu dirigersi verso l'esterno della caverna per chiedere l'aiuto del Fondatore Drago Azzurro.


*boom* Ma proprio quando si voltò, risuonò un'esplosione assordante.


Dopo essersi di nuovo girato, Chu Feng cambiò drasticamente espressione perché il potere del fuoco e del ghiaccio aveva già distrutto la Formazione Spirit e aveva riempito l'intera stanza.


"Me**a." Il giovane non poteva più andarsene perché se le perle avessero perso il controllo, Su Rou e Su Mei sarebbero andate incontro ad un disastro.


Non solo sarebbero diventate marionette, sarebbero anche state divorate. Non poteva andarsene così, anche a costo di morire, doveva lottare per loro.


*hmm* Tuttavia, proprio quando Chu Feng stava per usare una Formazione Spirit per cercare di sigillare gli elementi, il fuoco e il ghiaccio iniziarono a ritirarsi.


Alla fine non solo si divisero, formarono due figure, Su Rou e Su Mei!


Tuttavia ora nel contegno di Su Rou c'era una punta di gelo e nella dolcezza di Su Mei c'era una traccia di impetuosità.


Inoltre le loro aure non erano più al Profound realm, ma allo stadio successivo. Erano già arrivate al secondo livello dell'Heaven realm.


"Chu Feng!" Dopo che le due sorelle videro il giovane, mostrarono incantevoli sorrisi.


Dopo averlo chiamato, le due balzarono verso di lui. Si avvicinarono e abbracciarono il giovane senza lasciarlo più. I loro visi si incollarono al suo petto, sentendo il suo calore a lungo atteso.


"Piccola Rou, piccola Mei, state bene?" Chu Feng era spiazzato.


Le due amate che aveva aspettato giorno e notte per due anni, ma che si dovevano svegliare, si erano destate proprio in quel momento. Questo lo aveva colto alla sprovvista, gli era difficile crederlo.


"Chu Feng, andiamo. Voglio andare nella Regione del Mare Orientale con te. Voglio riprendere Zi Ling con te. Appartiene a te e solo a te." Disse con un'espressione seria Su Mei alzando la testa.


"Cosa, questo, piccola Mei, tu..." Chu Feng divenne ancora più stupefatto. Si chiese come facesse a sapere della Regione del Mare Orientale? Che fosse...


"Chu Feng, anche se sono rimasta in un sonno profondo per così tanto tempo, riuscivo a sentire chiaramente le vostre conversazioni."


"Quindi so tutto quello che è successo e credo che anche la piccola Mei lo sappia, no?" Proprio in quel momento Su Rou batté i suoi occhi limpidi, mostrò un sorriso comprensivo e guardò sua sorella.


"Sì, anche io. Nonostante fossi profondamente addormentata, potevo sentire le vostre conversazioni."


"Quindi so anche cos'hai fatto e chi hai incontrato durante il periodo di tempo in cui riposavamo."


"Chu Feng, portaci nella Regione del Mare Orientale, ora non siamo più degli ostacoli."


"Mi sembra di aver padroneggiato completamente il potere di questa Perla Ardente. Ad essere sincera, perfino io temo un po' il potere che sta scorrendo nel mio corpo."


"Non ti sarò affatto di peso. Potrò aiutarti. Portami con te, voglio aiutarti a riprendere Zi Ling." Su Mei mise il broncio, afferrò la mano di Chu Feng e la scosse mentre lo implorava come una bambina viziata.


"Piccola Mei, tu, questo..." In quell'istante Chu Feng era ancora un po' confuso a causa di questo avvenimento lieto che era capitato all'improvviso.


Non solo le due sorelle si erano svegliate, avevano anche ottenuto un grande potere. Chu Feng poteva sentire la loro forza. Senza considerare il loro livello di coltivazione, probabilmente in termini di potere combattivo non erano inferiori a lui.


Chu Feng aveva lavorato duramente, sperimentato così tante difficoltà e affrontato così tante situazioni mortali per ottenere la sua coltivazione.


Su Rou e Su Mei invece avevano solo dormito profondamente per due anni per acquisire il potere che avevano. Nonostante durante quel periodo avessero sopportato un grande dolore, bisognava dire che avessero tratto un grande profitto da questo disastro.


Erano state davvero fortunate. La cosiddetta fortuna che Chu Feng aveva incontrato in precedenza non era nulla in confronto a loro.


Ma ciò di cui Chu Feng era più contento non era questo, ma delle parole che stavano dicendo.


Non solo sapevano di Zi Ling, non provavano la minima gelosia per lei. Avevano perfino offerto il loro aiuto per andarla a riprendere. Questo lo rendeva incredibilmente lieto.


"Chu Feng, Zi Ling è una brava ragazza. Nonostante non siamo riuscite a vederla, abbiamo sentito la conversazione tra di voi. Era preoccupata per noi e sono sicuro che lo fa per te. Siamo preoccupate per lei e lo facciamo per te."


"Siamo come la signorina Zi Ling. Finché sarai felice, faremmo di tutto per te."


"Portaci nella Regione del Mare Orientale." Anche Su Rou intervenne. Aveva un'espressione risoluta.


"Chu Feng, portaci lì." Chiese con voce dolce Su Mei.


Di fronte a queste bellezze, Chu Feng non sapeva davvero come esprimersi. Così non sprecò fiato, le abbracciò e disse con un lieve sorriso:"Sicuro!"
                                


                                



