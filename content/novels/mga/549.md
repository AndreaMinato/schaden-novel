---
weight: 549
title: Capitolo 549 – Metodo di Ricerca dei Tesori
pubDate: 2024-06-14T11:13:16.411Z
tags:
    - mga
---


<em>0 Capitoli in coda, 0/3
da editare,
-Schadenfreude</em>


"Fratellone Tianyi, che ne dici di andare a chiamare il fratellone Chu Feng? Il cielo si oscurerà presto." Disse un po' preoccupato Jiang Wushang.


"Sì! Stavolta inizierete tutti un lungo viaggio, quindi dovete scegliere l'ora e il giorno fortuiti per la partenza. Sarebbe davvero un peccato se vi lasciaste sfuggire questa opportunità." Anche molte altre persone iniziarono a preoccuparsi.


Si erano radunati all'alba e si erano preparati per salutare Chu Feng e gli altri, eppure ora, il sole aveva già iniziato a tramontare, era passato un giorno intero.


Al momento il cielo si stava oscurando, quindi naturalmente non potevano rimanere tranquilli.


"Ah Tianyi, vai a chiamare Chu Feng. Non lasciare che tutti aspettino lui." Vedendo questo, anche il Fondatore Drago Azzurro intervenne.


"Sì." Dopo che parlò, anche Zhang Tianyi annuì.


*whoosh whoosh whoosh*


Ma proprio in quel momento, dalla direzione del palazzo principale, tre arcobaleni apparirono all'improvviso. Tre arcobaleni sfrecciarono dritti nel cielo, ma ben presto, come meteore, attraversarono il cielo e atterrarono al centro della piazza.


Dopo che arrivarono, si rivelarono tre figure. Quando scorsero chiaramente i loro volti, tutti rimasero esterrefatti.


Specialmente quelli vicini a Chu Feng. Avevano anche spalancato le bocche, subito dopo mostrarono espressioni estatiche.


I tre erano Chu Feng, Su Rou e Su Mei.


In quell'istante, le due bellezze, che avevano i loro tratti speciali, indossavano già le due gonne che Chu Feng aveva dato loro. La loro bellezza era accentuata dagli Armamenti Élite, rendendole ancora più attraenti.


Chu Feng era tra le due e le stava tenendo tra le braccia. Disse alla folla:"Scusatemi, sono tornato tardi."


"Piccola Rou, piccola Mei, siete sveglie, siete svegli!"


In quel momento un uomo di mezz'età scattò all'improvviso verso le due sorelle, piangendo sonoramente. Era il padre di Su Rou e Su Mei.


"Grandioso, è grandioso! Sorelle, finalmente siete sveglie!" Ben presto il loro fratello e sua moglie accorsero. Anche Su Rou e Su Mei si emozionarono vedendoli.


Tutti coloro che le avevano riconosciute furono molto contenti di averle viste risvegliarsi. Non importava come si fossero ridestate, erano lieti per loro e Chu Feng.


Naturalmente alcuni erano contenti, altri perplessi. Dopotutto non tutti conoscevano Su Rou e Su Mei.


Ad esempio Jiang Wushang. Confuso, diede una pacca alla spalla di Zhang Tianyi e chiese a bassa voce:"Fratellone Tianyi, chi erano queste due bellezze? Perché sembrano così intime con il fratellone Chu Feng? Anche la loro coltivazione non è debole."


"Eheh, mi sono quasi dimenticato. Non le conosci." Zhang Tianyi sorrise lievemente e poi spiegò a Jiang Wushang il rapporto che c'era tra le due sorelle e Chu Feng e ciò che era accaduto.


E dopo aver saputo tutto, lo sguardo di Jiang Wushang verso Chu Feng si riempì di ammirazione. Allo stesso tempo non poté trattenersi dall'esclamare:"Fratellone Chu Feng, hai una grande fortuna con le bellezze!"


"Ah, Chu Feng! È tardi, è meglio partire presto." Il Fondatore Drago Azzurro non ebbe altra scelta se non sollecitarli quando vide che il sole stava già discendendo tra le montagne ad ovest.


"Sì." Sentendo questo, Chu Feng annuì, poi ben presto andò da Zhang Tianyi e Jiang Wushang e disse:"Senior Zhang, fratello Wushang, le piccole Rou e Mei vogliono dirigersi nella Regione del Mare Orientale con noi, possono?"


"Naturalmente." Senza nemmeno pensare, Zhang Tianyi e Jiang Wushang annuirono e accettarono.


Jiang Wushang prese perfino l'iniziativa di aprire la porta della carrozza dell'Armamento Élite, trascinò Chu Feng all'interno e disse:"Fratellone Chu Feng, questo Armamento Élite non è adatto al combattimento, ma per viaggiare. Non c'è differenza tra di esso e un palazzo. Non solo è stranamente rapido, è anche confortevole."


"Ci sono tre stanze qui. La più grande in origine era per me perché mi piace dormire in grandi letti, ma ora la darò a te. Eheh, goditela bene! Eheheh..." Mentre finiva di parlare, mostrò una traccia di lascivia nel suo sorriso.


Chu Feng sorrise con calma e poi disse a bassa voce:"Fratello Wushang, ottimo lavoro."


Così, Chu Feng, Su Rou, Su Mei, Zhang Tianyi e Jiang Wushang salirono sulla carrozza dell'Armamento Élite e partirono dalle Nove Province, dirigendosi verso l'Accademia dei Quattro Mari nella Regione del Mare Orientale.


Vedendo la carrozza scomparire all'orizzonte, il vecchio antenato della Dinastia Jiang disse abbattuto:"Non so davvero che risultati otterranno lì."


"Non si preoccupi. Le abilità di questi bambini mi superano di molto. Anche se è la Regione del Mare Orientale, otterranno sicuramente un bel po' di meriti." Sorrise con calma il Fondatore Drago Azzurro.


Sentendo le parole del fondatore, tutti sorrisero sollevati. Non era solo lui a pensarlo, ma anche tutti gli altri.


Armamenti Élite. Alla fine era comunque uno strumento, quindi se si desiderava che si muovesse, bisognava usare il potere della propria coltivazione. Più formidabile era la forza che lo spostava, più rapido sarebbe stato.


Per arrivare più velocemente nella Regione del Mare Orientale e arrivare nell'Accademia dei Quattro Mari, Chu Feng e gli altri dovevano sforzarsi, viaggiando costantemente giorno e notte.


Tuttavia, a causa del rapporto speciale che c'era tra Chu Feng e le due sorelle, Zhang Tianyi e Jiang Wushang si erano presi l'incarico di fare avanzare l'Armamento Élite. Questo avrebbe permesso Chu Feng di concentrarsi ad accompagnare Su Rou e Su Mei.


All'inizio a Chu Feng dispiacque. Dopotutto la strada era lunga e si vergognava di lasciare che solo loro due guidassero l'Armamento Élite.


Tuttavia, quando vide la risolutezza di Zhang Tianyi e Jiang Wushang, Chu Feng si arrese e, alla fine, disse una sola frase: i buoni fratelli non hanno bisogno di spiegazioni.


Così, Chu Feng poté rimanere con le due sorelle e godersi lo splendido paesaggio. Quella sensazione di felicità estasiò il giovane.


Tuttavia, a notte fonda, quando tutti loro avrebbero dovuto dormire, Chu Feng incontrò una risposta che lo lasciò spiazzato.


Prima era sdraiato a letto con le due sorelle, ma all'improvviso fu scagliato spietatamente a terra da Su Rou. Poi la donna mostrò un sorriso caloroso e poi disse:"Prima del matrimonio non pensare nemmeno di commettere atti immorali nei nostri confronti."


"Piccola Rou, non farlo! Il pavimento è freddo!" L'espressione di Chu Feng era implorante, ma Su Rou rimase impassibile, così poté solo scoccare un'occhiata implorante verso Su Mei.


Tuttavia anche lei sorrise dolcemente e disse:"Ha ragione." per poi tirare giù le tende ed escludendo Chu Feng dal grosso letto.


"Sigh." Vedendo le tende, Chu Feng sospirò esasperato, ma ben presto mostrò un sorriso gioioso.


In realtà non aveva mai avuto intenzione di commettere atti osceni. Era già soddisfatto di vederle allegre.


Ma proprio quando Chu Feng chiuse gli occhi e si preparò a dormire, risuonò la voce di Ovetto:"Chu Feng, ora sei già uno Sciamano dal Mantello Blu e stai per entrare nella Regione del Mare Orientale. Credo che sia il momento per insegnarti il Metodo di Ricerca dei Tesori."
                                


                                



