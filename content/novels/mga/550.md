---
weight: 5500
title: Capitolo 550 – Misterioso e Profondo
pubDate: 2024-06-14T12:13:16.411Z
tags:
    - mga
---


<em>0 Capitoli in coda, 0/3
da editare,
-Schadenfreude</em>


"Metodo per cercare tesori?" Sentendo queste parole, lo stordimento di Chu Feng svanì immediatamente.


Molto tempo fa, Ovetto glielo aveva menzionato. Era un metodo speciale per cercare le stranezze della natura, miriadi di tesori mistici e risorse di coltivazione.


Tuttavia coltivarlo era problematico. Inoltre Chu Feng era sempre stato occupato finora, quindi Ovetto non ne aveva più parlato.


Lo spirito non lo aveva menzionato, così Chu Feng non lo aveva più chiesto, ma in realtà ci pensava da tempo. Finalmente Ovetto era disposta ad insegnarglielo, naturalmente il giovane ne sarebbe stato entusiasta.


Quindi spostò la sua coscienza nel suo Mondo degli Spiriti.


Vedendo la fredda bellezza di Ovetto e la sua dolcezza, Chu Feng ridacchiò e disse:"Finalmente mi insegnerai il metodo per cercare tesori?"


"Ascolta con attenzione. Questo è un metodo che un normale Sciamano non riuscirebbe a comprendere. Perfino tra quelli dal Mantello d'Oro non esiste quasi nessuno in grado di padroneggiarlo."


"Può essere definito un segreto che non è stato tramandato. Il numero di persone che lo possiedono è bassissimo. È ancora più prezioso delle tue Tecniche Segrete, se si sapesse in giro, causerebbe sicuramente una catastrofe sanguinosa." Disse Ovetto.


"Cosa? Questo metodo per cercare tesori è qualcosa che un normale Sciamano non può apprendere ed è davvero così prezioso?!" Sentendo queste parole, Chu Feng deglutì e poi chiese con curiosità:"Da chi l'hai appreso? Che sia un metodo unico del tuo Mondo degli Spiriti Asura?!"


"Naturalmente no. Questo metodo è stato creato da un potentissimo Sciamano. L'ho appreso da uno spirito più anziano che è diverse volte più potente di me perché era lo spirito di quel potente Sciamano." Disse Ovetto.


"Cosa? Uno spirito più grande di te anche più potente?" Chu Feng sussultò. Prima che Ovetto fosse sigillata, doveva essere estremamente formidabile. In tal caso a che livello era lo spirito ancora più forte di lei?"


"È uno spirito a cui pochissimi osano mancare di rispetto nell'intero mondo Asura." Menzionandolo, perfino l'espressione di solito orgogliosa di Ovetto, mostrò un po' di rispetto. Da questa reazione si poteva vedere quanto fosse straordinario lo spirito.
Ma ciò che sbalordiva ancora di più Chu Feng era il padrone di quello spirito. Che forza doveva avere il suo maestro allora?


"Ma Chu Feng, ti devo ricordare una cosa prima. Nonostante conosca questo metodo, non so se avrai successo."


"Posso dirti solo che non è facile da coltivare."


"Eheh, in questo mondo cos'è facile? Dimmi, cosa devo fare?" Sorrise con indifferenza Chu Feng.


"Il metodo per cercare tesori richiede la coltivazione di tre aspetti. Il primo, l'occhio, il secondo, la mente e il terzo, il cuore."


"La coltivazione dell'occhio si può dire sia un punto critico perché devi usare i tuoi occhi per vedere, quel tipo di occhi particolare sono definiti Celesti."


"Occhi Celesti?"


"Esatto. Finché coltiverai i tuoi occhi al punto da vedere cose che gli altri non possono vedere e notare particolari che agli altri sfuggono, allora potrai dire di aver padroneggiato lo stadio iniziale degli Occhi Celesti."


"E coltivarli richiede un enorme potere Spirit. Il requisito più basso è l'essere capaci di usare le Formazioni Spirit di colore blu. Ecco perché ho dovuto aspettare finché non fossi diventato uno Sciamano dal Mantello Blu prima di passarti il metodo."


"Allora cos'è la coltivazione della mente."


"La coltivazione della mente è raccoglimento della conoscenza. Dei milioni di oggetti e organismi nel mondo, i suoi fiumi, le sue montagne e colline, ci sono delle verità celate dietro la loro esistenza. Ci sono dei motivi dietro le loro forme."


"Ad esempio una catena montuosa dall'aspetto ordinario può contenere molti oggetti peculiari; un libro che sembra normale può nascondere degli artefatti mai visti."


"Tuttavia, non importa quanto sono speciali, le persone comuni non possono vederle. Tuttavia se hai gli Occhi Celesti potrai vedere quanto sono speciali dalla loro forma."


"Ma se devi determinarlo, devi avere le conoscenze necessarie. Ho un canto che ha registrato quasi tutte le forme geografiche di aree che nascondono varie stranezze della natura. Per quanto riguarda quanto ne comprenderai, dipenderà da te."


"Riguardo alla coltivazione del cuore, in realtà è molto semplice."


"In ogni situazione, se ci sono dei benefici, ci sono anche degli svantaggi. Il pericolo coesiste con i guadagni. Maggiore il vantaggio, maggiore sarà il pericolo."


"E dopo che padroneggerai gli Occhi Celesti e la conoscenza riguardo ai tesori, potrai trovare molte risorse sepolte o posizioni di tesori."


"Ma devi sapere che, anche se ci sono oggetti che potrebbero trasformarti in un drago aumentando la tua coltivazione, potrebbero anche distruggere tutti i tuoi sforzi, uccidendoti."


"Quando scoprirai un posto che nasconde tesori, sarà il tuo cuore a determinare se entrare o no e cosa fare in seguito. Un cuore sereno, eppure forte, può salvarti la vita e ottenere ancora più risultati."


"Chu Feng, quello è il Metodo per Cercare Tesori. Semplice a dirsi, difficile a farsi. Sei certo di volerlo coltivare?" Ovetto, con le sue paia di sopracciglia sottili e gli occhi grandi e brillanti, fissò Chu Feng con solennità. Stava aspettando la sua risposta.


Il giovane sorrise lievemente e rispose:"Naturalmente voglio farlo."


Ovetto rivelò un sorriso incredibilmente bello, le piaceva lo spirito avventuroso e impavido di Chu Feng.


Così lo spirito riferì i tre metodi di coltivazione. In questa situazione valeva proprio il proverbio "il maestro ti mostra la porta, ma sei tu a doverla attraversare"..


Ovetto non aveva mai visto qualcuno coltivare questa tecnica, sapeva solo il metodo, quindi non aveva idea delle sue possibilità di successo e di quanto tempo ci avrebbe messo.


In realtà il Metodo di Ricerca dei Tesori era davvero difficile da coltivare. Era così arduo che perfino Chu Feng, che aveva un ottimo potere di comprensione, aveva le idee confuse e aveva dovuto studiarlo con attenzione parola per parola.


Ma più coltivava, più lavorava sodo, più coltivava e più diventava serio e si concentrava su ciò che stava studiando.


Questo perché aveva scoperto che era un metodo molto profondo e misterioso, si chiedeva quale genere di creatura divina l'avesse creato.


Scoprì che solo la coltivazione dell'occhio era una versione potenziata del Potere Spirit.


Se uno fosse riuscito ad apprendere questa tecnica, non avrebbe dovuto più usare il Potere Spirit per sondare l'ambiente circostante. Con solo un'occhiata avrebbe potuto vedere qualsiasi cosa che il Potere Spirit era in grado di percepire.


Diciamola così. Se avesse avuto successo, Chu Feng sarebbe riuscito a vedere attraverso i muri. La cosiddetta vista a raggi x.


Negli stadi avanzati, gli occhi avrebbero ottenuto delle abilità distruttive, con uno sguardo avrebbe potuto radere al suolo montagne e fare evaporare i laghi.


Se l'avesse padroneggiata avrebbe potuto scorgere il cuore e lo spirito di una persona, distinguere il malvagio dal giusto, con solo un'occhiata avrebbe potuto capire la natura di una persona e perfino sottomettere un nemico per costringerlo a servirlo per tutta la vita.


