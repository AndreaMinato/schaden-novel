---
weight: 553
title: Capitolo 553 - L'arrogante Shentu Lang
pubDate: 2025-03-20T10:43:25.097Z
tags:
    - mga
---


<em>0 Capitoli in coda, 0/3
-Schadenfreude</em>


"Esatto. Quando ho perso i miei ricordi avevo solo sei anni. Non ricordo cos'è accaduto prima. Allora sapevo solo che ero in un luogo che mi era sconosciuto e solo dopo mi hanno detto che si chiamava Provincia Azzurra."


"Allora non avevo assolutamente nulla. A parte questi abiti, c'erano solo due oggetti. Il primo è questo ornamento di giada, l'altro è questo." Mentre parlava, Zhang Tianyi tirò fuori un libro. Sul fronte c'erano tre parole: Misteriosa Tecnica Proibita.


"Senior Zhang, tu..." Chu Feng sussultò, aveva capito un po' di cose.


A quanto pareva la Misteriosa Tecnica Proibita che Zhang Tianyi coltivava non era stata trovata per caso, l'aveva già con sé. Inoltre l'ornamento di giada e questo libro dimostravano che anche la stirpe di Zhang Tianyi molto probabilmente era speciale.


"Non so perché ho perso i miei ricordi, ma sento di non appartenere alla Provincia Azzurra, né alle Nove Province. Questo ornamento di giada dovrebbe svelare il mistero dietro le mie origini e forse potrebbe aiutarmi a recuperare i ricordi che avevo prima dei sei anni."


"Junior Chu Feng, non devi andare a cercare qualcosa di specifico, dipende solo dalla fortuna. Devi solo prestare un po' più di attenzione, basterà. Onestamente, nemmeno io posso confermare se provengano dalla Regione del Mare Orientale o no." Zhang Tianyi sorrideva, ma Chu Feng poteva sentire la tristezza nascosta dietro la sua espressione.


Un bambino di soli sei anni, orfano, completamente solo. Chu Feng poteva immaginare che genere di difficoltà avesse passato in quella situazione.


Quando era piccolo, anche se la sua vita nella famiglia Chu non era stata la migliore, se non altro c'era qualcuno che si era preso cura di lui. Zhang Tianyi invece no. Chiaramente aveva avuto un passato più doloroso.


Comunque anche Chu Feng aveva un grande desiderio di capire le sue origini. Quindi poteva simpatizzare con lui.


"Senior Zhang, non ti preoccupare. Farò sicuramente attenzione."


"Ma tienilo pure. Ho già memorizzato il simbolo." Garantì Chu Feng. Mentre parlava, restituì a Zhang Tianyi l'ornamento perché sapeva quanto era importante per lui.


"Allora dovrò farti prendere questo disturbo." Dopo aver sentito la risposta del giovane, anche Zhang Tianyi sorrise lievemente.


Dopodiché i due si diressero di nuovo verso la taverna, ma prima di entrare cambiarono espressione.


Avevano scoperto che si stava sollevando del fumo dall'edificio. Chiaramente qualcuno aveva lanciato un attacco all'interno, ma al momento c'erano ancora Jiang Wushang, Su Rou e Su Mei nella locanda. Naturalmente Chu Feng e Zhang Tianyi iniziarono ad agitarsi.


In quel momento, la stanza prenotata dal gruppo era stata spazzata via e molte strutture attorno erano state ridotte in rovina. Quel posto era già a pezzi.


Su Rou e Su Mei erano al centro del disastro e avevano espressioni infuriate. Stavano sorreggendo una persona, Jiang Wushang!


"Sto bene. È solo un graffio." Sulla fronte di Jiang Wushang c'era un brillante carattere che significava "reale". Era evidente che avesse usato il potere della sua stirpe, ma nonostante questo aveva un po' di ferite e un rivolo di sangue colava dall'angolo della sua bocca.


C'era un gruppo di persone della Dinastia Shentu davanti a lui. Indubbiamente erano stati loro a ferire Jiang Wushang.


"Umpf. Eri così arrogante, pensavo che avessi una forza impressionante, ma in realtà sei solo spazzatura. Di cognome fai Jiang, vero?" Chiese con disprezzò il principe Shentu Lang.


Jiang Wushang si pulì il rivolo di sangue e chiese ad alta voce:"Esatto, e allora?"


"Cosa? Umpf." Shentu Lang sogghignò, poi disse alle guardie vicine. "Ricordate. Il suo cognome è Jiang, quindi dovrebbe appartenere alla Dinastia Jiang. Dato che fa nascere spazzatura come questa, sembra che non ci sia bisogno che questa dinastia continui ad esistere."


"Quando tornerete a casa, ricordate di riferire a mio padre di mandare delle persone per annientare la Dinastia Jiang. Lasciare una famiglia del genere al mondo abbasserebbe il prestigio delle persone di sangue reale. Non sono degni di possedere il loro potere."


"Tu!!" Sentendo queste parole, Jiang Wushang strinse i denti per la rabbia e stava per attaccare nuovamente Shentu Lang.


Ma prima che facesse la sua mossa, fu fermato da Su Rou. Accigliandosi, lo avvertì implicitamente di non essere imprudente e di aspettare il ritorno di Chu Feng e Zhang Tianyi. Naturalmente loro si sarebbero potuti occupare di Shentu Lang.


Jiang Wushang non era uno sciocco, aveva capito di non poter sconfiggere Shentu Lang dall'ultimo scambio che aveva avuto con lui. Se avesse continuato ad essere avventato, anche se non avesse badato alle sue ferite, avrebbe trascinato Su Rou e Su Mei con sé deludendo Chu Feng.


Quindi, lui che di solito era così spericolato, trattenne la rabbia e non disse altro.


"Mio signore, mio signore si fermi, si fermi! È colpa mia, è colpa mia!" Proprio in quel momento accorse un vecchio vestito in modo raffinato.


La coltivazione dell'uomo non era debole, era al terzo livello dell'Heaven realm. A seguirlo c'era un gruppo di coltivatori forti. Tuttavia, a giudicare dai loro abiti, chiaramente erano il personale della taverna e il vecchio era il capo della locanda lussuosa.


"Chi sei?" Shentu Lang guardò con sdegno il capo.


"Mio signore, sono il proprietario di questa taverna." Disse con un sorriso il vecchio.


Dopo aver saputo chi era il capo, una delle guardie della Dinastia Shentu al quarto livello dell'Heaven realm afferrarono il vecchio per i vestiti e gridò con rabbia:"Diavolo, sei il proprietario di questa taverna? Osi perfino mostrarti al cospetto del mio principe?!"


"Ah, siate cortesi, cortesi! Prestate attenzione alle vostre maniere, siamo persone nobili!" Disse Shentu Lang sorridendo in modo strano.


"Umpf." Solo dopo aver visto il vecchio aveva parlato personalmente per calmarle.


"La ringrazio mio signore." Dopo essere stato liberato, il capo si prostrò prontamente per mostrare la sua gratitudine perché la loro forza lo stava terrorizzando.


Tuttavia non sapeva quanto fosse davvero grave la situazione. Vide Shentu Lang sorridere, ma al tempo stesso dire gelidamente:"Ti grazio con la mia presenza, ma non mi prepari nemmeno una stanza decente? Sai che sentenza meriti per aver commesso un'offesa del genere?"


"Q-questo... non lo so." Sentendo queste parole, il capo si agitò e si ritirò istintivamente di qualche passo.


"La morte." Shentu Fang mostrò all'improvviso un'espressione fredda. Sporse la mano e schiaffeggiò il capo.


Il potere Heaven attraversò il suo corpo e con un'esplosione, il capo della taverna fu ridotto ad una nebbia di sangue che si dissipò a mezz'aria.


"Ah! Assassinio! Assassinio! Le persone della Dinastia Shentu stanno uccidendo nella Regione del Mare Orientale!"


Vedendo questo, la gente che era arrivata insieme al capo divenne terrorizzata e iniziò a disperdersi gridando.


"Dove state andando? Rimanete qui ad accompagnare il vostro capo alla tomba." Tuttavia Shentu Lang sbuffò freddamente, con un cenno, emise potere Heaven che ridusse le decine di esperti nel Profound realm in pozze di sangue.
                                


                                



