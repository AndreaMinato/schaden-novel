---
weight: 5610
title: Capitolo 561 – Vendita
pubDate: 2025-03-20T10:43:25.098Z
tags:
    - mga
---


<em><a href="https://novelleleggere.com/news/raccolta-di-fondi-per-novelle-leggere/" target="_blank" rel="noopener">Se ve lo siete perso, qui c'è il post riguardo alla raccolta fondi del sito</a>
0 Capitoli in coda, 0/3
-Schadenfreude</em>


"Questa è l'asta più entusiasmante di tutte e inizia solo al calare del sole. Gli oggetti che possono essere venduti non sono tesori impareggiabili, ma stranezze peculiari. Ogni anno compare qualche oggetto raro e di buona qualità, quindi è l'asta che le persone aspettano con più impazienza." Spiegò Yuhe.


"Se può, venda tutti gli oggetti che ho qui. Sarebbe l'ideale se cambiasse tutto in Perle Heaven." Chu Feng consegnò il Sacchetto Cosmo all'uomo, all'interno c'erano tutti i tesori che aveva saccheggiato dalla Dinastia Ji.


Dato che l'Accademia dei Quattro Mari aveva degli Anziani specializzati nel valutargli oggetti per le aste e la posizione di Su Rou e Su Mei, Chu Feng non temeva che Yuhe lo avrebbe imbrogliato perché probabilmente non ne avrebbe avuto il coraggio.


"Junior Chu Feng, lei... questo..." Dopo aver preso il Sacchetto Cosmo ed esaminato il contenuto, la sua espressione composta si riempì di stupore.


Perché i tesori all'interno erano incredibili. C'erano anche molti Armamenti Élite e tre di essi potevano perfino riconoscere il proprio padrone! Non poteva non esserne scioccato.


"Senior Yuhe, c'è un problema?" Chiese con un sorriso Chu Feng.


"Non c'è problema, non c'è problema. Otterrà sicuramente un buon prezzo per questi. Mi aspetti, li metterò all'asta per lei." Rispose frettolosamente Yuhe, volando immediatamente verso uno dei palchi.


All'inizio il loro talento gli aveva fatto intuire che non erano persone dalle origini semplici e ora Chu Feng aveva tirato fuori con noncuranza così tanti tesori. Da quel momento decise che avrebbe fatto di tutto per migliorare il rapporto tra lui e il gruppo.


"Oh? Yuhe, povero moccioso, perché sei qui? Che abbia anche tu dei tesori per l'asta?"


Uno degli Anziani responsabili per la valutazione mostrò un atteggiamento sdegnoso e pieno di derisione.


Aveva riconosciuto Yuhe e sapeva che era un discepolo ordinario e inutile. Provava solo disprezzo nei suoi confronti.


"Non sono io, sto mettendo all'asta questi oggetti per i discepoli laggiù." Di solito Yuhe avrebbe porto i suoi saluti con umiltà all'Anziano, ma al momento non lo fece. Anzi puntò con calma verso Chu Feng e gli altri nel cielo.


"Oh?" L'Anziano rimase sorpreso dal comportamento anormale di Yuhe e seguì il suo gesto.


"Cosa..."


Ma dopo aver visto Chu Feng, il suo sguardo si animò perché Chu Feng, alla sua età, insieme alla sua coltivazione al terzo livello dell'Heaven realm, poteva essere considerato un genio perfino nell'Accademia dei Quattro Mari.


"Cosa?! Loro non sono...?!" Rimase sbalordito quando notò anche Zhang Tianyi, Jiang Wushang e le due sorelle.


Visto che era un Anziano, aveva l'autorità per ottenere le informazioni riguardo ai discepoli che avevano partecipato all'esame. Per evitare di offendere giovani di talento, aveva esaminato in particolare le informazioni riguardo ai discepoli con dei risultati eccellenti nell'esame.


Così naturalmente riconobbe Zhang Tianyi, Jiang Wushang, Su Rou e Su Mei. Le sorelle erano state già accettato come discepoli di due Istruttrici di livello Divino e anche se Zhang Tianyi e Jiang Wushang non erano stati ancora ricevuti, avevano grandi possibilità di riuscirci.


Dei dieci Istruttori, solo nove erano disposti ad insegnare e potevano accettare un allievo ciascuno, al momento quindi aveva quattro discepoli che occupavano questa posizione proprio di fronte ai suoi occhi. Inoltre, a parte loro, nemmeno Chu Feng non sembrava affatto semplice come sembrava.


Inoltre, a giudicare dall'atteggiamento confidenziale tra di loro, l'Anziano si era reso conto subito che erano amici. Erano un gruppo di geni!


"Yuhe, li conosci davvero?!" In quell'istante l'Anziano guardò Yuhe con un'espressione piena di meraviglia. Non solo non mostrava più sdegno, ma portava un po' di rispetto, insieme ad un po' di shock e confusione.


Non poteva capire. Geni come loro dovrebbero essere estremamente orgogliosi. Come poteva una persona come Yuhe entrare in relazione con talenti come loro?


"Umpf, ma naturalmente. Ho anche un ottimo rapporto con questi junior. Prima innumerevoli persone sono venute a portare doni, eppure hanno negato loro l'accesso. Sono stati disposti ad entrare in buoni rapporti solo con me e mi stanno trattando come un fratello! Altrimenti non mi avrebbero dato oggetti così preziosi per l'asta."


Vedendo il cambio di atteggiamento dell'Anziano, Yuhe sembrò ancora più compiaciuto. Mentre parlava, lanciò direttamente il Sacchetto Cosmo che Chu Feng gli aveva dato all'Anziano.


E dopo che l'uomo esaminò i tesori del Sacchetto Cosmo, la sua espressione cambiò e sussultò. Anche se aveva visto molti tesori, pochissimi avrebbero potuto tirarne fuori così tanti in una sola volta. Le persone normali non potevano ottenere così tanti oggetti preziosi.


"Anziano, dovrebbe sapere dell'identità dei miei junior, quindi sarebbe meglio dare loro buoni prezzi. Inoltre non c'è bisogno di applicare i costi dell'asta, no? Ah giusto, cambi tutto quanto in Perle Heaven, solo Perle Heaven." Ordinò Yuhe.


"Ora sono considerati membri della mia Accademia dei Quattro Mari, quindi naturalmente non c'è bisogno di applicare costi aggiuntivi. Inoltre i suoi oggetti sono ad alta richiesta, così non preoccuparti. Non sarà affatto difficile venderli a buon prezzo, né di convertire tutto in Perle Heaven."


L'Anziano sorrise sollecitamente e disse:"Ma dopo l'asta mi aspetto che dirai loro una buona parola per me."


Nonostante fosse un Anziano, la sua posizione non era alta in confronto agli istruttori. Specialmente gli Anziani come lui responsabili di questioni davvero insignificanti. Per lui i discepoli degli Istruttori di livello Divino erano figure incredibili.


"Sarà facile." Yuhe sorrise con molta calma, ma il suo cuore era pieno di entusiasmo perché sapeva che il suo destino sarebbe cambiato. Non sarebbe più stato disprezzato, molti lo avrebbero rispettato cercando di intrattenere buoni rapporti con lui, tutto questo era accaduto solo perché era stato fortunato e aveva conosciuto dei geni.


Dopodiché Chu Feng e gli altri andarono in giro per aste. Se a Su Rou e Su Mei fossero interessato qualche piccolo oggetto, Chu Feng lo avrebbe comprato rendendole molte contente.


In particolare Su Mei baciò Chu Feng di fronte alla folla attirando l'attenzione di molte persone. Dopotutto ovunque fossero, le due sorelle erano bellezze ammirate da tantissimi uomini.


Chu Feng era accompagnato da due bellezze dallo stile diverso, una attraente e matura, l'altra pura e carina e naturalmente destò invidia negli osservatori.


Il tempo passò e in un batter d'occhio il cielo si annerì. Le aste erano arrivate allo stadio finale più entusiasmante.


A causa delle posizioni speciali di Su Rou e Su Mei, Yuhe li aiutò ad ottenere diversi posti molto vicini all'asta.


"Junior Chu Feng, i suoi tesori sono andati a ruba." Subito dopo, Yuhe, che era andato a mettere all'asta i tesori, ritornò con un'espressione allegra. Inoltre stava tenendo un Sacchetto Cosmo di alta qualità in mano.
                                


                                



