---
weight: 562
title: Capitolo 562 – Provocazione
pubDate: 2025-03-20T10:43:25.098Z
tags:
    - mga
---


<em>0 Capitoli in coda, 0/3
da editare,
-Schadenfreude</em>


"Junior Chu Feng, tutti i suoi oggetti sono stati venduti." Disse Yuhe dopo essere tornato dalle aste.


"Mi scusi per il disturbo Senior Yuhe." Chu Feng prese il Sacchetto Cosmo, ma quando esaminò il suo interno, cambiò espressione. Aveva scoperto che c'erano centocinquantamila Perle Heaven nel contenitore.


Nonostante i suoi tesori fossero preziosi, secondo i calcoli di Chu Feng, doveva essere estremamente difficile venderli per più di diverse decine di migliaia di Perle Heaven, eppure al momento ne aveva ottenuto centocinquantamila. Questo superava davvero di molto le sue aspettative.
"Eheh, junior Chu Feng, mi chiedo da dove ha ottenuto così tanti tesori? Molti di essi hanno una lunga storia, alcuni arrivano perfino a diverse migliaia di anni. Tesori come questi sono ben accetti." Disse Yuhe mentre Chu Feng era preso dai suoi dubbi.


Dopo aver sentito queste parole, il giovane capì. La Regione del Mare Orientale non era paragonabile al continente orientale. In questo posto esistevano anche dei Martial King. Figuriamoci Perle Heaven, probabilmente esistevano anche Perle Martial. Ciò che mancava di meno in questa regione erano le risorse di coltivazione.


Dopotutto la Dinastia Ji prosperava da così tanti anni. Quindi era ragionevole che i tesori che aveva accumulato fossero così preziosi.


"Oh? Non sono junior Su Rou e junior Su Mei? Quindi conoscete questi due zoticoni?"


Proprio in quel momento risuonò una voce dal tono feroce. Girandosi a guardare, Chu Feng vide un gruppo di persone avvicinarsi.


Era condotto da due giovani con la coltivazione al quarto livello dell'Heaven realm. Inoltre indossavano gli stessi abiti di Shentu Lang, così Chu Feng capì la loro identità con una sola occhiata.


Erano sicuramente i due della Dinastia Shentu che stavano lottando per essere ricevuti come discepoli dagli Istruttori di grado Divino contro Zhang Tianyi e Jiang Wushang.


"Fratellone Chu Feng, sono Shentu Jiang e Shentu Hai. Probabilmente sono i fratelli di quel Shentu Lang." In effetti Jiang Wushang confermò le ipotesi di Chu Feng.


Dietro Shentu Jiang e Shentu Hai c'erano quattro discepoli dell'Accademia dei Quattro Mari. Chiaramente erano come Yuhe. Dato che sapevano che questi due membri della Dinastia Shentu forse sarebbero diventati discepoli degli Istruttori di livello Divino, avevano provato ad entrare in buoni rapporti con loro.


Altrimenti perché dei grandi discepoli dell'Accademia dei Quattro Mari avrebbero seguito persone che non erano nemmeno entrati ufficialmente nella scuola?


Dopo che Chu Feng li scorse con indifferenza con lo sguardo, disse freddamente:"Chi ha sguinzagliato dei cani così maledettamente chiassosi."


Tuttavia prima che i due intervenissero, i discepoli di mezz'età dietro di loro indicarono Chu Feng e gridarono:"Dannazione, chi sei tu? Osi parlare a Junior Shentu in questo modo?!"


"È il mio fidanzato. Hai qualche lamentela da fare?" Disse Su Rou. Sul suo splendido viso c'era un'espressione scontenta. I suoi occhi affascinanti erano come lame invisibili che scoccavano sguardi gelidi ed inquietanti. Era evidente che fosse davvero furiosa.


"Cosa? Junior Su Rou, è il tuo fidanzato?" Sentendo queste parole, la folla si spaventò e si scioccò. Erano sbalorditi che una donna eccellente come Su Rou avesse un fidanzato. Questo infranse i cuori dei discepoli che la desideravano ardentemente.


E il motivo per cui erano spaventati era per la rabbia della donna. Potevano sentire il suo intento omicida. Nonostante non la temessero a causa della sua coltivazione, avevano paura di lei a causa della sua posizione prestigiosa.


"Non solo di mia sorella, ma è anche il mio fidanzato. Così farete meglio a parlare con più cortesia altrimenti riferirò all'Istruttrice Duanmu che qualcuno mi ha mancato di rispetto. Non sfuggirete sicuramente alle conseguenze delle vostre azioni." Anche Su Mei intervenne. La Duanmu che aveva menzionato era l'Istruttrice di grado divino che l'aveva ricevuta come discepola.


"Cosa, cosa, cosa..."


In quel momento la folla rimase sbalordita. Cosa stava accadendo? Da dove proveniva questo moccioso? Arraffarsi Su Rou era una cosa, ma aveva anche conquistato Su Mei? Si era preso le due sorelle che sembravano completamente devote e che non avrebbero sposato nessun altro se non lui?!


Questo destò l'incredulità di tutti, erano storditi come se fossero stati colpiti alla testa da un enorme martello che pesava diversi miliardi di tonnellate.


Specialmente le parole di Su Mei ammutolirono le persone per la paura. Se l'Istruttrice li avesse puniti, figuriamoci loro, perfino i loro istruttori avrebbero ricevuto delle punizioni, allora il loro destino sarebbe stato davvero orribile.


"Fidanzato uh? Non è diventato ancora vostro marito, perché siete così protettive nei suoi confronti?"


"Esatto, esatto. Junior, ci sono persone eccezionali nell'Accademia dei Quattro Mari. Ha solo una coltivazione al terzo livello dell'Heaven realm. Vale la pena affidarvi a lui per tutta la vita? Da quello che vedo è molto meglio andare con noi!"


Mentre molti erano spaventati, i due fratelli Shentu Jiang e Shentu Hai continuarono a provocare. Dopotutto anche loro erano stati scelti da Istruttori Divini. Inoltre erano sicuri di poter essere ricevuti definitivamente come discepoli, quindi naturalmente non erano spaventati da Su Rou e Su Mei.


"Volete morire?" In quel momento Chu Feng si infuriò. La sua sete di sangue era evidente. Si era riempito di intento omicida vedendo che c'erano davvero delle persone che osavano prendere in giro le sue fidanzate di fronte a lui e per di più in pubblico.


"Chu Feng." Vedendo questo, Zhang Tianyi si avvicinò velocemente e diede una pacca sulla sue spalle, segnalandogli di non agire imprudentemente.
Lo capiva troppo bene. Chu Feng era una persona intelligente e sapeva bene che in queste circostanze non poteva attaccare facilmente.


Tuttavia sapeva anche che era una persona assetata di sangue. Se si fosse scatenato, Chu Feng avrebbe fatto delle pazzie senza badare alle conseguenze.


Quindi temeva davvero che avrebbe iniziato un massacro, perché con la sua coltivazione avrebbe potuto uccidere senza problemi Shentu Jiang e Shentu Hai.


Tuttavia Chu Feng non era entrato nell'Accademia dei Quattro Mari. Questo era il problema. Era un estraneo, mentre Shentu Jiang e Shentu hai erano già diventati suoi discepoli e potevano essere considerati parte dell'Accademia dei Quattro Mari.


Se Chu Feng li uccidesse, sarebbe uno schiaffo alla scuola che non lo avrebbe perdonato. Così come poteva permettere che il giovane li attaccasse.


Anche Jiang Wushang si era infuriato. Con uno scatto, si alzò e gridò:"Shentu Jiang, Shentu Hai, avete dei problemi? Se li avete, fatevi avanti. Io, Jiang Wushang, vi intratterrò quando volete."


La sua voce era alta e chiara, quasi tutti in piazza l'avevano sentito. Innumerevoli sguardi puntarono su di loro.


Non solo i forestieri, anche molti discepoli e alcuni Anziani ed istruttori.
                                


                                



