---
weight: 5640
title: Capitolo 564 – Figlio del Magma
pubDate: 2025-03-20T10:43:25.098Z
tags:
    - mga
---


<em>CAPITOLO SPONSORIZZATO ringraziamo Pierpaolo!
2 Capitoli in coda, 0/3
-Schadenfreude</em>


"Maledetti i tuoi antenati." In quell'istante le labbra di Shentu Lang fremettero e non poté trattenersi dall'imprecare dal più profondo del cuore perché sapeva che era stato ingannato da Chu Feng. Quel tipo chiaramente non aveva intenzione di comprare l'Armamento Élite e aveva aumentato intenzionalmente il prezzo per fregarlo.


"C'è un'offerta più alta di diecimila Perle Heaven?"


"Diecimila uno, diecimila due, diecimila tre!"


*dong* "Questo Armamento Élite appartiene a quel giovane cavaliere."


Risuonò il rumore della campana e Shentu Jiang si incupì perché sapeva di aver sprecato diecimila Perle Heaven per un comune Armamento Élite. La sua noncuranza nello spendere stavolta lo aveva fatto davvero esagerare.


Specialmente quando sentì gli applausi di Chu Feng e degli altri e le loro espressioni contente, strinse i denti per la furia, ma non disse nulla. Poteva solo sopportare.


"Va bene! Degli oggetti di prima, alcuni hanno origini straordinarie, altri sono delle opere raffinate, ma sono comunque tutti tesori creati da coltivatori o da Sciamani."


"Tra poco metteremo all'asta alcune stranezze che sono state invece formate dalla natura."


L'Anziano batté le mani, poi le due bellissime donne ritornarono spingendo il carretto. Dopo che tolsero il velo, fu rivelato un oggetto delle dimensioni di un'anguria, eppure sembrava fatto di cotone ed emetteva un lieve bagliore.


Era una Stranezza Naturale che conteneva denso potere Heaven. Dopo che il tesoro apparì, gli occhi di quasi tutti si illuminarono, erano intrigati.


Erano entusiasti perché era un tesoro incredibile. Sarebbe stato molto più utile di una Perla Heaven per la coltivazione. Poteva essere definito un sacro artefatto usato dagli esperti di livello Heaven per avanzare di stadio.


"Questa Stranezza Naturale si chiama Seta della Lucciola. Il potere Heaven che contiene è paragonabile a diecimila Perle Heaven, ma può essere assorbito facilmente, non è qualcosa che può essere paragonato alle Perle Heaven. Una volta che si raggiunge il picco di uno stadio, lo si può raffinare ottenendo effetti inimmaginabili. Prezzo iniziale, centomila Perle Heaven!" Disse ad alta voce l'Anziano delle aste.


"Centomila Perle Heaven, così costoso? Il potere Heaven equivalente a diecimila Perle Heaven viene venduto per diecimila Perle Heaven?" Sentendo queste parole, Zhang Tianyi, Jiang Wushang e gli altri rimasero increduli.


"In effetti è un tesoro. Per le persone normali vale molto di più delle Perle Heaven. Vale il suo prezzo, ma per me non è troppo utile." Chu Feng scosse la testa.


Aveva la sensazione che la Seta della Lucciola fosse un tesoro, perché quando le persone normali coltivavano con risorse come le Perle Heaven, potevano assorbirne solo una porzione. Questo era il motivo per cui le Stranezze Naturali erano così preziose. Il potere contenute in esse rendeva più facile l'assorbimento.
Tuttavia Chu Feng scuoteva la testa perché per lui la faccenda era diversa. Poteva assorbire tutto il potere delle Perle Heaven, quindi per lui non c'era alcuna differenza tra una speciale Stranezza Naturale e delle Perle Heaven.


"Centomila e dieci!"


"Centomila e venti!"


"Centomila e trenta!"


"Centomila e cinquanta!"


"Duecento!"


Dopo una serie di offerte, qualcuno alzò il prezzo da centomila a duecentomila, alla fine la Seta della Lucciola arrivò ad un prezzo sbalorditivo di duecentomila Perle Heaven.


L'aveva acquistata un vecchio e, dal suo aspetto, doveva avere più di cento anni. La sua coltivazione era elevata, era al nono livello dell'Heaven realm.


Probabilmente aveva intenzione di usare la Seta della Lucciola per fare un ultimo tentativo di avanzare allo stadio successivo. Se ci fosse riuscito, la sua coltivazione si sarebbe rafforzata e la sua vita si sarebbe allungata. Se avesse fallito, allora non gli sarebbero rimasti comunque molti anni di vita e sarebbe stato inutile avere ancora tutte quelle Perle Heaven.


"Dannazione. Un bozzolo di Seta di Lucciola è costata duecentomila Perle Heaven. Questo è il doppio della quantità di ricchezze che la mia Dinastia Jiang ha accumulato per diverse migliaia di anni!" Jiang Wushang spalancò la bocca per lo shock, lo trovava inconcepibile.


"Ahah, fratello Wushang, non dimenticare. Questa è la Regione del Mare Orientale! Più esperti ci sono, più ricchezze ci saranno! Inoltre ci sono sempre state molte risorse di coltivazione in questo posto, quindi le Perle Heaven valgono di meno in confronto alle Nove Province." Chu Feng diede una pacca sulla spalla di Jiang Wushang. Era qualcosa di cui si era appena reso conto.


Dopo la Seta della Lucciola, erano apparse altre Stranezze Naturali. Inoltre erano tutti tesori molto rari, ma i loro prezzi aumentavano sempre di più all'asta.


Uno era perfino arrivato ad un milione di Perle Heaven. Era un prezzo che scioccò quasi tutti qui.


E la persona che aveva comprato l'oggetto era un giovane. Era vestito splendidamente, aveva un'aura eccellente e la sua età era simile a quella di Zhang Tianyi, ma la sua coltivazione era perfino superiore. Un esperto al quinto livello dell'Heaven realm.


Si stava anche preparando ad entrare nell'Accademia dei Quattro Mari, era stato già scelto da un Istruttore di livello Divino. Il suo nome era Zhu Daye. Era un vero genio e la sua famiglia era piuttosto ricca. Proveniva da un clan prominente nella Regione del Mare Orientale e i suoi nonni e suo padre erano tutti Martial Lord.


"Il prossimo tesoro è davvero speciale. Si può dire che la sua rarità sia superiore ai tesori precedenti. Anche il suo potere non è paragonabile ai tesori precedenti. Dovrebbe costare diversi milioni di Perle Heaven, ma purtroppo il suo potere non può essere raffinato."


"Così è destinato a non avere alcuna utilità in termini di coltivazione, ma è sicuramente un oggetto superbo per una collezione."


"Per quanto riguarda il suo nome, sono sicuro che tutti qui lo abbiate sentito. Dalle profondità della terra, dalle leggende, un Figlio del Magma!"


Mentre l'Anziano delle aste presentava il tesoro, un oggetto grande quanto un bambino appena nato apparì sul carrello. Tutti sussultarono vedendolo, c'era entusiasmo nei loro occhi e negli sguardi di qualcuno dei presenti c'era perfino paura.


Sembrava proprio un bambino che dormiva profondamente. Tuttavia non era umano, la sua pelle fumava come lava o, ad essere più accurati, magma.


"Cos'è quello? Contiene un potere così feroce!" In quell'istante Chu Feng si alzò all'improvviso, il suo sguardo era entusiasta.


Aveva scoperto che il cosiddetto Figlio del Magma conteneva un potere incredibile. Era molto più potente dell'Essenza di Formazione che aveva visto tempo fa. Se l'avesse raffinato, Chu Feng sarebbe potuto sicuramente salire di livello.


"Questo è un Figlio del Magma. Le leggende dicono che sono antichi organismi che esistono nelle profondità della terra. Sono nati dalla terra e possono formarsi solo dopo mille anni di condensazione."


"Ma quando un vulcano erutta, finiscono in superficie e se lasciano il magma in cui si sono formati, moriranno."


"A giudicare dall'aspetto del Figlio del Magma, dev'essersi condensato per quasi mille anni e stava per sviluppare una sua coscienza, ma purtroppo, è già morto e non può diventare un vero Figlio del Magma." Spiegò Yuhe.


"Figlio del Magma, esiste davvero una creatura del genere in questo mondo?" Sentendo queste parole, Jiang Wushang e gli altri mostrarono espressioni dubbiose.
                                


                                



