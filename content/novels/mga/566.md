---
weight: 566
title: Capitolo 566 – Festival della Luna
pubDate: 2025-03-20T10:43:25.099Z
tags:
    - mga
---


<em>CAPITOLO SPONSORIZZATO ringraziamo Pierpaolo!
0 Capitoli in coda, 0/3
-Schadenfreude</em>


Mille Perle Heaven. Visto il prezzo, sarebbe stato sicuramente il tesoro più economico dell'asta di stasera.


Comunque un prezzo del genere poteva essere considerato uno spreco secondo molte persone, quindi naturalmente nessuno avrebbe cercato di fare un'offerta per il Figlio del Magma a parte Chu Feng.


Così, il giovane comprò facilmente un tesoro per lui inestimabile. Agli occhi degli estranei Chu Feng sembrava un idiota e alcuni pensarono perfino che fosse matto, comunque nessuno poteva immaginarsi le che emozioni stesse provando al momento.


"Grazie Anziano."


Dopo l'asta, Chu Feng, con mille Perle Heaven ottenne il Figlio del Magma, la stranezza che proveniva dalle profondità della terra. Guardando la creatura rossa ardente piena di potere, Chu Feng era davvero incredibilmente entusiasta.


Dopo averlo afferrato, era sempre più convinto che il Figlio del Magma avrebbe aiutato la sua coltivazione a crescere e non ci sarebbe stato assolutamente alcun problema nell'avanzare di livello. Dopotutto, aveva già accumulato molto potere Heaven nella Tomba Imperiale.


"Ad essere sinceri hanno ragione. Il Figlio del Magma è un oggetto di cattivo auspicio. Hai davvero intenzione di tenerlo?" Ricordò l'Anziano delle aste vedendo l'espressione gioiosa di Chu Feng.


"Non si preoccupi. Naturalmente so del Figlio del Magma, quindi non lo sto comprando per tenerlo in una collezione. Se chiede cos'ho intenzione di farci, mi sto preparando a distruggerlo completamente." Disse sorridendo Chu Feng.


"Sei uno Sciamano?" Sentendo queste parole, l'Anziano mostrò un po' di stupore e guardò Chu Feng in modo diverso. Il potere che il Figlio del Magma conteneva era terrificante. A meno che uno non fosse un Martial King, nessuno avrebbe potuto davvero distruggerlo.


Il solo metodo per farlo era costruire una Formazione Sigillante, si poteva definire una distruzione, ma in realtà era solo un blocco.


Qundi per questo l'Anziano aveva intuito che Chu Feng fosse uno Sciamano, altrimenti la sua coltivazione non gli avrebbe permesso di distruggere il Figlio del Magma.


Lo Sciamano, ovunque si andasse, aveva una posizione privilegiata. Sarebbero stati sempre ad un livello superiore rispetto agli altri e avrebbero ricevuto più rispetto dagli altri.


"In effetti sono uno Sciamano." Chu Feng sorrise, ma dato che Su Rou e gli altri lo stavano aspettando e c'erano molte persone che stavano aspettando di ritirare gli oggetti acquistati, Chu Feng si limitò a scambiare alcune parole cortesi con l'Anziano per poi girare e andarsene.


"Continuo ad avere la sensazione che ci sia qualcosa di strano in questo ragazzino. A giudicare dalla sua età, dovrebbe avere paura del Figlio del Magma, eppure era molto entusiasta. Sa davvero cos'è questo Figlio del Magma?" Mormorò tra sé e sé l'Anziano delle aste vedendo Chu Feng andarsene.


"Qualcuno l'ha comprato?" Poco dopo che il ragazzo se n'era andato, la voce roca di un vecchio risuonò dietro l'Anziano.


Girandosi a guardare, l'Anziano delle aste prima indifferente si tese immediatamente. Si inchinò velocemente e disse con deferenza:"Porgo i miei rispetti a Lord Taikou!"


La persona che era apparsa di fronte a lui era un vecchio. Nonostante il suo volto fosse pieno di rughe, i suoi capelli erano neri. Indossava gli abiti di un Istruttore dell'Accademia dei Quattro Mari, ma era estremamente trasandato. Inoltre teneva un bastone, aveva una sola gamba.


"Porgiamo i nostri rispetti a Lord Taikou!" In quell'istante tutti i membri dell'Accademia dei Quattro Mari, sia gli Anziani, che i discepoli e gli istruttori lo accolsero con deferenza, dalle loro espressioni trapelò paura.


Perché quella persona era sicuramente uno dei personaggi più importanti dell'Accademia dei Quattro Mari. Era il capo dei dieci Istruttori di livello Divino, il più potente coltivatore che poteva sconfiggere gli altri nove con una mano sola, Taikou.


"Allora, l'hai venduto?" L'espressione dell'Istruttore Taikou era gelida. La cicatrice nell'angolo del suo occhio lo rendeva ancora più spaventoso.


Guardandolo, l'Anziano delle aste si spaventò. Inquieto, non osò esitare ulteriormente e riferì velocemente:"Mio signore, è stato già venduto."


"Oh?" Sentendo queste parole, l'espressione fredda di Taikou cambiò lievemente, poi chiese:"C'è davvero qualcuno che ha comprato il mio Figlio del Magma con mille Perle Heaven?"
"Sì mio signore."


"Chi l'ha comprato?"


"Lui, un giovane di nome Chu Feng." L'Anziano delle aste sfogliò frettolosamente i conti e le note dell'asta e poi porse una pagina a Taikou.


"Uh? Non è un discepolo dell'Accademia dei Quattro Mari, né si è registrato per entrarci?!" Lo sguardo di Taikou si accese quando vide le informazioni di Chu Feng.


"Sì. Quel giovane è diverso dagli altri. Sembra un po' speciale." Disse l'Anziano delle aste.


"Ahah, interessante. Questo Chu Feng è piuttosto interessante." In quell'istante, nessuno si sarebbe mai immaginato di vedere Taikou, che di solito era freddo, sorridere radiosamente. Poi il vecchio ondeggiò le maniche e se ne andò.


Solo dopo che sparì le persone sul posto sospirarono di sollievo, sembrava che si fossero liberate di un grave peso. La posizione di Taikou era troppo importante. La sua forza era davvero spaventosa ed era un'anomalia nell'Accademia dei Quattro mari. A parte il capo e alcuni Anziani, tutti lo temevano.


Chu Feng e gli altri tuttavia non vennero a sapere di cos'era successo nell'asta. Arrivarono nel territorio di Yuhe usando le formazioni di teletrasporto.


Il posto di Yuhe poteva essere considerato piccolo in confronto agli altri discepoli dell'Accademia dei Quattro Mari, ma c'era comunque una piccola montagna e un laghetto. Il paesaggio era piuttosto piacevole. Nel territorio c'era anche una fila di strutture che appartenevano tutte a Yuhe, da questo si poteva vedere che il trattamento riservato ai discepoli dell'Accademia dei Quattro Mari fosse davvero ottimo.


Per accogliere Chu Feng e gli altri, Yuhe aveva perfino preparato un sontuoso banchetto. Passarono la notte a bere vino e a conversare.


"La luna di oggi è così rotonda, grande e bella!" Su Mei normalmente non beveva, ma oggi voleva solo bere vino. Lei, che non aveva alcuna resistenza all'alcol, era diventata rossa come una mela. La sua voce era davvero civettuola e attraente.


"Piccola Mei, non tolleri bene l'alcol, quindi non bere così tanto! Se bevi troppo, ti sentirai male." Sollecitò Su Rou.


L'alito di Su Mei odorava d'alcol mentre diceva ridacchiando:"Sorella, sei tu a dirmelo? Non stai bevendo anche tu? Saresti più resistente di me? Da quando ero piccola questa è la prima volta che ti ho visto bere vinto!"


"Io..." Su Rou era rimasta senza parole, non sapeva cosa rispondere.


"Bevete di meno voi due. Di solito non vi vedo bere, cosa vi prende oggi?" Sorrise e consigliò Chu Feng.


"Umpf!" Tuttavia ricevette occhiatacce dalle due sorelle e questo lo confuse e lo imbarazzò un po'.


Vedendo il lieve imbarazzo di Chu Feng, Yuhe intervenne frettolosamente per attenuare la tensione:"Ohoh, non c'è niente di male nel bere un po' perché oggi c'è il Festival annuale della luna! È un giorno molto raro."
                                


                                



