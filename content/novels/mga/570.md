---
weight: 5700
title: Capitolo 570 – I fratelli si ritrovano
pubDate: 2025-03-20T10:43:25.099Z
tags:
    - mga
---


<em><strong>CAPITOLO SPONSORIZZATO ringraziamo John Doe!</strong>
0 Capitolo in coda, 0/3
-Schadenfreude</em>


Nell'Accademia dei Quattro Mari era proibito combattere e ancora di più uccidere arbitrariamente.


Così, se Shentu Jiang e Shentu Hai avessero voluto occuparsi di Chu Feng, avrebbero dovuto seguirlo finché non avessero lasciato il territorio dell'Accademia dei Quattro Mari prima di attaccarlo.


Tuttavia Chu Feng non sembrava facile da gestire come avevano pensato. Dopo che lasciò l'Accademia dei Quattro Mari, il giovane usò una tecnica marziale, il Drago che Viaggia per i Nove Cieli, per accelerare.


Nonostante la sua velocità non fosse paragonabile alla Tecnica dello Scatto del Drago Azzurro, era comunque molto rapida. Costrinse Shentu Jiang e Shentu Hai a mettercela tutta per inseguirlo, eppure non riuscirono a raggiungerlo.


Comunque non furono seminati. Stavano avanzando con la stessa velocità. All'inizio pensarono che Chu Feng li avesse scoperti, ma notarono che non sembrava ansioso, inoltre stava perfino cantando mentre viaggiava. Come poteva essere così tranquillo mentre si stava preparando ad affrontare un nemico?


Così i due fratelli, Shentu Jiang e Shentu Hai, pensarono che Chu Feng non li avesse ancora scoperti. Comunque il metodo con cui si muoveva il giovane era troppo anormale. Non solo era rapido, non dormiva, né riposava, mentre viaggiava avrebbe continuato senza fermarsi per mangiare o bere.


Naturalmente Shentu Jiang e Shentu Hai, che odiavano Chu Feng e gli altri fino all'osso, non si sarebbero arresi così facilmente. Così continuarono a seguirlo con l'intenzione di ucciderlo. Solo dopo essere entrati nel territorio di una lussuosa taverna scoprirono che Chu Feng era scomparso.


"Dannazione! Dov'è andato quel moccioso? Come mai è scomparso all'improvviso?!" Shentu Jiang era a mezz'aria sopra l'edificio e guardò verso il basso, ma non vide nemmeno l'ombra di Chu Feng. Non poté non allarmarsi perché aveva sempre più la sensazione di essere stato preso in giro da Chu Feng.


"Questo è un posto piuttosto familiare... Cielo! Non è la taverna in cui ci siamo riposati quando siamo arrivati nella Regione del Mare Orientale?" Dopo aver osservato con attenzione sotto, Shentu Hai rimase scioccato.


"È vero! Allora c'erano ancora delle persone qui ed era anche molto prospero! Perché è stato ridotto in questo stato? Dev'essere successo qualcosa qui." Sentendo queste parole, anche Shentu Jiang se ne rese conto, era la locanda in cui si erano riposati prima.


*gulugulugulu* Proprio quando erano confusi dal centro della taverna sentirono degli strani suoni.


"Stanno arrivando dei gorgoglii da laggiù, andiamo a controllare." Sentendo quei rumori, Shentu Jiang e Shentu Hai cambiarono espressione. Pensarono perfino di aver trovato Chu Feng, così accelerarono in direzione del suono.


"Cosa, cos'è questo?" Ma quando arrivarono e videro da dove proveniva, si coprirono le bocche e i nasi, quasi vomitarono.


Sotto di loro c'era una pozza di escrementi. Al momento continuavano a formarsi delle bolle e i gorgoglii provenivano da lì. Allo stesso tempo una puzza rivoltante permeava quella terra.


*boom* All'improvviso, nella pozza ci fu un'esplosione. Allo stesso tempo, gli escrementi si levarono al cielo in modo simile ad un'eruzione vulcanica.


"Dannazione!" Vedendo quel liquido giallo che sfrecciava verso di loro, Shentu Jiang e Shentu Hai provarono nausea. Usarono velocemente le loro tecniche marziali più forti e lo schivarono. Solo facendo questo evitarono di essere colpiti dalle feci.


"Ahah, finalmente sono uscito!"


Proprio quando i due si stavano rallegrando per aver schivato una catastrofe del genere, una voce entusiasta risuonò dagli escrementi. Vedendo da dove proveniva la voce, Shentu Jiang e Shentu Hai rimasero sbigottiti e si sfregarono gli occhi perché non osavano credere ai loro occhi.


In quell'istante avevano riconosciuto l'uomo a mezz'aria che stava ridendo come un matto. Era il genio numero uno della Dinastia Shentu, Shentu Lang.


"Fratellone Shentu Lang, sei davvero tu?!" Shentu Jiang e Shentu Hai gridarono allo stesso tempo.


Vedendoli, Shentu Lang chiese con sorpresa:"Piccolo Jiang, piccolo Hai? Cosa state facendo qui?"


"Fratellone, questo è qualcosa che dovremmo chiederti noi... Perché non hai partecipato all'esame dell'Accademia dei Quattro Mari e perché eri lì?" Shentu Jiang indicò la pozza degli escrementi.


"Ahh, è una lunga storia, ma cavolo, sono stato davvero sfortunato." Sentendo questa domanda, Shentu Lang non nascose nulla e raccontò a grandi linee cos'era successo.


"Allora era così." E dopo aver saputo che il loro fratello era stato sigillato in una pozza di escrementi da una persona ancora più giovane di lui, Shentu Jiang e Shentu Hai rimasero sbalorditi, erano piuttosto increduli.
Dopotutto sapevano quanto era forte Shentu Lang. Era il genio numero uno nei diversi secoli di storia della Dinastia Shentu. Era una fama meritata e anche loro pensavano che se avesse partecipato all'esame, sarebbe diventato la persona più nota lì. Forse sarebbe stato il coltivatore più potente all'esame.


Eppure uno più giovane di lui lo aveva ridotto in quello stato. Come potevano non esserne sbalorditi?
"Esatto. Piccolo Jiang, piccolo Hai, ormai dev'essere finito l'esame dell'Accademia dei Quattro Mari? Perché non state aspettando dentro l'accademia e siete venuti qui?" Chiese con curiosità Shentu Lang.


"Non menzionarlo. All'inizio siamo venuti qui per inseguire un moccioso, ma chi avrebbe pensato che sarebbe scomparso qui." Disse Shentu Jiang con un'espressione infuriata. Più ci pensava e più aveva la sensazione che fosse stato ingannato.
"Piccolo Jiang, cos'è successo esattamente? Dimmelo, presto." Vedendo questo, Shentu Lang capì che doveva essere stato fatto un torto ai suoi due fratelli.


Nemmeno i due nascosero nulla. Riferirono cos'era accaduto a Shentu Lang.


"È davvero assurdo. C'è davvero qualcuno che osa maltrattare i miei fratelli in questo modo?!" In effetti, dopo averlo saputo, Shentu Lang strinse i denti con rabbia, poi si batté il petto e garantì:"Piccolo Jiang, piccolo Hai, non temete. Da ciò che avete detto, non dovrebbe essere scappato troppo lontano. Ora vi aiuterò a cercarlo. Con la mia forza, non dovrebbe nemmeno pensare di sfuggirmi."


"Ottimo! Fratellone, con te qui, figuriamoci lui, anche quelli nell'Accademia dei Quattro Mari non la passerebbero liscia!" In quell'istante, Shentu Jiang e Shentu Hai sembrarono rianimarsi. Ben presto risuonò il ruggito di un drago maestoso.


In quell'istante notarono che erano arrivate delle raffiche di vento. Le nuvole si mossero e un drago azzurro apparì nel cielo.


Sulla testa della creatura c'era una persona, Chu Feng.


"Osi davvero apparire di fronte a noi."


"Fratellone, è lui. È la persona che ci ha umiliato pubblicamente. Oggi devi darci una mano per dare una bella lezione a questo moccioso!" Quando videro il giovane, Shentu Jiang e Shentu Hai si entusiasmarono.


Ma quando guardarono Shentu Lang, aspettando che attaccasse Chu Feng per torturarlo per un po', i due cambiarono espressione e dissero con tono nervoso:"Fratellone, cos'hai?"
                                


                                



