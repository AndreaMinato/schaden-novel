---
weight: 5720
title: Capitolo 572 – Il Bizzarro Taikou
pubDate: 2025-03-20T10:43:25.099Z
tags:
    - mga
---


Capitolo regolare,
0 Capitolo in coda, 0/3
-Schadenfreude</em>


"Che Potere Spirit sensibile. Mi hai trovato dopo che mi sono avvicinato." Proprio dopo che Chu Feng parlò, dello spazio vicino a mezz'aria iniziò a torcersi. Un vecchio con una gamba sola apparì davanti al giovane, stava ridacchiando mentre lo guardava.


"Chi è lei? Perché mi sta seguendo?"


Chu Feng si accigliò perché prima non si era accorto della presenza di questa persona. Aveva solo sentito che c'era qualcosa di strano, ma non era riuscito a confermare se ci fosse davvero qualcuno nelle vicinanze. Aveva avuto solo la sensazione che ci fosse qualcosa che non andava.


Quel grido di prima era solo una prova, non si aspettava che sarebbe spuntata fuori una persona. Così Chu Feng si era spaventato alla comparsa del vecchio.


Inoltre, non solo il vecchio di fronte a lui indossava l'uniforme di un Istruttore dell'Accademia dei Quattro Mari, aveva anche una coltivazione insondabile. E ora Chu Feng aveva appena ucciso due discepoli dell'accademia. La situazione sembrava catastrofica.


"Non temere. Nonostante provenga dall'Accademia dei Quattro Mari, non ti accuserò per due inutili discepoli. Anzi, la penso come te, credo che dovessero essere uccisi." Il vecchio con una gamba sola sembrò sapere cosa stava preoccupando il giovane e sorrise subito mentre si spiegava.


"Chi è lei? Perché mi ha seguito?" Chu Feng era sicuro solo della sua potenza, ma non sapeva con certezza se fosse un nemico o no. Quindi era molto cauto nei suoi confronti.


"Eheh. Il mio nome è Taikou e sono un Istruttore di livello Divino dell'Accademia dei Quattro Mari. Ho un solo obiettivo: penso che tu sia un genio e spero che tu possa diventare il mio discepolo. Se lo farai, farò tutto ciò che posso per farti diventare più potente." Taikou fu piuttosto diretto.


"Cosa? È un Istruttore di livello Divino? Mi vuole accettare come suo discepolo?!" Chu Feng rimase scioccato dalle parole del vecchio.


Data la sua forza, in effetti era degno di essere un Istruttore di livello Divino ed era anche molto più forte degli altri istruttori che aveva visto Chu Feng. Così, quando dichiarò il suo nome e la sua identità, la prima cosa a cui pensò era che questo vecchio di fronte a lui fosse il più strano, ma più potente maestro tra i dieci Istruttori di livello Divino.


Tuttavia quell'uomo chiaramente non aveva mai accettato un discepolo e Chu Feng non era un membro dell'Accademia dei Quattro Mari. Eppure era venuto qui per dirgli questo? Perché? Aveva lasciato senza parole Chu Feng.


"Sono sempre diretto. Amico Chu Feng, mi chiedo solo... se tu sia disposto o no?" Disse con un lieve sorriso Taikou.


In quell'istante, Chu Feng si inquietò. Dato che il vecchio di fronte a lui sapeva il suo nome, sembrava aver fatto un po' di indagini, ma Chu Feng non capiva ancora perché volesse riceverlo come discepolo. Comunque indipendentemente dalle sue intenzioni, Chu Feng non voleva entrare nell'Accademia dei Quattro Mari.


Così unì le mani e rispose con cortesia:"È un onore aver attirato la sua attenzione Senior Taikou, tuttavia non sono entrato nell'Accademia dei Quattro Mari. Non mi sembra troppo appropriato diventare il suo discepolo, no?"


"Non ti preoccupare. Finché sarai disposto a diventare mio discepolo, naturalmente diventerai un discepolo dell'Accademia dei Quattro Mari. Regole come il superamento dell'esame sono solo restrizioni per le persone normali. Tu non ne hai bisogno." Taikou fece un cenno. Il suo atteggiamento nei confronti di Chu Feng era molto amichevole.
Tuttavia il giovane non aveva davvero intenzione di entrare nell'Accademia dei Quattro Mari. Così poté solo scuotere la testa dicendo:"Mi dispiace davvero Senior Taikou. Non desidero entrare nell'Accademia dei Quattro Mari."


"Oh?" Sentendo queste parole, le sopracciglia a forma di spada di Taikou si aggrottarono e sembrò un po' scontento, ma questo dispiacere svanì in un attimo. Molto presto sospirò, rilasciando la tensione, e disse:"Coloro che desiderano diventare miei discepoli non sono adatti a me e le persone che vorrei accettare come miei discepoli non mi trovano adatto. Così è il fato. Vabbè, mi arrendo."


Mentre parlava, Taikou si girò e scomparì. Allo stesso tempo un messaggio risuonò nelle orecchie di Chu Feng.
"Amico Chu Feng, non baderò a ciò che è successo oggi, in futuro, se qualcuno nella Regione del Mare Orientale oserà maltrattarti, potrai usare il mio nome, Taikou. Se arriverà il giorno in cui vorrai diventare mio discepolo, io, Taikou, ti accoglierò a braccia aperte."


"La ringrazio Senior Taikou!" Chu Feng porse i suoi saluti e lo ringraziò, ma non ricevette alcuna risposta.


Dopo aver aspettato per un po', Chu Feng si concentrò e usò il suo Potere Spirit per osservare i dintorni, ma non riuscì ad individuare alcun cambiamento, così capì che Taikou doveva davvero essersene andato.


"Quell'Istruttore è davvero come dicevano le dicerie, davvero strano." Chu Feng era rimasto senza parole di fronte a Taikou, ma gli aveva lasciato una buona impressione. Nonostante la strana natura del vecchio fosse un po' bizzarra, se non altro sembrava una persona onesta e di ampie vedute.


Dopo aver fatto un'esperienza del genere comunque Chu Feng entrò in allerta. Indossò la maschera del Vecchio dalle Cento Facce e si trasformò in un uomo di mezz'età dall'aspetto ordinario e la costituzione robusta.


Chu Feng decise che si sarebbe mostrato in pubblico così. In tal modo, anche se avesse causato dei guai, non avrebbe avuto problemi, né avrebbe messo in difficoltà Jiang Wushang, Zhang Tianyi e gli altri.


Inoltre si fece un nuovo nome: Wuqing, <em>(Nota Traduzione: "无情" Wuqing, spietato/senza cuore)</em> perché per raggiungere il suo obiettivo sarebbe dovuto essere spietato.


Dopo aver cambiato il suo aspetto, Chu Feng decise la sua prima destinazione: la Terrazza Yuanyang.


Qiushui Fuyan era nella Terrazza Yuanyang, era la Sacra Figlia della Chiesa del Fuoco Celeste ed era anche l'amante di Huangfu Haoyue.


Così, Chu Feng pensò che quando Huangfu Haoyue aveva ancora un po' di razionalità, doveva aver informato Qiushui Fuyan. Quindi probabilmente la donna era l'unica altra persona che conoscesse le origini di Chu Feng.


Tuttavia la Regione del Mare Orientale era vasta. Se avesse desiderato raggiungere la Terrazza Yuanyang, ci avrebbe messo un belo po' di tempo.


Prima doveva aumentare la sua coltivazione. Così trovò un posto nascosto e si preparò a raffinare il Figlio del magma.
"Chu Feng, perché non tiri fuori l'Armamento Élite che Shentu Jiang ha ottenuto all'asta? Forse potresti scoprire qualcosa." Tuttavia, proprio quando Chu Feng si stava preparando a coltivare, Ovetto intervenne.


"Quel ventaglio? In effetti c'era una figura sul ventaglio, ma è un po' sfocata e quindi è impossibile determinare cosa ci sia scritto. Non posso essere nemmeno sicuro se sia una mappa o no." Disse Chu Feng.


"Idiota. Per una persona normale in effetti sarebbe problematico, ma tu sei diverso. Non dimenticare, sei una persona che ha coltivato gli Occhi Celesti. Potrai svelare un mistero del genere con un'occhiata ."


"Nonostante tu non abbia padroneggiato gli Occhi Celesti, sei allo stadio iniziale. Dovresti poter scoprire anche dei posti che nascondono strani tesori." Disse Ovetto.


"Sì! Come ho fatto a dimenticarmelo? Gli Occhi Celesti che ho coltivato mi permettono di vedere cose che gli altri non vedono. Possono anche ricostruire le parti incomplete!" Dopo aver sentito le parole di Ovetto, anche Chu Feng se ne rese conto. Senza dire altro, tirò fuori l'Armamento Élite.
                                


                                



