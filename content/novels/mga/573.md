---
weight: 5730
title: Capitolo 573 - Entità Sacre
pubDate: 2025-03-20T10:43:25.099Z
tags:
    - mga
---


Capitolo regolare,
11 Capitolo in coda (+donazione da Gabri), 0/3
-Schadenfreude</em>


Chu Feng aprì il ventaglio. Da vicino scoprì che sull'Armamento Élite c'era davvero un'immagine.


C'erano ancora delle linee distinte, ma la maggior parte erano sfocate. Dalla prospettiva di una persona normale in effetti era una figura inutile. Tuttavia, quando Chu Feng la guardò con più attenzione, il suo sguardo si accese perché aveva la sensazione che ci fosse qualcosa di nascosto.


Così fece circolare il suo potere Spirit e lo concentrò negli occhi. Quando il potere Spirit finì di condensarsi, lo sguardo di Chu Feng cambiò diventando così feroce da essere un po' spaventoso, c'era un'energia speciale nei suoi occhi.


Questo cambiamento era stato causato dalla tecnica degli Occhi Celesti. Aveva appreso il livello più elementare di questa abilità, ad essere più precisi, era solo all'introduzione.


Quindi non poteva controllare il potere degli Occhi Celesti. Se l'avesse usato, il suo sguardo sarebbe diventato incredibilmente intenso.


Tuttavia, se avesse padroneggiato questa tecnica, avrebbe potuto fare svanire ogni segno esteriore e guardare tutto senza problemi. Era molto potente.


*hmm*


Misteriosamente, la figura stava cambiando, molte linee confuse stavano diventando più nitide.


Alla fine, la figura prima confusa, divenne la metà di una mappa del tesoro.


Al centro della mappa c'erano quattro parole: Montagna immortale dello Spirito del lupo (灵狼仙山).


"Spirito del lupo?"


"Gli organismi formati dalla condensazione di essenza naturali, visto che hanno una coscienza e dei corpi unici, sono definite Creature Spirituali. Quando si formano delle Creature Spirituali, possono scioccare il mondo con la loro forza suprema."


"Chu Feng! Se questa mappa è vera, potrai trovare sicuramente un tesoro superbo, la coscienza di una Creatura Spirituale è un ottimo supplemento per la coltivazione!" Esclamò entusiasta Ovetto solo vendendo le parole "Montagna Immortale dello Spirito del lupo".


"Hai ragione, ma purtroppo il livello dei miei Occhi Celesti non è sufficiente. Posso solo trovare la vaga posizione della Montagna Immortale dello Spirito del lupo. Temo che non sarà così facile trovare la Caverna della sua coscienza e della sua Vena Spirituale."


"Inoltre, non posso capire se la mappa è vera o no." Sospirò Chu Feng con un po' di rimpianto.


Dopo aver studiato un po' del Metodo di Ricerca dei Tesori, il giovane aveva compreso a grandi linee i vari tipi di tesori nascosti nel mondo.
Uno era quello di tipo tomba, questo significava che erano sepolcri di potenti coltivatori o artefatti costruiti da potenti guerrieri. La maggior parte di essi era artificiale.


L'altro erano le Stranezze Naturali formate dal raduno di essenza naturale. Tuttavia si dividevano in diversi altri generi.


Le Anomalie ad esempio erano fiori, erbe, alberi, rocce stranissime o altri oggetti particolari formati da un accumulo di essenza naturale.


Questi oggetti, nonostante contenessero un enorme potere, fossero intelligenti e potessero muoversi, alla fine avevano corpi diversi rispetto agli esseri umani e alle bestie, per questo erano state chiamate Anomalie.


Un altro genere erano le Creature Spirituali, nate in un modo simile, ma, dopo essere maturate, non solo acquisivano un'intelligenza e un forte potere, avrebbero avuto il corpo di un essere umano o di una bestia.


Le Creature Spirituali ci mettevano più tempo per formarsi rispetto alle Anomalie, ma una volta fatto, sarebbero state più potenti. Alcune si sarebbero nascoste nelle montagne, altre avrebbero seminato il caos in certe aree, ma un aspetto indiscutibile era la loro potenza.


Secondo le indicazioni della mappa, la cosiddetta Montagna Immortale dello Spirito del lupo ovviamente era un'area dove si era formata una Creatura Spirituale. Mentre si creavano, avrebbero usato la terra come loro corpo. La loro percezione era nascosta nella terra.


Insieme alla crescita della coscienza spirituale, si sarebbe anche condensato il loro corpo. Quando maturavano, la terra e la loro coscienza si sarebbero combinate e, allo stesso tempo, il contenitore in cui crescevano, come un'enorme catena montuosa o una foresta speciale, sarebbero diventati il suo vero corpo. Erano incredibilmente enormi ed erano potentissime.


Da una sola frase della formula del Metodo di Ricerca dei Tesori, Chu Feng aveva saputo dell'esistenza di una Creatura Spirituale grossa quanto un continente. Da questo si poteva capire quanto erano forti.


E se avesse dovuto trovare la Creatura Spirituale, ciò che Chu Feng avrebbe dovuto cercare sarebbe stata la coscienza in una terra speciale. La coscienza era il fondamento delle Creature Spirituali ed era di immenso beneficio per la coltivazione.


Ma come poteva essere così facile da trovare? Primo, devi trovare l'entrata, conosciuta anche come Caverna Spirituale. Poi avrebbe dovuto trovare il percorso per raggiungere la coscienza, chiamato anche Vena Spirituale. Se uno desiderava ottenere una Coscienza, doveva prepararsi e spendere un bel po' di risorse.


La mappa descriveva la posizione della Creatura Spirituale e probabilmente anche la sua Grotta e la sua Vena Spirituale, ma Chu Feng non riusciva a vedere tutte le linee della mappa visto il suo livello degli Occhi Celesti. Questo avrebbe aumentato infinitamente le difficoltà nel trovare la coscienza.


Tuttavia, l'aspetto più importante era che Chu Feng non poteva verificare se fosse autentica o no.


"Ahh, se devi biasimare qualcosa, puoi solo biasimare la tua incompetenza nella coltivazione degli Occhi Celesti. Se li avessi coltivati bene, come potresti non poter capire se la mappa è vera o no?"


"Comunque dipende tutto da te. Scegli tu se andare o no. Non mi intrometterò minimamente." Disse Ovetto giocosamente.


"Non ho intenzione di andare. Dopotutto sai che non ho ancora padroneggiato il Metodo di Ricerca dei Tesori."


"Comunque, secondo le indicazioni della mappa, la cosiddetta Montagna immortale dello Spirito del lupo non è davvero lontana da qui. Dato che siamo vicini, vale la pena andare a dare un'occhiata. Non importa se è vera o falsa, lo capirò quando la vedrò." Disse sorridendo Chu Feng.
Le Creature Spirituali non dovevano essere sottovalutate. Nonostante ci mettessero molto tempo per formarsi, da diverse decine di migliaia di anni a molte decine di milioni di anni, le Coscienze che esistevano da pochi millenni o anche decine di anni erano sbalorditive.


Inoltre il ventaglio sembrava un po' antico. Se quella mappa era vera, significava che la Montagna immortale dello Spirito del lupo era esistita da molto tempo. Naturalmente Chu Feng non era disposto ad arrendersi.


"Tsk. Se vuoi andare, allora va'! Non c'è bisogno di inventarsi scuse, prima di andare però aumenta la tua forza." Ovetto arricciò le labbra. Capiva molto bene Chu Feng, era certa che sarebbe andato a controllare.


"Sì, è il momento di vedere che gusto ha questo Figlio del Magma."


Chu Feng ridacchiò e mise da parte il ventaglio. Poi, pieno di aspettative tirò fuori il Figlio del Magma.


Era un oggetto impressionante. Dire che era un'Anomalia non era esatto e non poteva essere nemmeno definito come Creatura Spirituale. Le Anomalie non erano umanoidi, né avevano davvero un corpo vero e proprio.


Per quanto riguarda le Creature Spirituali, potevano solo usare la terra stessa come corpo dopo la maturazione. Solo allora avrebbero ottenuto un vero e proprio contenitore.


Così si poteva dire che le Creature Spirituali erano Coscienze che potevano combinarsi con la terra, ma il Figlio del Magma era partito da una forma umanoide. Il suo aspetto era uguale a quello di un neonato e la sua energia naturale era terrificante.
Così Chu Feng pensava che fosse un altro tipo di Stranezza Naturale, il tipo più forte e terrificante. Un'Entità Sacra.
                                


                                



