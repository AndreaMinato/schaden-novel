---
weight: 580
title: Capitolo 580 – Miglior Trattamento
pubDate: 2025-03-20T10:43:25.100Z
tags:
    - mga
---


<em>CAPITOLO SPONSORIZZATO ringraziamo Gabri,
5 Capitoli in coda, 0/3
-Schadenfreude</em>


"Giovane eroe, la ringrazio per aver salvato la mia preziosa figlia. Potrei sapere il suo nome?" Dopo che la vecchia coppia se ne andò, il capo della famiglia Li sorrise mentre guardava Chu Feng. Era evidente che fosse molto grato.


"Sono Wuqing!" Rispose Chu Feng unendo le mani.


"Così è il Giovane Eroe Wuqing! Il suo talento è davvero buono, all'ottavo livello dell'Heaven realm a questa età, sono sicuro non avrà difficoltà a diventare un Martial Lord." Dopo che il capofamiglia osservò il giovane per un altro po', annuì soddisfatto, poi batté le mani e chiamò:"Servi!"


Due donne uscirono da un'altra stanza nella sala. Entrambe portavano dei vassoi raffinati pieni di file di perle lucenti. Erano Perle Heaven, mille.


"Giovane eroe Wuqing, è stato tutto grazie a lei se la mia Chan'er è sopravvissuta. Questo è solo un piccolo gesto di riconoscenza ma per favore lo accetti." Disse il capofamiglia Li.


"Mio signore, ho già accettato l'invito della signorina e metterò i miei poteri a disposizione della famiglia Li. Mi ha anche già promesso una ricompensa di eguale valore. Quindi, in quanto membro della famiglia Li, proteggerla è una mia responsabilità! Mio signore, come potrei ricevere un'altra ricompensa?" Rifiutò con tatto Chu Feng.


"Giovane eroe Wuqing, è davvero saggio. Allora consideri queste Perle Heaven come ricompensa per ciò che ha fatto." Disse sorridendo il capofamiglia.


Naturalmente sapeva che, quando Chu Feng aveva salvato Li Cha, non si era ancora unito alla famiglia Li e quindi non aveva alcuna responsabilità, né obbligo di proteggere Li Chan. In teoria Chu Feng avrebbe potuto accettare la ricompensa senza provare alcuna vergogna.


Eppure Chu Feng aveva comunque rifiutato, questo significa che era una persona che pensava solo al profitto, invece aveva i suoi princìpi e il capofamiglia iniziò a rispettarlo per questo, persone del genere potevano essere sempre utili.


"Wuqing, dato che mio padre ha già detto questo, le accetti." Sollecitò anche Li Chan.


"In tal caso le accetterò umilmente. La ringrazio mio signore, la ringrazio signorina." Sentendo questo, Chu Feng poté solo accettare.


Nonostante mille Perle Heaven avrebbero avuto degli effetti minuscoli su di lui, come si suol dire "anche la carne di zanzara è comunque carne." Inoltre erano un dono, se non l'avesse accettato, non avrebbe fatto del male a sé stesso invece?


"Quella Bestia Mostruosa non è debole, ma non proviene assolutamente dalla Catena Montuosa d'Avorio del Lupo. Perché è venuta qui e ti ha attaccato senza motivo?" Solo dopo aver ricompensato Chu Feng il capofamiglia esaminò con cautela la creatura in ginocchio dietro il giovane.


"Mio signore. Questa Bestia Mostruosa probabilmente ha consumato qualche tipo di veleno speciale di uno Sciamano e la sua ragione è stata bloccata. Per questo è diventata così violenta e assetata di sangue."


"Tuttavia, finché mi si darà abbastanza tempo, potrò aprire il sigillo. Allora potrà sapere facilmente il motivo per cui è apparsa nella Catena Montuosa d'Avorio del Lupo." Rispose Chu Feng.


"Così è anche uno Sciamano!" Sentendo queste parole, lo sguardo del capofamiglia si accese. Dopotutto non tutti potevano diventare Sciamani. Erano superiori agli altri fin dalla nascita e, indipendentemente dall'era o dal luogo, erano rispettati e considerati in modo completamente diverso.


"Sono uno Sciamano, sì." Chu Feng annuì.


"Bene, bene! Stavolta la mia famiglia Li ha ottenuto una benedizione da una disgrazia e ha invitato una persona così eccellente come il Giovane Eroe Wuqing!"


"Servi! Presto, disponete la migliore residenza per il Giovane Eroe Wuqing, d'ora in avanti riceverà il miglior trattamento dalla mia famiglia Li." Disse allegramente il vecchio.


"Sì signore!" Dopodiché, con la guida di un servo, Chu Feng portò via la Bestia Mostruosa e lasciò la sala.


"Ah Chan'er, tuo zio Ma è venuto personalmente a trovarmi e a parlare dell'apertura del tesoro nella Catena Montuosa d'Avorio del Lupo."


Dopo che Chu Feng se ne andò, il capofamiglia disse a Li Chan:"Ha detto che è tutto pronto e hanno anche invitato uno Sciamano dal Mantello Viola! Non ci sarà alcun problema nell'aprire il passaggio, così ho già accettato di farlo tra dieci giorni."


"Dato che hai già accettato, cosa posso fare? Seguirò i tuoi ordini." Prima questa notizia sarebbe stata un fulmine a ciel sereno per Li Chan, ma ora era solo un po' irritata e non iniziò a discutere. Il motivo per cui aveva evitato di farlo naturalmente era perché Chu Feng le aveva consigliato di fare così.


"Chan'er, non ti preoccupare. La mia famiglia Li e la famiglia Ma sono state in ottimi rapporti da generazioni e tuo zio Ma è anche un fratello che è cresciuto con me."


"Così, non devi preoccuparti di nulla. Anche se la famiglia Ma mandasse un po' più di uomini ad aprire il tesoro, lo zio Ma li dividerebbe equamente con la mia famiglia Li." Vedendo l'espressione arrabbiata di Li Chan, il capofamiglia sorrise conciliante. Era evidente che volesse molto bene a sua figlia.


"Padre, tutto ciò che ho fatto prima era per la nostra famiglia Li, così spero che tu possa capire i miei sforzi, ma, dato che sei mio padre e hai già deciso, in quanto tua figlia posso solo sostenerti con tutta me stessa."


"Andrò ad organizzare le truppe della famiglia Li e fare un piano per l'apertura del tesoro tra dieci giorni." Disse Li Chan.


"Eheh, Chan'er, non dubito delle tue abilità, ma il tuo matrimonio... Mi preoccupa davvero."


"Guardati! Compirai trentacinque anni quest'anno e se non troverai velocemente una persona da sposare, presto diventerai vecchia! Vedo che quel giovane di nome Wuqing è piuttosto discreto, che ne dici..." Sul viso del capofamiglia trapelò un sorriso un po' spudorato per la sua età.


"Padre, di cosa stai parlando?" Sentendo queste parole, Li Chan si tese immediatamente.


"Non fingere. I tuoi occhi stavano guardando Wuqing in modo strano. In tutti questi anni questa è la prima volta che ti ho visto osservare un uomo in quel modo. Le vostre età sono piuttosto simili, che ne dici se ci parlo per te?" Disse continuando a sorridere il capofamiglia Li.


"Padre, non dire sciocchezze! Altrimenti, altrimenti io!" Li Chan sembrò tendersi ancora di più ma allo stesso tempo un lieve rossore si diffuse sul suo volto, poi uscì velocemente dalla stanza.


Dopo essersene andata, Li Chan si mise una mano al petto e sentì il suo battito cardiaco accelerato. Il suo sguardo mostrò incertezza mentre diceva a bassa voce:"Cos'è questa sensazione? L'ho conosciuto per meno di un giorno... Sono stata davvero affascinata da lui?"


In realtà era normalissimo che provasse un sentimento del genere. Dopotutto era stata influenzata dall'incantesimo degli Occhi Celesti. Inoltre, anche senza questo effetto, la forza e l'atteggiamento di Chu Feng contenevano un fascino incredibile.


Chu Feng non aveva sentito questa conversazione e arrivò ad una tenuta elegante e vasta sotto la guida del servo.


Nel territorio delle tenute c'erano un bel po' di coltivatori, anche se nessuno di loro proveniva dalla famiglia Li, erano tutti esperti ingaggiati con grosse somme. La loro coltivazione non era debole e ognuno di loro aveva la loro rispettiva tecnica.


Nelle terre della famiglia Li queste persone potevano godersi dei privilegi di solito riservati agli ospiti distinti. Tuttavia questo trattamento variava, la qualità dipendeva dalla loro forza e dalle loro abilità.


Tuttavia, dopo essere entrato, Chu Feng occupò direttamente il palazzo più lussuoso e gli furono dati i servi più eccellenti. Questo attrasse sguardi scontenti e l'attenzione di un po' di persone.
                                


                                



