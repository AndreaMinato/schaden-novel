---
weight: 5820
title: Capitolo 582 – Figlio di un Martial Emperor
pubDate: 2025-03-20T10:43:25.101Z
tags:
    - mga
---


<em<strong>>CAPITOLO SPONSORIZZATO ringraziamo Gabri</strong>,
3 Capitoli in coda, 0/3
-Schadenfreude</em>


All'inizio Chu Feng aveva già sentito l'aura terrificante dietro l'enorme porta. Lo aveva riempito di terrore, scoraggiandolo dall'avvicinarsi. Anche se lo Spazio del Mondo degli Spiriti era il suo territorio, non osava farlo.


In passato Chu Feng aveva pensato perfino che avrebbe potuto resistere a quell'aura una volta che la sua coltivazione fosse aumentata, forse avrebbe potuto anche aprire la porta e controllare l'esistenza dietro di essa.


Tuttavia aveva scoperto di essersi sbagliato. Più forte diventava, più percepiva la forza anormale di quell'esistenza. Se quella porta non esistesse, non avrebbe osato immaginarsi cosa sarebbe accaduto.


Specialmente quando quella cosa aveva iniziato a picchiare contro l'enorme porta cercando di rompere la Formazione Spirit, era la prima volta che Chu Feng si era sentito in pericolo.


Era perché quel potere era davvero troppo terrificante. Anche se Chu Feng doveva ancora vederla in faccia, aveva sentito quanto era potente quell'esistenza dietro la porta.


La sua energia era come un oceano sconfinato.


E Chu Feng invece era soltanto un granello di polvere che fluttuava nel cielo.


Così, in confronto all'enorme creatura dietro la porta, c'era un divario del genere. Se quella cosa avesse rotto i legami della Formazione Spirit, allora Chu Feng sarebbe morto sicuramente.


"È soltanto uno spirito del Mondo Asura dalla natura folle e piena d'odio. Dato che il sigillo è specializzato per gli spiriti del Mondo Asura. Sono sicura che provenga dal Mondo degli Spiriti Asura."


"Per quanto riguarda la sua coltivazione, non potevo confermarlo prima, ma a giudicare dal potere che ha usato per colpire la Formazione Spirit, sembra un po' più forte di quanto mi aspettassi." Disse sorridendo dolcemente Ovetto.


"In che stadio è esattamente?" Chiese inquieto Chu Feng.


"Secondo gli stadi della coltivazione qui, cedo che possa essere considerata a stento come un Martial Emperor." Ovetto sorrise, sottovalutando l'importanza delle sue parole.


"Cosa? Martial Emperor?!" Sentendo queste parole, Chu Feng rimase esterrefatto.


C'era davvero un Martial Emperor imprigionato nel suo Spazio del Mondo degli Spiriti. Questo era piuttosto scioccante, specialmente considerando che Chu Feng era andato nella Tomba dell'Imperatore e aveva sperimentato il potere della Forza dell'Imperatore. Considerando che aveva sempre avuto con sé un Martial Emperor nel suo Spazio del Mondo degli Spiriti, non poteva non rimanerne sbigottito.


"Cosa c'è da aver paura? Non è che questo tipo è rimasto imprigionato qui per uno o due giorni. Se avesse potuto scappare, l'avrebbe già fatto. Come avrebbe lasciato vivere così tranquillamente un ragazzo come te?"


"Devi sapere che è molto malvagio. Sono sicura che ti odia già all'osso e se scapperà, la prima cosa che farà sarà spellarti vivo, bere il tuo sangue e ucciderti! Eheh!" Ovetto sorrise in modo strano, spaventando Chu Feng.


"Non ho paura, sono solo scioccato. Scioccato che un Martial Emperor sia imprigionato nel mio Spazio del Mondo degli Spiriti." Chu Feng scosse la testa, ma molto presto gli venne in mente una domanda:"Ovetto, significa che anche tu sei un Martial Emperor? E la persona che ti ha sigillato è allo stesso livello?"


Vedendo la reazioni sbalordita di Chu Feng, Ovetto si rassettò la gonna e i capelli e poi disse con soddisfazione:"Ad essere accurati è vero. La mia coltivazione allora, secondo i gradi di coltivazione che usate qui, in effetti era al Martial Emperor realm, non come quel tipo laggiù che può essere considerato a stento un Martial Emperor."


"Per quanto riguarda chi ha sigillato la mia coltivazione senza che io lo sapessi, temo che non possa valutare la sua coltivazione."


*gulp* In quell'istante Chu Feng deglutì con forza, poi disse:"Cielo. Eri davvero un Martial Emperor." Nonostante avesse fatto delle ipotesi al riguardo, quando Ovetto ammise personalmente di avere una coltivazione del genere, Chu Feng ne rimase piuttosto sorpreso.


"Umpf. Moccioso, che è questo atteggiamento? Non sembro un Martial Emperor? Ti dirò anche questo, non sono semplicemente un Martial Emperor, sono anche un grande demone che uccide senza battere ciglio! Perfino nel Mondo degli Spiriti Asura sono un'esistenza famigerata! Farai meglio a non irritarmi!" Vedendo la reazione di Chu Feng, Ovetto si imbronciò, sembrava molto scontenta.


"Ahah, naturalmente no, naturalmente no. Come potrei osare dubitare della forza della mia signora regina?" Vedendo l'irritazione di Ovetto, Chu Feng scosse frettolosamente la testa, negando. Tuttavia non riuscì a trattenere la sua risata.


"Maledetto Chu Feng! Aspetta e vedrai. Nel giorno in cui recupererò la mia forza, vedrai come ti concerò per le feste." Ovetto strinse i denti, ma qualunque espressione avesse sembrava sempre splendida e non pareva seria. Agli occhi di Chu Feng, sembrava solo carina.


E dopo aver tentato di distruggere l'enorme porta due volte, lo spirito al Martial Emperor realm si calmò.


Per quanto riguarda cos'era accaduto, Ovetto spiegò che probabilmente il collegamento tra Chu Feng e le Formazioni Spirit viola aveva fatto sentire un odore familiare allo spirito e lo aveva sigillato.


Chu Feng però non aveva bisogno di preoccuparsi. La formazione nello Spazio del Mondo degli Spiriti era molto potente. Non era qualcosa che lo spirito potesse rompere. Per quanto riguarda il motivo per cui la persona aveva sigillato Ovetto e uno spirito così terrificante nello Spazio del Mondo degli Spiriti di Chu Feng, era semplice.


Ovviamente voleva che il giovane usasse Ovetto e l'altro spirito. Tuttavia con la sua attuale coltivazione, Chu Feng non poteva padroneggiare un potere del genere.


Dopodiché Chu Feng lasciò lo Spazio del Mondo degli Spiriti. Nonostante si fosse calmato, era ancora piuttosto entusiasta perché aveva un altro indizio per dedurre l'identità di suo padre.


Allora, dopo aver confermato che la coltivazione di Huangfu Haoyue era al Martial King realm, Chu Feng aveva avuto la sensazione che suo padre fosse un grande Martial King, ma ora poteva solo rivedere la sua opinione. Suo padre probabilmente era un Martial Emperor, se non più forte.


E in quanto coltivatore che avanzava di livello poco a poco in questo vasto mondo, quando pensava alla potenza di suo padre, Chu Feng non poté non sentire il sangue ribollire, era sicuramente qualcosa di cui essere orgogliosi.


"Padre. Nonostante non sappia cosa sia successo allora, ti troverò. Troverò la risposta. Non ti deluderò." Dopo aver detto queste parole, guardò la Bestia Mostruosa inginocchiata ubbidientemente e che aveva ancora il sangue agitato.


*hmm* All'improvviso Chu Feng ondeggiò la manica. Una Formazione Spirit color viola visibile ad occhio nudo uscì dal suo corpo. Dopodiché disegnò a terra con il dito. Una Formazione Spirit maestosa si stava sollevando gradualmente.


Chu Feng voleva distruggere velocemente la Formazione Spirit sigillata nel corpo della Bestia Mostruosa. Non era semplice, ma era certo di potercela fare in poco tempo.


Anche solo per il sangue che ribolliva nel suo corpo. Finché ricordava che suo padre era un Martial Emperor, il suo sangue bruciava e lo stimolava ad andare avanti.
                                


                                



