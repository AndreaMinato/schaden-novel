---
weight: 5860
title: Capitolo 586 – Chu Feng Scende in Campo
pubDate: 2025-03-20T10:43:25.101Z
tags:
    - mga
---


<em><strong>Capitolo regolare,</strong>,
1 Capitoli in coda, 0/3
-Schadenfreude</em>


"Umpf. Uno Sciamano dal Mantello Viola? E allora? Non credo che riuscirà a rompere la mia spada gigante!"


Nonostante sapesse che il potere della Formazione Spirit del suo avversario superava completamente il suo, Yuelao non era ancora disposto ad ammettere la sconfitta. Stringendo i denti, incanalò tutto il suo potere nella formazione. In un batter d'occhio, la grande spada color blu lunga solo nove metri si espanse rapidamente e divenne lunga oltre una decina di metri. Anche la sua potenza aumentò di diverse volte.


Quel signor Gu però non lo temeva, anzi iniziò a mostrare un ghigno.


"Cresci!" Gridò all'improvviso.


La formazione color viola di fronte a lui vorticò velocemente. Innumerevoli simboli vorticavano all'interno, formando uno strano motivo. Brillava emettendo un'aura potente.


*boom*


Proprio quando la spada color blu di Yuelao stava per avvicinarsi al signor Gu, la formazione Spirit color viola emise uno scoppio. Allo stesso tempo una grande mano color purpureo si allungò dalla formazione stessa. Le cinque dita afferrarono l'enorme spada.


La mano era enorme, sembrava quella di un gigante. Inoltre era rapida e potente. Afferrò l'enorme spada e, stringendola, la fece scoppiare riducendola in frammenti.


*poof* Yuelao impallidì, spalancò la bocca e sputò una boccata di sangue che macchiò i suoi abiti. Poi le sue gambe si afflosciarono e cadde a terra. Se non fosse stato per l'intervento tempestivo dei membri della famiglia Li, si sarebbe schiantato a terra.


*roar*


Proprio mentre Yuelao veniva sconfitto, un ruggito risuonò dalla formazione viola. L'enorme mano avanzò finché non apparve un grosso mostro sotto gli sguardi della folla.


Quel mostro aveva un corpo semitrasparente. Era umanoide, ma il suo volto era simile a quello di una bestia. Era alto quasi decine di metri e la sua aura era molto potente. Nonostante fosse stata creato da una Formazione Spirit, sembrava avesse una coscienza propria. Suscitò paura nei cuori di molte persone.


"Così potente. Ha davvero padroneggiato le tecniche di Formazione Spirit fino a questo punto." Esclamarono le persone sul posto, convinte dall'abilità del signor Gu.


"Fratello, sembra che questa responsabilità ricadrà sul signor Gu." Disse con un sorriso il capo della famiglia Ma. La sua espressione e le sue parole erano piene di compiacimento.


"Ahah, bene bene bene! Fratello, hai trovato uno Sciamano così eccellente. Vedo che hai lavorato duramente per aprire questo varco. Fratello, ti ringrazio davvero per il tuo duro lavoro."


Il capo della famiglia Li non era troppo scontento, anzi stava ridendo. Mentre lo faceva avanzò verso il signor Gu, preparandosi a consegnare le scatole di pietra nelle sue mani.


Nonostante in superficie il capo della famiglia Li non sembrasse troppo preoccupato della sconfitta tremenda, gli altri membri della famiglia Li avevano espressioni davvero scontente. Loro, che avevano mostrato così tanta arroganza prima al momento si erano incupiti.


Lo scambio di prima non rappresentava solo la sconfitta totale di Yuelao, ma anche della loro famiglia. Questo li aveva umiliati.


"Signor Gu, è davvero abile, ma ho studiato anche io le tecniche di Formazione Spirit, quindi mi chiedo se può fare un incontro anche con me?" Quando la gente della famiglia Li pensò che ormai l'esito fosse deciso, risuonò una voce forte e chiara.


"Chi l'ha detto?" Quasi tutti sul posto ne furono sorpresi e diressero lo sguardo da dove proveniva la voce.


E quando videro chi aveva parlato, cambiarono di nuovo espressione perché in quell'istante avevano visto un uomo di mezz'età di bell'aspetto avanzare lentamente dalla folla della famiglia Li. Era Wuqing, il travestimento di Chu Feng.


"Wuqing, cosa sta facendo? Sta cercando di morire? Presto se ne vada, non perda la faccia!"


"Bastardo, questo tipo vuole così tanto ottenere della fama che è impazzito? Guarda il suo avversario. Perfino Yuelao non ha potuto sconfiggere il signor Gu, eppure osa farsi avanti?"


"Ahh, stavolta la mia famiglia Li perderà proprio la faccia."


Dopo aver scoperto chi aveva parlato, molti membri della famiglia Li temettero il peggio. Alcuni mandarono perfino dei messaggi mentali a Chu Feng, dicendogli di non causa altro imbarazzo alla famiglia Li.


In realtà non erano solo loro a non capire il suo comportamento, anche Li Chan e il capo della famiglia Li si stavano accigliando, non sapevano cosa fare. Nemmeno loro pensavano che Chu Feng, che era solo all'ottavo livello dell'Heaven realm, potesse sconfiggere lo Sciamano dal Mantello Viola al nono livello dell'Heaven realm.


Dopo aver esaminato con decisione Chu Feng, il signor Gu sorrise e disse:"Amico mio, è piuttosto coraggioso. Potrei sapere il suo nome?"


"Sono Wuqing." Rispose con serenità il giovane.


"Ah, così è Wuqing. Amico Wuqing, vuole davvero fare un incontro con me?" Chiese con tono derisorio il signor Gu.


"Ahah, lei scherza. Non oserei? Crede che abbia paura di lei?"


"Dato che insiste, esaudirò il suo desiderio. Tuttavia il divario tra di noi è troppo grande. Se attaccassi davvero, temo di ferirla gravemente."


"Quindi non la attaccherò. Se vuole sconfiggermi, finché farà tremare il mio gigante con la sua Formazione Spirit più potente, allora potrà essere considerata una sua vittoria." Il signor Gu sorrise con sdegno.


"Oh? Dice davvero? Finché potrò farlo tremare, vincerò io?" Chiese Chu Feng ad alta volce.


"Ma naturalmente, ho sempre rispettato la parola. Amico Wuqing, per favore non pensi che io la stia sottovalutando. Questo è per la sua sicurezza, non ho altra scelta." Il signor Gu stese le mani come se non gli importasse nulla della questione.


"Allora devo ringraziarla per le sue intenzioni gentili." Con un lieve sorriso che poi diventò freddo, Chu Feng aprì le braccia, poi le intrecciò. Strati di strani simboli si riversarono nell'aria.


Chu Feng era estremamente rapido, così veloce che non si potevano vedere chiaramente i suoi movimenti e le sue mani. Si potevano solo scorgere delle immagini residue formate dalle sue braccia.


In quella situazione, l'ambiente intorno a Chu Feng iniziò a cambiare. All'inizio ci furono solo dei rimbombi, poi la terra cominciò a tremare lievemente. Alla fine si sollevarono innumerevoli rocce e perfino l'aria attorno a lui si deformò.
                                


                                



