---
weight: 588
title: Capitolo 588 – Aprire il Tesoro
pubDate: 2025-03-20T10:43:25.102Z
tags:
    - mga
---


<em><strong>CAPITOLO SPONSORIZZATO ringraziamo Greatgabry</strong>,
10 Capitoli in coda, 0/3
-Schadenfreude</em>


"Sembra che ti abbia sottovalutato, ma il mio colpo a piena forza potrebbe non perdere contro il tuo!" Anche il signor Gu era consapevole della situazione sfavorevole, ma non si ritirò.


Invece mosse di nuovo le mani. L'enorme serpente che danzava nell'aria stridette, poi aprì le sue fauci terrificanti e volò velocemente verso Chu Feng.


Sapeva che il suo enorme serpente non sarebbe riuscito a sconfiggere la mano gigante, così decise di non affrontarla direttamente. Voleva attaccare Chu Feng con la velocità dell'enorme serpente della Formazione Spirit.


"Ingenuo." Tuttavia Chu Feng ridacchiò vedendo questa mossa. La luce emanata dal suo braccio tremò, poi con un'esplosione, l'enorme mano nel cielo esplose e scomparì.


"Cos'è successo? Possibile che la formazione di Wuqing fosse troppo forte che non è riuscita a controllarla e si è rotta?" Vedendo la scomparsa dell'enorme mano, la gente pensò che Chu Feng avesse avuto un problema, conducendo alla distruzione della formazione. Dopotutto quell'enorme mano conteneva troppa energia e in effetti non era qualcosa che le persone normali potessero controllare.


"I vecchi sono i più astuti. Quel Wuqing sarà sconfitto." Allo stesso tempo, il serpente del signor Gu arrivò a meno di mille metri da Chu Feng. Stava quasi per scontrarsi con Chu Feng per divorarlo.


<em>Nota traduzione: i vecchi sono i più astuti sarebbe "看来姜还是老的辣" letteralmente: lo zenzero diventa più piccante più è vecchio.</em>


*hmm*


Proprio quando tutti pensavano che Chu Feng sarebbe stato sconfitto, il giovane sorrise freddamente e il suo palmo si illuminò di nuovo con luce tremante. Lo spazio di fronte a lui si trasformò e, quando tutti si ripresero, l'enorme mano terrificante era apparsa di fronte a Chu Feng fermando il serpente.


A quanto pareva l'enorme mano non era scomparsa, né si era rotta. Era stata tutta un'illusione che aveva creato Chu Feng, che poteva controllare come voleva l'enorme mano.


*roar* Naturalmente nemmeno il signor Gu era una persona da sottovalutare. Non si fece cogliere dal panico quando rivide l'enorme mano. Si incupì e, con un pensiero, controllò il serpente per aggirare l'enorme mano e attaccare di nuovo Chu Feng.


*boom*


Tuttavia Chu Feng non gli diede quella possibilità. Strinse la mano destra all'improvviso e anche la mano gigante iniziò a fare pressione, catturando l'enorme serpente. La velocità della Formazione Spirit del giovane era superiore.


Con un'esplosione, il serpente del signor Gu fu distrutto.


"Com'è possibile? È impossibile! Ho perso contro un moccioso come lui, io..."


*poof*


Vedendo la sua mossa più potente venire fatta a pezzi, il signor Gu ululò con amarezza al cielo, ma prima che potesse finire di parlare, sputò una boccata di sangue.


Inoltre stavolta non solo il suo viso era pallido, la sua fronte era fradicia di sudore e sembrava che la pelle del suo corpo si fosse rinsecchita. In un istante sembrava invecchiato di decine di anni e sembrava stesse per morire di vecchiaia. Da questo era evidente quanto Potere Spirit avesse riversato nelle sue formazioni di prima.


Chu Feng invece aveva un colorito rubicondo e, con molta noncuranza, dissolse l'enorme mano. Non sembrava minimamente influenzato dallo scontro. Chiaramente l'attacco di prima non era la sua mossa finale.


"Com'è possibile? Q-q-questo Wuqing è davvero così potente?!"


"Da dove ha ottenuto uno Sciamano del genere la famiglia LI? È davvero giovane e ha del potenziale!" In quell'istante tutti mostravano espressioni scioccate. Erano pienamente convinti della forza di Chu Feng.


Specialmente le persone che lo avevano sottovalutato e avevano desiderato che perdesse in modo umiliante. In quell'istante erano pieni di vergogna perché stavolta si erano sbagliati di grosso. Non solo Chu Feng non era una persona ordinaria, era anche un genio sbalorditivo.


"Ahah, amico Wuqing, non avrei mai pensato che sarebbe stato uno Sciamano dal Mantello Viola e che fosse così abile nelle tecniche di Formazione Spirit! Le tecniche di prima ci hanno davvero allargato gli orizzonti!"


Il capo della famiglia Li rise fragorosamente. Stavolta era ancora più contento, chiaramente era un sorriso sincero. Dopo che Chu Feng tornò vicino a lui, lo lodò.


Al capo della famiglia Ma invece fremettero le labbra. Era infuriato perché lo Sciamano dal Mantello Viola che aveva speso grandi somme per invitare era diventato completamente inutile, era pieno di sete di sangue.


Ora però non aveva altra scelta se non reprimere la rabbia e il proprio intento omicida. Mostrò un'espressione sollevata e felicemente sorpresa e si avvicinò al capo della famiglia Li e a Chu Feng.


"Fratello, quello è il Wuqing di cui mi hai parlato prima? In effetti non è una persona semplice." Ma Yukun prima guardò il capo della famiglia Li, per poi consegnare la scatola di pietra nelle mani di Chu Feng e disse:"Amico mio, la grave responsabilità di aprire questo posto ricadrà su di lei. Non ci deluda!"


"Wuqing, la mia famiglia Li e la famiglia Ma hanno aspettato cinquecento anni per questo giorno. Tutto dipende da lei ora." Allo stesso tempo anche il capo della famiglia Li diede il contenitore a Chu Feng.


"Non vi preoccupate. Non vi deluderò sicuramente." Chu Feng sorrise lievemente e prese le due scatole.


Tenendole in mano, il giovane sentì che c'erano delle formazioni speciali che le proteggevano. Erano molto potenti e con i metodi che aveva ora, Chu Feng non avrebbe potuto aprirle.


Tuttavia questo non era un problema perché capì immediatamente il modo per aprire i contenitori. Inoltre esisteva un solo modo per farlo. Non era usare il potere degli Sciamani per aprirle, ma combinare le due scatole.


In effetti, dopo che Chu Feng le combinò, risuonarono due esplosioni. I due contenitori poi si aprirono, ma fu diverso da ciò che si aspettava. Non c'erano due chiavi all'interno, ma due oggetti luminosi.


*swish swish*


Dopo che i due oggetti lucenti apparirono, si alzarono rapidamente al cielo, poi volarono di nuovo verso il basso. Erano stranamente veloci e, quando le persone iniziarono a reagire, i due oggetti iniziarono a circolare attorno alla folla, come se stessero cercando qualcosa.


"Presto, prendeteli!"


Sia i membri della famiglia Li che quelli della famiglia Ma si entusiasmarono. Alcuni pensarono che i due oggetti fossero dei tesori e cercarono di prenderli. Anche i capi della famiglie cercarono di prenderli, ma non poterono fare nulla perché i due oggetti luminosi erano troppo rapidi. Perfino due Martial Lord non potevano catturarli. Questo li fece prendere dal panico.


*whoosh whoosh*


Tuttavia, proprio quando tutti si stavano arrendendo, i due oggetti di luce divennero dei raggi che puntarono dritti verso la testa di Chu Feng.


"Ahh!"


In quell'istante il giovane sentì un dolore acuto alla testa. Una corrente ardente si diffuse dal suo capo, per poi avvolgere tutto il suo corpo. Dopo aver sopportato la corrente ardente, perfino lui non riuscì a trattenersi dal cambiare espressione e le sue pupille si rimpicciolirono.
                                


                                



