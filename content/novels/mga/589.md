---
weight: 589
title: Capitolo 589 – Hong Qiang
pubDate: 2025-03-20T10:43:25.102Z
tags:
    - mga
---


<em><strong>CAPITOLO SPONSORIZZATO ringraziamo Greatgabry</strong>,
9 Capitoli in coda, 0/3
-Schadenfreude</em>


"Cosa...?"


Chu Feng scoprì con stupore che le persone attorno erano scomparse. Tutti i membri delle famiglie Li e Ma erano spariti.


Al momento, a parte lui, c'era solo un'altra persona nella gola. Era un uomo di mezz'età. Indossava degli abiti semplici e aveva le mani dietro la schiena.


Quando una lieve brezza sfiorò il suo corpo e mosse i suoi capelli neri come la pece e i suoi abiti, Chu Feng sentì che la sua forza aveva raggiunto un livello inimmaginabile per lui.


"Non fai parte della famiglia Li, né della famiglia Ma." All'improvviso quella persona si girò e Chu Feng vide il suo volto.


Aveva un viso molto ordinario e, insieme ai suoi abiti comuni, sembrava una persona normalissima. Tuttavia nella sua espressione c'era la traccia di un portamento unico. Sembrava il discendente di un signore e di una persona estremamente valorosa. Era davvero un esperto eccezionale.


Senza nemmeno pensarci, Chu Feng capì di essere entrato in un'illusione.


Nonostante l'uomo di fronte ai suoi occhi fosse reale, probabilmente era solo un filo di Coscienza. La sensazione così vivida che dava era dovuta all'illusione. Sembrava vero, ma in realtà era tutta un'illusione.


Non era difficile immaginarsi chi fosse questa persona. Probabilmente era il misterioso esperto che le famiglie Li e Ma avevano salvato cinquecento anni fa.


"Senior, in effetti non faccio parte delle famiglie Li o Ma. Sono un aiutante invitato dalla famiglia Li, sono responsabile dell'apertura del tesoro che ha lasciato." Chu Feng rispose con sincerità perché il suo avversario era troppo potente. Anche se era un frammento di Coscienza lasciato cinquecento anni fa, se avesse voluto ucciderlo, non sarebbe stato un grande sforzo per lui.


"Ho lasciato così tanti tesori per loro in passato e ho anche incanalato il Potere Spirit in loro due, eppure non sono riusciti a crescere uno Sciamano decente e devono ancora contare sull'aiuto di un estraneo?" Il misterioso esperto sembrava piuttosto esasperato.


"Vabbè, vabbè. L'incompetenza dei loro successori non mi riguarda dato che ho ripagato il favore di cinquecento anni fa." Il misterioso esperto sembrava molto deluso dei successori delle famiglie Li e Ma. Solo dopo aver sospirato per un po' sollevò nuovamente la testa, guardò Chu Feng e chiese:"Giovane, qual è il tuo nome?"


Sentendo queste parole, Chu Feng si inquietò. L'uomo aveva visto attraverso la sua Maschera e aveva scorto il suo vero aspetto.


"Senior, mi chiamo Chu Feng." Non osò nascondere nulla e poté solo dire il suo vero nome.


"Chu Feng, hai proprio un buon talento. Se la Regione del Mare Orientale fosse stata la stessa di cinquecento anni fa, allora saresti stato considerato un raro genio. Questa terra non ti avrebbe limitato."


"Vabbè. Invece che lasciare il tesoro per le persone ordinarie delle famiglie Li e Ma, perché non usarlo in modo diverso. Forse in futuro potremo incontrarci nella Terra Sacra delle Arti Marziali." Disse sorridendo il misterioso esperto.


"Senior, l-lei è nella Terra Sacra delle Arti Marziali?!" Sentendo queste parole, Chu Feng venne colto di sorpresa perché questo significava che non solo era in quel luogo speciale, ma era ancora vivo. Se era già così potente cinquecento anni fa, in che realm sarebbe stato cinque secoli dopo? Inoltre aveva vissuto per tutto questo tempo?!


"Ohoh. In origine provenivo dalla Terra Sacra delle Arti Marziali e sono capitato qui accidentalmente, ma non devi rimanerne troppo scioccato. L'energia naturale della Terra Sacra delle Arti Marziali è completamente diversa da qui. La durata media della vita di una persona non è bassa. Finché uno diventa un Martial King, insieme alle grandi quantità di risorse che prolungano la vita, non è difficile vivere per oltre mille anni."


"In futuro, se potrai entrare nella Terra Sacra delle Arti Marziali, lo vedrai di persona. Ti garantisco che ti piacerà quel posto, perché è più adatto a te."


"E se puoi arrivare alla Terra Sacra delle Arti Marziali, potrai trovarmi nella Foresta di Bambù delle Foglie Cadute. Ricorda, il mio nome è Hong Qing." Disse sorridendo l'uomo misterioso. Era evidente che Chu Feng avesse attirato il suo favore.


"Senior Hong Qiang, la ringrazio per le sue intenzioni gentili. In futuro, quando entrerò nella Terra Sacra delle Arti Marziali, le porgerò sicuramente visita." Chu Feng ricordò quel nome perché, prima o poi, sarebbe entrato nella Terra Sacra delle Arti Marziali e sarebbe stato un bene se ci fosse stata una persona disposta ad aiutarlo in quella terra misteriosa e imprevedibile.


"A giudicare dal tuo talento, non dovrebbe essere troppo difficile per te entrarci, ti aspetterò qui." Annuì con soddisfazione Hong Qing, poi disse:"Ascolta bene. Questa Catena Montuosa d'Avorio del Lupo è un posto dove si è radunata una Creatura Spirituale e, cinquecento anni fa, avevo già trovato la sua Coscienza Spirituale."


"Al momento hai ottenuto la Formazione Spirit che ho lasciato. Proprio per questo puoi aprire il blocco della Grotta Spirituale ed entrarci. Segui le Vene Spirituali all'interno e troverai la Coscienza Spirituale."


"Ma dopo che sono passati cinque secoli, la Coscienza avrà ottenuto qualche piccolo guadagno. Naturalmente avrà anche una sua intelligenza e una certa quantità di potere. Immagino che la sua coltivazione attuale sarà al primo livello del Martial Lord realm."


"Ma non devi temere. Allora, approfittandomi della sua vulnerabilità, quando ancora non aveva un'intelligenza, ho creato una formazione nell'area in cui si radunava. Finché ci entrerai, potrai usare quella formazione e sopprimere ogni cosa all'interno."


"Va bene. Questo frammento di coscienza è stato qui per troppo tempo. Non può esistere per molto tempo e presto si disperderà."


"Se il destino ce lo permetterà, incontriamoci nella Terra Sacra delle Arti Marziali." Dopo aver detto queste parole, il corpo del misterioso esperto divenne un filo di luce color arcobaleno, poi si sollevò al cielo e scomparì. Ben presto il paesaggio attorno si deformò e cambiò.


"Foresta di Bambù delle Foglie cadute, Hong Qiang!" Chu Feng chiuse gli occhi e impresse bene a mente il nome e il luogo in cui era il misterioso esperto.


Nonostante si fossero incontrati una sola volta, dato che l'esperto gli aveva affidato il tesoro, poteva essere considerato un favore. Chu Feng non si aspettava che quell'uomo lo avrebbe aiutato in futuro, ma doveva ripagare un favore del genere, quindi naturalmente doveva andare a porgergli visita.


"Wuqing, cosa succede? Sta bene?"


Proprio in quel momento Chu Feng continuò a sentire delle voci nervose accanto al suo orecchio. Aprendo gli occhi, vide i capi delle famiglie Li e Ma, insieme ai membri delle loro famiglie, che lo fissavano.


Di fronte agli sguardi nervosi, Chu Feng sorrise lievemente, poi disse:"Signori, non vi preoccupate. Conosco il metodo per aprirlo."


Dopodiché un motivo dorato apparì sulla fronte del giovane, si trasformò e presto ricoprì tutto il corpo di Chu Feng.


Non finì lì, i motivi continuarono a scendere finché non passarono al suolo. Poi si diffusero come una ragnatela avvolgendo tutta la gola.


*rumble rumble rumble rumble rumble*


In quell'istante la luce dorata sfrecciò ovunque e risuonarono dei rimbombi. A causa di questa strana energia, perfino la terra aveva iniziato a squarciarsi. Un'entrata estremamente speciale emerse dal cuore della gola.
                                


                                



