---
weight: 59
title: Capitolo 59 - Un'Intensa Battaglia
pubDate: 2024-05-25T01:13:16.340Z
tags:
    - mga
---


"Volete soltanto le Perle Spirituali, vero? Va bene se vi diamo tutte le Perle Spirituali no?"


"No, non solo le Perle Spirituali, ogni cosa che abbiamo!"


I fratelli Drago e Tigre rivelarono espressioni terrorizzate via via che i discepoli principali si stavano avvicinando. Iniziarono a tremare come foglie e tirarono fuori le loro Sacche Cosmo con l'intenzione di consegnarle ai loro nemici.


"Cosa? Non volete morire? Va bene. Inginocchiatevi a terra e battete a terra la testa per 100 volte e allora considereremo di risparmiare le vostre misere vite!" Zhou Zhiyuan e gli altri si avvicinarono a Chu Feng mentre continuavano a provocarli.


I fratelli Drago e Tigre stavano davvero per chinarsi. Di fronte ad una situazione del genere, anche se sapevano che molto probabilmente sarebbero morti anche se si fossero prostrati, volevano comunque tentare di sopravvivere.


"Bai Long, Bai Hu, non mettete in imbarazzo l'Alleanza Wings!" Su Mei gridò con rabbia vedendo che i due stavano cominciando ad inchinarsi.


Nonostante questo non li poté fermare, le loro ginocchia si stavano piegando lentamente e si stavano incurvando in avanti. Sembrava che avessero già deciso.


"In quanto uomini dovreste avere un po' di dignità."


In quel momento Chu Feng avanzò, dopo aver dato un'occhiata ai fratelli Drago e Tigre mentre passava davanti a loro, guardò senza paura i sei discepoli principali e disse,


"Sapete che avete già commesso un crimine punibile con la morte?!"


"Ragazzo, cosa intendi?" Sentendo quelle parole Zhou Zhiyuan e gli altri, che prima sogghignavano, non poterono non mostrare espressioni perplesse.


Chu Feng stranamente sorrise, si accigliò e disse, "Avete osato avere delle cattive intenzioni nei confronti di Su Mei. Questo è il vostro crimine!"


*whoosh*


Subito dopo aver pronunciato quelle parole Chu Feng si mosse veloce come una raffica di vento, prese l'iniziativa e attaccò per primo i sei discepoli.


Era estremamente veloce. Arrivò di fronte ai nemici quasi in un batter d'occhio, questo cambiamento scioccò i discepoli principali nonostante la loro aura opprimente.


"Palmo Illusorio!!!" Chu Feng fece circolare le Tecniche Misteriose e poi diede diversi colpi di palmo.
Le immagini residue riempirono l'aria ed erano così vivide che non si poteva capire dove fossero le sue mani.


"È un po' capace visto che ha coltivato il Palmo Illusorio fino a quello stadio."


"Ma ci stai sottovalutando. Oggi ti faremo capire la differenza tra discepoli principali e discepoli della corte interna."


Erano rimasti stupiti ma si adattarono velocemente grazie alla loro esperienza, usarono le loro Tecniche Misteriose e iniziarono a scambiare colpi con Chu Feng con le loro tecniche marziali di livello 3.


Ciò che li scioccava veramente era che un misero discepolo della corte interna al sesto livello dello Spirit realm potesse tener loro testa da solo. Questo era difficile da accettare per loro.


Specialmente i loro attacchi. Cercavano di colpirgli la schiena ma era come se Chu Feng avesse gli occhi sulla nuca. Senza nemmeno guardare poteva facilmente schivarli, era molto strano.


"Questo ragazzo ha coltivato le Tecniche Misteriose. Non posso abbassare la guardia, dovrò ucciderlo altrimenti causerà problemi in futuro." Zhou Zhiyuan sapeva che Chu Feng non era una persona normale. Non voleva sprecare troppo tempo con lui e usò una tecnica marziale di livello 4.


*huuuuuu* Stese le mani e creò una bufera di vento emettendo una forte aura dal suo corpo. All'improvviso sferrò un attacco verso Chu Feng.


Il suo pugno era potente e rapido come un fulmine, nemmeno Chu Feng avrebbe potuto schivarlo.


"Non credere di essere il solo a conoscere tecniche di livello 4."


Nonostante tutto Chu Feng non era minimamente impaurito. Strinse uno dei suoi palmi e incontrò l'attacco di Zhou Zhiyuan con il suo pugno.


*boom*


Mentre i due si scontrarono, non solo provocarono un botto assordante, creò perfino delle onde d'urto. Entrambi furono costretti ad arretrare e anche gli altri cinque discepoli principali dovettero allontanarsi.


"I Tre Stili Tuono. Questo qui può davvero usare una tecnica marziale di livello 4."


"Dobbiamo unire le forze e ucciderlo."


In quel momento il gruppo riconobbe finalmente la forza di Chu Feng e non osarono più essere imprudenti. Utilizzarono le loro tecniche migliori. Sei potenti tecniche di livello 4 circondarono Chu Feng.


*zizizi*


Era in svantaggio numerico, Chu Feng che era al sesto livello dello Spirit realm era un po' in difficoltà contro l'attacco di 6 persone all'ottavo livello.


Poteva solo usare il primo dei Tre Stili Tuono. Schivò velocemente i colpi ma si vedeva chiaramente che era in una situazione pericolosa.


"Chu Feng ti aiuterò." Proprio in quel momento Su Mei si unì alla lotta.


Il suo corpo emanava un bagliore bianco come la giada, il suo stile e i suoi attacchi erano stravolgenti. Anche lei conosceva tecniche marziali di livello 4.


"Verrò anche io." Anche Bai Tong si unì alla battaglia. Nonostante non coltivasse tecniche misteriose sapeva usare molto bene una tecnica di livello 4.


Nonostante fossero discepoli principali erano solo all'ottavo livello dello Spirit realm. Quindi dopo che Su Mei e Bai Tong intervennero, la pressione su Chu Feng diminuì.


In quella situazione Chu Feng contrattaccò e sferrò una serie di violenti attacchi contro Zhou Zhiyuan, che fu costretto ad arretrare poco a poco.


*bang* Alla fine con un lampo di luce il pugno di Chu Feng piombò sul petto di Zhou Zhiyuan che fu scagliato lontano 50 metri.


"Ahh!" L'uomo fece una smorfia di dolore. Voleva rialzarsi ma scoprì di essere stato gravemente ferito dall'attacco.


Chu Feng stava camminando lentamente verso di lui. Ad ogni passo Zhou Zhiyuan tremava violentemente, era come se non fossero i passi di una persona comune ma del dio della morte.


"Come fa ad essere così forte? È davvero un essere umano?"


Zhou Zhiyuan era pieno di rimpianto, nonostante sapesse che Chu Feng era forte, non avrebbe mai pensato che lo fosse fino a tal punto. Non sarebbe riuscito a sconfiggerlo in una battaglia uno contro uno.


Inoltre Chu Feng aveva solo la forza al sesto livello dello Spirit realm, Zhou Zhiyuan non osava nemmeno pensare a quanto sarebbe diventato potente il ragazzo una volta che avrà raggiunto il suo livello. Sarebbe riuscito a combattere contro esperti all'Origin realm?


"Ahh!"


Proprio in quel momento risuonò un grido. Chu Feng si girò e la sua espressione non poté non accigliarsi lievemente. Bai Tong era stato colpito violentemente da un discepolo principale. Aveva sputato una boccata di sangue che stava tingendo di rosso i suoi vestiti.


"Bai Tong!"


Anche Su Mei ne rimase sorpresa. Proprio in quell'istante gli altri cinque si mossero contemporaneamente e la circondarono.
Le loro sporche mani cercarono di toccare Su Mei allo stesso tempo.





