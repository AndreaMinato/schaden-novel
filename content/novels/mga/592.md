---
weight: 592
title: Capitolo 592 – Inferiore perfino ad un animale
pubDate: 2025-03-20T10:43:25.102Z
tags:
    - mga
---


<em><strong>CAPITOLO SPONSORIZZATO ringraziamo Greatgabry</strong>,
6 Capitoli in coda, 0/3
-Schadenfreude</em>


"Ma Yukun, bestia! Mi fidavo di te! Mi hai davvero fatto questo?!"


Il capo della famiglia Li non osava credere ai suoi occhi. Non osava credere che il suo fratello l'avesse tradito, ma non aveva altra scelta se non accettare la realtà.


Si infuriò, ma sopratutto provò dolore. Il dolore dell'essere ingannati dal proprio fratello.


Tuttavia il capo della famiglia Ma non badò alla sua reazione. Si limitò a sogghignare, poi ritrasse l'Armamento Élite e lo infilzò di nuovo. Il potere di questo colpo fu così intenso che schiacciò a terra il capo della famiglia Li.


Mentre cadeva, il capo della famiglia Ma prese l'uovo di Cristallo di Ghiaccio dalle sue mani. Solo dopo averlo guardato con un sorriso soddisfatto disse sorridendo freddamente:"Fratello, non biasimare la mia crudeltà e il mio tradimento. Puoi solo biasimare la tua eccessiva idiozia."


Dopo aver detto questo, il capo della famiglia Ma guardò i membri del suo clan all'entrata del palazzo, fece un cenno e poi ordinò:"Iniziate!"


*boom boom boom*


"Ah!"


"Ahh!"


Dopo che il capo della famiglia Ma disse quelle parole, la folla assetata di sangue iniziò immediatamente ad attaccare la famiglia Li, che non solo era stata colta alla sprovvista, ma aveva una forza inferiore. Così fu sconfitta di netto.


Ciò che sorprese i membri della famiglia Li tuttavia fu che i due capi Anziani, la coppia dei vecchi, non solo non lottò contro il nemico, invece li attaccò con crudeltà. Ogni colpo uccideva una persona e, in un batter d'occhio, avevano massacrato diversi membri della famiglia Li. Avevano mostrato chiaramente di essere dei traditori.


Per quanto riguarda la figlia del capo della famiglia Li, Li Chan, nonostante non fosse in pericolo, era stata catturata dalla famiglia Ma. Era legata da uno Sciamano con una Corda di Formazione Spirit e non poteva intervenire nella battaglia. Poté solo rimanere a guardare mentre i membri della sua famiglia morivano uno dopo l'altro di fronte a lei.


"Ma Yukun, animale, animale! Ti sei dimenticato degli insegnamenti dei nsotri antenati? Sei diventato un mostro?!"


Vedendo i suoi sottoposti morire a causa della sua stupidità, il capo della famiglia Li si infuriò. Ignorò le sue ferite, sopportò il dolore al petto e si precipitò verso il capo della famiglia Ma.


Tuttavia come poteva sconfiggerlo visto che era già gravemente ferito? Fu di nuovo scagliato a terra con un calcio. Inoltre il maestro della famiglia Ma lo schiacciò spaccandogli lo sterno.


"Fratello, oh fratello, cosa vuoi che ti dica? Che utilità hanno gli insegnamenti degli antenati? Che utilità ha il cameratismo tra fratelli? Possono fare fiorire la famiglia Ma? Possono fare monopolizzare alla mia famiglia questa Catena Montuosa d'Avorio del Lupo? Lascia che ti dica che non possono farlo!"


"Sono tutte assurdità inutili. Non può cambiare il fatto che la storia la scrivono i vincitori. Non ho paura di macchiare la mia reputazione e non temo il disprezzo degli altri, perché quando trionferò, nessuno oserà accusarmi."


"Serviranno solo me. Temeranno solo me. Per quanto riguarda i successori, non ricorderanno i metodi che ho usato, ma il successo che ho creato. Ricorderanno solo le imprese che ho compiuto!" Ma Yukun rise come un pazzo. La sua risata era molto sinistra, non sentiva la minima vergogna, anzi era orgoglioso.


"Animale, animale! Sono stato davvero cieco! Ti ho considerato un fratello perché ero cieco! Mi fidavo così tanto perché ero cieco! Animale! Animale, sei inferiore ai maiali e ai cani!" Il capo della famiglia Li strinse i denti con la rabbia, il suo viso era rosso. Imprecò mentre si dimenava.


"Animale? Dici che sono un animale? È vero. Non mi importa che tu lo dica." Ma Yukun non era affatto arrabbiato per le maledizioni, invece sorrise freddamente, poi guardò Li Chan e disse:"Portatela qui!"


"Lasciami andare, lasciami andare!"


Dopo che il capo della famiglia Ma diede l'ordine, i membri della sua famiglia non esitarono e si affrettarono a portare Li Chan dal capo.


"Ma Yukun, cosa stai facendo? Se vuoi sfogare il tuo odio, fallo su di me! Non ferire la mia Chan'er!" Vedendo questo, il capo della famiglia Li impallidì per il terrore, temeva che il capo della famiglia Ma toccasse sua figlia.


"Fratello, di che ti preoccupi? Perché farei del male a Chan'er?"


"Chan'er, mia bellissima nipote. Come potrei ferirla? Non ti preoccupare, non le farò del male. La crescerò e la tratterò bene."


Il maestro della famiglia Ma sorrise in modo strano, poi sollevò il mento di Li Chan. Disse stringendo gli occhi:"Mia buona nipote, sei molto più intelligente di tuo padre e mi piace quell'intelligenza. Dico, hai protetto il tuo corpo per così tanti anni e l'hai tenuto puro come la giada, stavi aspettando me, tuo zio?"


"Pah! Canaglia." Li Chan sputò sul volto del capo della famiglia Ma.


"Canaglia? Esatto, sono della feccia. Oggi ti farò vedere quanto sono una canaglia." Il capo della famiglia Ma sembrò eccitato dal gesto della donna e strappò i suoi abiti rivelando la sua pelle bianca come la neve. Inoltre, mentre parlava iniziò a premere Li Chan sotto di sé.


"Ma Yukun, cosa stai facendo? Chan'er è tua nipote, tua nipote!"


"Animale, lasciala andare! Bastardo lasciala andare!" Vedendo questo, il cuore del capo della famiglia Li quasi esplose. Si rialzò a stento barcollando e cercò di attaccare.


"Sta' giù tu." Tuttavia il capo della famiglia Ma fece un cenno noncurante facendolo impattare sul terreno schizzando sangue dalla bocca. Le ossa del suo corpo si ruppero e non riuscì a rialzarsi.


"Sì, va molto meglio. Stai lì e non muoverti. Guarda come gioco con tua nipote. Ahahah... Al riguardo, fratello, la nostra Chan'er è ancora casta, vero?
Le cose buone non devono essere date ad estranei, ahahah..." Mentre stava ridendo lascivamente, il capo della famiglia Ma stese il palmo verso la pelle nivea di Li Chan.


Tuttavia il capo della famiglia Li non riuscì a fare nulla. Poté solo rimanere a guardare mentre sua figlia stava per essere violata dalla persona che riteneva un fratello.


Era pieno di rimpianto. Odiava la sua stupidità e la sua ingenuità, ma non c'era medicina per il rimpianto. Al momento poteva solo pagare il prezzo delle sue azioni. La disgrazia di sua figlia, lo sterminio della famiglia Li. Questi erano i prezzi che doveva pagare.


Per quanto riguarda Li Chan, rinunciò a lottare perché non poteva farci niente. Piena di desiderio di morire, dagli angoli dei suoi occhi scorsero delle lacrime, ma chi poteva biasimare? Se doveva biasimare qualcosa, poteva solo rimpiangere il fatto di essere la figlia di un padre così idiota.


"Oh? Ho visto un bel po' di canaglie, ma non ne ho mai vista una così schifosa."


Proprio quando la famiglia Li stava per essere massacrata completamente e Li Chan stava per perdere la castità, risuonò una voce familiare nel palazzo.
                                


                                



