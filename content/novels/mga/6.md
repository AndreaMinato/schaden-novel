---
weight: 6
title: Capitolo 6 - Non sarà lui?
pubDate: 2024-05-22T20:13:16.329Z
tags:
    - mga
---


Guardò nella direzione da cui proveniva il suono. All'entrata del terzo piano un vecchio con i capelli, le sopracciglia e la barba bianchi lo stava fissando.


Chu Feng sapeva che era un Anziano a guardia del Padiglione delle tecniche di arti marziali. Nonostante sembrasse avere quasi cent'anni, doveva essere molto forte.


"La ringrazio per l'avvertimento ma ho i miei piani." Dopo aver fatto il saluto all'Anziano, entrò.


<em>Nota traduzione: Con fare il saluto si intende il saluto cinese mettendo le mani a coppa una sopra l'altra.</em>


"Ahh, un altro discepolo arrogante." L'Anziano che stava facendo la guardia scosse la testa con delusione.


Aveva visto molti discepoli come Chu Feng e la maggior parte di loro non erano riusciti nell'impresa. Quelli che avevano fallito leggermente avevano rimediato, ma quelli che fallivano miseramente si sarebbero incamminati in un percorso sbagliato e non sarebbero finiti bene.


Ma anche così, quando l'anziano vedeva un nuovo volto, avrebbe avvisato gentilmente per evitare che si imbarcassero sulla cattiva strada.


Chu Feng gironzolò per il terzo livello e scelse velocemente un libro di una tecnica che gli piaceva e la portò all'Anziano per registrarla.


"Sei sicuro di voler allenare questo Palmo Illusorio?" L'anziano guardò Chu Feng con perplessità.


"Mm." Chu Feng sorrise e annuì.


"Hai controllato la descrizione di questa tecnica?" L'Anziano continuò a chiedere.


"L'ho vista." Chu Feng sorrise di nuovo.


"Eppure l'hai scelta comunque? Questa è la più difficile nell'intero padiglione delle tecniche di arti marziali." L'Anziano non capiva proprio.


"Questo è proprio il motivo per cui voglio provarla." Chu Feng continuò a sorridere ma il suo sguardo era incredibilmente risoluto.


"Sigh, i giovani d'oggi non conoscono davvero i propri limiti." L'Anziano sospirò ma la registrò comunque. Dopo aver ridato il libro della tecnica aggiunse: "Cerca di capire quando fermarti."


Chu Feng annuì, facendo capire di aver accettato il consiglio. Nonostante l'Anziano stesse dubitando di lui, il ragazzo aveva una buona impressione del vecchio e gli sembrava un Anziano responsabile.


"Uh?"


Ma proprio quando Chu Feng si volse, una persona familiare si scontrò con lui e lo superà. Era Duan Yuxuan e sembrava davvero accigliato.


Chu Feng non lo conosceva bene e così non si preoccupò delle sue reazioni. Ma proprio quando stava per andarsene, sentì dei bisbigli dietro di lui e poi comprese perché Duan Yuxuan era abbattuto.


"Quello non è Duan Yuxuan? Pensavo avesse già la tecnica di livello 4, quindi perché è qui a scegliere un altro libro? O il libro della tecnica di livello 4 ce l'ha Yang Tian Yu?"


"Non lo sai? Nel banchetto della scorsa notte, gli Anziani della corte interna hanno ricordato loro che il libro della tecnica di livello 4 non può essere condiviso e solo una persona può allenarlo."


"Dopo che hanno sentito l'Anziano dire così, entrambi hanno mostrato uno sguardo vacuo. Poi alla fine hanno confessato. Sembra che non siano stati i primi a finire l'esame e che sia stata un'altra persona ad uccidere le quaranta Bestie Feroci."


"Quindi è successo qualcosa del genere. Ma perché non l'hanno ammesso fin da subito?"


"Ahh chi lo sa. Forse volevano diventare famosi, ma ora lo sono per il motivo sbagliato."


"Vero. Ma chi è stato il primo? Non ricordavo che ci fosse qualcuno di così forte nella corte esterna."


"Quaranta Bestie Feroci...E ce n'era pure una di livello 4 tra di esse, chissà quanto era forte quella persona."


Sentendo questo Chu Feng sorrise e scosse la testa mentre camminava verso il prossimo piano. Voleva davvero cominciare ad allenarsi.


Il quarto piano era uguale al primo: anche questo era sovraffollato. I nuovi discepoli al momento stavano scegliendo i libri di tecniche, quindi questi erano i discepoli più grandi.


Chu Feng si guardò attorno. Nonostante fosse un piano, si poteva dire che fosse un un campo di allenamento. C'erano almeno mille persone che stavano usando degli attrezzi e si sentivano ovunque le loro urla. Era piuttosto spettacolare.


Era organizzato bene. Quelli a cui piaceva potevano unirsi alle persone nella sala principale e potevano aiutarsi l'un l'altro con degli incontri.


Quelli a cui piaceva il silenzio potevano scegliere una stanza privata e allenarsi da soli. Dopo aver chiuso le porte di pietra sarebbero stati isolati da tutti gli altri disturbi.


Chu Feng non poteva unirsi a loro e andò dritto al sesto piano. Era simile al terzo, ma era molto più calmo. C'erano anche molti più posti per allenarsi.


Chu Feng entrò in una stanza privata. Dopo aver chiuso la porta di pietra si inchinò verso il meccanismo del pilastro perché sapeva che lo avrebbe distrutto.


Il meccanismo del pilastro era fatto d'acciaio e legno quindi era estremamente robusto. Se fosse stato attaccato avrebbe automaticamente schivato.


La rapidità della schivata cambiava a seconda della velocità d'attacco dell'avversario. A meno che uno non perfezionasse una tecnica marziale, era molto difficile danneggiarlo, quindi era il miglior equipaggiamento per allenarsi.


"Palmo Illusorio. Usare il potere del vento con il palmo per controllare fluidamente il nemico."


Chu Feng fece circolare l'energia per usare la tecnica. Poi andò di fronte al meccanismo del pilastro.


*whoosh whoosh* All'improvviso stese le sue mani e scagliò dei colpi. Aveva attaccato due punti del meccanismo.


*swoosh swoosh* Ma proprio quando stavano per colpire, il pilastro ondeggiò a destra e a sinistra, schivando l'attacco di Chu Feng con una velocità fulminea.


In quell'istante Chu Feng non poté non rimanerne sbalordito, ma sorrise velocemente: "Interessante."


Da quel giorno in avanti, a parte mangiare e dormire, Chu Feng sarebbe rimasto nel Padiglione delle tecniche di arti marziali, allenandosi senza sosta.


I Tre Stili Tuono, creati dal fondatore della Scuola del Drago Azzurro. Nonostante fossero estremamente misteriosi, anch'essi erano estremamente difficili da coltivare.


Per quanto riguarda il Palmo Illusorio, c'era un motivo per cui l'Anziano l'aveva chiamata la tecnica più difficile da allenare nell'intero padiglione.


Comunque dopo essersi allenato per un po' Chu Feng cominciò lentamente a capire la natura delle due tecniche.


I Tre Stili Tuono. Erano estremamente duri e forti. Erano veloci come la luce e potenti come fulmini. Ogni mossa e ogni stile poteva uccidere il nemico ed erano molto potenti.


Il Palmo Illusorio in realtà era l'opposto. Usava le illusioni e attaccava quando l'avversario abbassava la guardia.


Nonostante non fosse potente quanto i Tre Stili Tuono, era comunque una buona tecnica ed era diversa a suo modo.


Dopo dieci giorni di pasti minimi e dormite, Chu Feng finalmente le padroneggiò entrambe.


Sebbene non si potesse dire che avesse perfezionato il Palmo Illusorio, non c'era molta differenza. D'altra parte invece aveva solo allenato con successo i primi due stili dei Tre Stili Tuono.


Ma anche così quando Chu Feng riuscì ad usare il secondo stile rimase comunque scioccato dalla sua potenza.


Al terzo piano del padiglione delle tecniche di arti marziali. L'Anziano che era a guardia era lo stesso e Chu Feng stava restituendo il Palmo Illusorio.


"Cosa, non ci sei riuscito?" L'Anziano guardò Chu Feng con un po' di scherno e mostrò un ghigno un po' orgoglioso.


Chu Feng non rispose e sorrise soltanto. Ma agli occhi dell'Anziano la sua espressione era una conferma.


"Vai al primo piano e comincia ad allenarti con tecniche di livello 1..." Consigliò l'Anziano, riprendendo il libro di tecnica.


"Grazie Anziano." Chu Feng fece un saluto e se ne andò.


"Sa quando ritirarsi, quindi è abbastanza ragionevole." Guardando Chu Feng andarsene l'Anziano annuì.


Il padiglione non rimaneva aperto per tutto il giorno. Quando il sole tramontava il padiglione sarebbe stato chiuso e allora tutti gli Anziani di guardia avrebbero controllato i libri delle tecniche e i meccanismi.


"Cosa c'è di così importante da richiedere che io controlli personalmente?"


"Anziano Ouyang, devi dare un'occhiata. Non ho visto un discepolo così forte da lungo tempo."


Sulle scale un Anziano di mezz'età stava conducendo un Anziano dai capelli bianchi e si stavano dirigendo verso una stanza privata al sesto piano.


Nella stanza privata l'indistruttibile pilastro del meccanismo era pieno di ammaccature ed era stato quasi scorticato.


Mentre guardava quel pilastro l'espressione dell'Anziano dai capelli bianchi era estremamente grave e guardò con attenzione.


"Questo è..." Ma quando scoprì che c'erano leggeri marchi di palmi sul meccanismo non poté non rimanerne stupito.


Con la sua esperienza poteva capire istantaneamente che il pilastro era stato danneggiato dal Palmo Illusorio. Ma nella corte interna c'erano pochissimi discepoli che potevano allenare il Palmo Illusorio a quel livello.


Inoltre quelli che erano in grado già di farlo erano partiti per l'avventura e nessuno di loro era rimasto nel padiglione ad allenarsi.


Dopo un po' di riflessioni gli occhi dell'anziano brillarono all'improvviso e disse con shock: "Non sarà davvero lui?"



