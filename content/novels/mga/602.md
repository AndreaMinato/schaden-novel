---
weight: 6020
title: Capitolo 602 – Combattere di Nuovo
pubDate: 2024-06-16T16:13:16.411Z
tags:
    - mga
---


<em><strong>CAPITOLO SPONSORIZZATO ringraziamo Mahesvara98</strong>,
8 Capitoli in coda, 0/3
-Schadenfreude</em>


"Com'è possibile? La formazione del cugino Xue Jian è stata distrutta?" Di fronte a questo capovolgimento degli eventi, Xue Yi e gli altri rimasero sbigottiti. Avevano tutti strabuzzato gli occhi e spalancato la bocca.


"Cos'è successo? Era chiaramente solo una Formazione Spirit di colore blu. Perché è diventata una Formazione Spirit di colore viola all'improvviso?"


"Inoltre che è quell'enorme mano? Ha distrutto la formazione di quel brutto bastardo così facilmente!"


Anche Sun Yihan e le altre avevano spalancato gli occhi e aperto lievemente la bocca. I loro volti delicati erano pieni di shock. Erano sbalordite da questo cambiamento improvviso.


"Non avrei mai pensato che la sua tecnica di Formazione Spirit avesse raggiunto questo livello. Può creare Formazioni che fondono due poteri diversi! Ha usato dei metodi subdoli per arrivare al suo obiettivo! Ha perfino ingannato Xue Jian."


<em>Nota traduzione: "Ha usato dei metodi subdoli per arrivare al suo obiettivo" (瞒天过海) letteralmente sarebbe attraversare l'oceano nascondendolo al cielo/con l'inganno.</em>


Jiang Wanshi aveva guardato con attenzione la formazione di Chu Feng. Sapeva che avrebbe usato l'inganno, ma non si aspettava che ci sarebbe riuscito così perfettamente. Perfino lei era spaventata dai metodi di Chu Feng.


"Senior, cosa intende? Non dirmi che è davvero uno Sciamano dal Mantello Viola?" Dopo aver sentito le parole di Jiang Wanshi, Sun Yihan e le altre impallidirono, avevano sottovalutato Chu Feng e non pensavano che fosse davvero uno Sciamano dal Mantello Viola.


"Sì. Non solo è uno Sciamano dal Mantello Viola, le sue tecniche di formazione sono di gran lunga superiori alle mie e anche superiori a quelle di Xue Jian." Rispose fermamente Jiang Wanshi.


"Cielo! È così potente!" Una volta saputa la verità, le nove donne, inclusa Sun Yihan, non riuscirono più a calmarsi. Guardarono scioccate Chu Feng, riesaminando il giovane dal bell'aspetto.


Già uno Sciamano dal Mantello Viola al sesto livello dell'Heaven realm, inoltre aveva già appreso queste tecniche così abilmente. Non c'era bisogno di dire cosa significava.


"Moccioso, sei davvero uno Sciamano dal Mantello Viola! Perché hai finto di essere uno Sciamano dal Mantello Blu?!" Xue Jian si riprese. Lui, che sapeva di essere stato ingannato, strinse i denti per la rabbia. I suoi occhi si iniettarono di sangue mentre emanava furia e sete di sangue.


"Ti ho fatto solo avere un assaggio della tua stessa medicina." Chu Feng sorrise lievemente, poi disse:"Hai perso, quindi tira fuori una medicina Martial di medio livello."


"Umpf. Hai vinto la tua vita, ma non importa se non potrai tenerla." Mentre parlava, Xue Jian strinse i denti così tanto da farseli scricchiolare. Comunque tirò fuori la medicina Martial di medio livello, il Frutto Marziale e lo scagliò verso Chu Feng.


"Eheh. Non c'è bisogno che ti preoccupi. Se non accetti questa sconfitta, possiamo combattere di nuovo." Disse Chu Feng con un sorriso dopo aver preso il Frutto Marziale.


"La penso alla stesso modo, ma stavolta non sto solo puntando alla medicina Martial nelle tue mani, voglio anche la tua vita. Osi scommetterlo?" Disse con furia Xue Jian.


"Vuoi la mia vita? Si può fare, ma così dovrai tirare fuori due medicine Martial di medio livello. Ce le hai?" Chiese Chu Feng con sdegno.


"Umpf. Ne ho molte, temo solo che tu non abbia abbastanza vite!" Xue Jian sbuffò freddamente. Il suo palmo toccò il suo Sacchetto Cosmo e apparirono altre due medicine Martial di medio livello, c'era anche l'Artiglio del Gatto Marziale.


"Eheh, molto bene. Fai pure, ma prenderò io queste due medicine Martial!" Chu Feng sorrise con sicurezza, come se le due erbe fossero già nelle sue tasche.


"Stavolta ti ucciderò sicuramente." Xue Jian, che già detestava il giovane, non sprecò fiato. Con un pensiero fece apparire una Formazione Spirit color viola. Guardando con più attenzione però, tutti sussultarono perché non era un'ordinaria Formazione Spirit. Era un Portale degli spiriti.


*roaaaarr* Dopo che il Portale degli spiriti apparì, risuonò un ululato terrificante simile a quello di un lupo o di un fantasma.


Ben presto ne uscì del gas verde scuro. Era estremamente terrificante e si distorceva a mezz'aria.


A volte rivelava una figura umanoide, a volte diventava una bocca insanguinata e occasionalmente apparivano due occhi scarlatti. L'aspetto più significativo era l'aura verde scuro al nono livello dell'Heaven realm.


"Uno Spirito dal Mondo dei Fantasmi! È uno spirito al nono livello dell'Heaven realm!"


Vedendolo, Jiang Wanshi e le altre cambiarono espressione perché non avrebbero mai pensato che Xue Jian avrebbe smesso di usare formazioni e avrebbe utilizzato direttamente gli spiriti per combattere Chu Feng.


Gli Spiriti e le Formazioni erano completamente diversi. Non importava quanto fossero potenti, alla fine le secondo erano solo strumenti. Specialmente quelle fatte in breve tempo, la loro potenza poteva essere decente e in effetti sarebbero state forti, ma in realtà sarebbero state distrutte facilmente da delle tecniche marziali.


Per quanto riguarda gli spiriti, invece non c'era bisogno di dirlo. Erano creature viventi dai poteri speciali. Le formazioni non potevano resistervi. Uno Spirito al nono livello dell'Heaven realm avrebbe avuto la forza per uccidere istantaneamente Chu Feng.


Dopotutto Chu Feng era solo al sesto livello dell'Heaven realm. In confronto al nono livello dell'Heaven realm c'era un divario vastissimo. Non era più un semplice incontro di allenamento. Era una vera battaglia. Stavano combattendo con il proprio potere.


"Brutto bastardo, sei irragionevole! Hai detto che era un incontro di allenamento, come puoi evocare uno spirito?!" Vedendo la situazione sfavorevole, Sun Yihan e le altre sorelle indicarono Xue Jian e lo rimproverarono.


"Umpf. Gli spiriti non sono nella stessa categoria delle Formazioni Spirit? Se una persona non è uno Sciamano, potrebbe evocare uno spirito? Signorina Jiang, può fare un commento al riguardo. Gli Spiriti fanno parte delle tecniche di Formazione Spirit?" Chiese ad alta voce Xue Jiang dopo uno sbuffo.


E in quell'istante Jiang Wanshi si accigliò, aveva un'espressione strana sul volto, ma alla fine annuì e disse:"Lo sono!"


"Allora non c'è bisogno di sprecare fiato." Sbuffò di nuovo Xue Jian, poi guardò Chu Feng e gridò:"Moccioso, muori!"


*roaaaarrrr* In quell'istante lo spirito ruggì, poi diventò un turbinio verde scuro. Volò velocemente verso Chu Feng con una potenza terrificante.


"Senior, cosa dovremmo fare?" Vedendo questo, Sun Yihan e le altre si tesero. Dopo aver saputo che Chu Feng era un talento straordinario, speravano che non morisse in questo modo senza alcun motivo.


"Osservate in silenzio. Se sarà necessario, interverrò." Anche se Jiang Wanshi aveva detto solo di guardare, stava già balzando verso Chu Feng. Era evidente che le importasse davvero della vita di Chu Feng.


"Umpf. Oggi nessuno potrà salvarlo. Fantasma Verde, uccidi questo moccioso! Ti darò in premio un banchetto di Energia Primaria!" Gridò Xue Jian.


"Kukuku..."


"Xue Jian, farai meglio a rispettare la parola data. Ucciderò questo moccioso."


Il fantasma rise sinistramente, poi il suo corpo cambiò e diventò un umanoide alto diversi metri. I suoi denti erano appuntiti, i suoi occhi brillavano e teneva un'arma affilata. Aveva un aspetto spaventoso.


Inoltre al momento la sua velocità era aumentata. Aveva già superato Jiang Wanshi di un ampio margine e quasi in un batter d'occhio arrivò da Chu Feng.


"Dannazione!" Vedendo questa situazione orribile, Jiang Wanshi gridò con furia. La sua espressione era impaurita e piena di amarezza.


Tuttavia, proprio quando Jiang Wanshi e le altre furono colte dal panico e pensarono che la fine di Chu Feng fosse vicina, il giovane sorrise lievemente, poi disse:"Ovetto è il tuo turno!"
                                


                                



