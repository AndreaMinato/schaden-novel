---
weight: 619
title: Capitolo 619 – Riappare il Mostro
pubDate: 2024-06-17T09:13:16.413Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Cosa? In realtà è ancora più bella di Ya Fei e Qiuzhu? Che bellezza è Zi Ling? Vorrei davvero vederla!" Dopo aver sentito le parole dell'uomo disgustoso, il giovane mostrò un'espressione piena di desiderio.


"Eheh. È comunque una diceria e non si sa ancora se sia vera o falsa."


"Comunque visto che Zi Ling è riuscita ad ottenere una valutazione del genere, questo significa che probabilmente anche lei è una grande bellezza." Disse l'uomo disgustoso.


"Ahh, il signorino dell'Arcipelago Immortale della Condanna è davvero fortunato! Delle tre grandi bellezze, due sono sue fidanzate. Suscita davvero invidia." Il giovane aveva un'espressione ammirata. Per lui, figuriamoci prenderle come fidanzate, anche solo dare loro qualche occhiata era un piacere.


"Eheh. Chi credi che sia il signorino dell'arcipelago? È il genio numero uno della Regione del Mare Orientale! È anche il futuro capo dell'Arcipelago Immortale della Condanna, questo significa che è il futuro signore della Regione del Mare Orientale!"


"Non è prevedibile che la più donna più bella della Regione del Mare Orientale si sposi con lui? Al contrario, a parte lui, chi è abbastanza degno di quelle tre bellezze?" Mentre parlava, anche l'espressione dell'uomo robusto si riempì di ammirazione.


"Anche se fosse vero, da ciò che ho sentito, il signorino dell'Arcipelago Immortale della Condanna ha espresso il suo amore alla signorina Qiuzhu del Picco Nebbioso, ma è stato rifiutato. Non necessariamente sono tutte disposte a sposare lui." Disse il giovane.


"Ahh, è sicuramente una menzogna. Dalla coltivazione e dall'aspetto del signorino dell'arcipelago, quale donna potrebbe rifiutarlo? Sono sicuro che se provasse davvero a corteggiare la signorina Qiuzhu, anche lei accetterebbe senza pensare."


"Le tre grandi bellezze della Regione del Mare Orientale prima o poi apparterranno a lui. Nessuna può scappare." Disse con certezza l'uomo robusto. Chiaramente aveva molta fiducia in lui.


*bang bang bang bang bang*


Proprio in quel momento però, sulla superficie calma del mare, schizzarono decine di pilastri d'acqua e, mentre caricavano al cielo, ottanta giovani donne emersero dalle colonne per arrivare di fronte a Ya Fei.


Non solo le ottanta donne provenivano tutte dall'Arcipelago Immortale della Condanna, erano tutte al Martial Lord realm. Insieme alle venti di prima, il seguito di Ya Fei era formato da cento Martial Lord. Era davvero una potenza straordinaria che lasciava senza parole.


Nonostante Ya Fei e le altre donne fossero allo stesso stadio, il divario tra di loro era incolmabile come quella tra cielo e terra. Dopo che le ottanta Martial Lord si presentarono di fronte a lei, si inchinarono tutte porgendo i loro rispetti.


"Allora? Avete scoperto qualcosa?" Disse con calma Ya Fei, la sua voce era estremamente piacevole. Non solo aveva un aspetto splendido, anche la sua voce era così attraente.


"Mia signora. In fondo al mare c'è una Formazione Spirit di Occultamento. È piena di ossa, ma non abbiamo visto alcuna traccia del mostro." Rispose rispettosamente una delle donne che sembrava una Sciamana.


"Capisco." Ya Fei sorrise in modo attraente, poi scorse la folla con lo sguardo:"Le mie scuse a tutti. A causa dell'imprudenza del mio Arcipelago Immortale della Condanna molti innocenti sono stati uccisi dal mostro. Il mio Arcipelago Immortale della Condanna fornirà un compenso alle famiglie delle persone uccise."


"Ma credo che il miglior compenso non siano soldi, ma l'onore."


"Quindi garantirò a tutti che il mio Arcipelago Immortale della Condanna e restituirà a tutti una pacifica terra sacra della coltivazione."


"Beneee!"


"Lunga vita alla signorina Ya Fei!"


"Signorina Ya Fei, ti amo!"


Bisognava dire che la donna sapeva proprio come affascinare. Con poche semplici parole aveva aumentato il morale di tutti, sembrava che la folla potesse sacrificare la vita per lei. Già le donne dal fascino unico potevano suscitare un sentimento del genere, figuriamoci una bellezza potente come Ya Fei.


La donna sembrava aver previsto le reazioni della folla, quindi il suo sorriso adorabile non si attenuò, invece divenne sempre più commovente. Continuò:"Il mostro è spietato, raffina noi coltivatori come risorse. Sono sicura che tutti qui lo sappiano."


"E dal suo recente comportamento, gli piace muoversi nella zona centrale del Mare di Sangue Immortale. Inoltre appare solo quando ci sono molte persone."


"Quindi, se vorremo catturarlo, dovremo attirarlo dal suo rifugio. Ho bisogno dell'aiuto di tutti. Vorrei che tutti coltivassero qui per attirare il mostro."


"Ma non vi preoccupate. Dato che io, Ya Fei, sono qui, posso garantire la sicurezza di tutti."


"Naturalmente, se c'è qualcuno che non ripone fiducia nella mia forza, può andarsene ora. Non costringerò nessuno a rimanere."


"Seguiremo le sue disposizioni signorina Ya Fei."


"Crediamo nella signorina Ya Fei."


"L'eliminazione del mostro è una responsabilità di tutti!"


Con le lusinghe di Ya Fei, a parte un piccolo gruppo che se ne andò, la maggior parte delle persone rimase indietro. Specialmente gli uomini, quasi nessuno decise di andarsene.


In seguito si tolsero gli abiti e balzarono in acqua fingendo di coltivare in mare. Intenzionalmente o no, alcuni si spogliarono completamente di fronte a Ya Fei e alle altre bellezze, nuotando nudi.


Di fronte a persone così spudorate, Ya Fei e le altre sembrarono indifferenti. Li ignorarono semplicemente. Dopo aver creato una Formazione Spirit di Occultamento nel cielo, balzarono su di essa una dopo l'altra aspettando in silenzio che il mostro apparisse.


Tuttavia, in confronto alle persone normali, anche se stava fingendo anche lui di coltivare sopra il mare, Chu Feng era pieno di emozioni contrastanti.


Da una parte non sperava davvero che il mostro apparisse perché pensava che Ya Fei non fosse una persona semplice, doveva essersi preparata. Se la creatura fosse davvero apparsa, potrebbe non riuscire a sconfiggere Ya Fei.


Dall'altra Chu Feng sperava che il mostro sarebbe apparso perché altrimenti non avrebbe avuto la possibilità di scoprire chi fosse esattamente e perché lo aveva lasciato vivo.


Era davvero curioso. Che rapporto aveva con quell'esistenza potente e spaventosa? Chu Feng considerò la possibilità che il mostro avesse qualche rapporto con le sue origini.


Tuttavia non poteva trovare risposta solo facendo ipotesi. Doveva rivedere il mostro.


Comunque, indipendentemente da ciò che pensava il giovane, se era destinato ad accadere, prima o poi sarebbe accaduto. Era semplicemente inevitabile.


Così, dopo tre interi giorni, oltre diecimila coltivatori si erano radunati nella regione centrale del Mare di Sangue Immortale e stavano coltivando lì.


Chiacchieravano e ridevano, lottavano e facevano rumore. Sembrava si fossero dimenticati dell'esistenza di quella creatura terrificante. Erano tranquilli e contenti, era tornato tutto alla normalità prima che il mostro apparisse.


Tuttavia, quando risuonò un rumore particolare dal fondo del mare, questo clima allegro si disperse.


*gegegegege*


Lo strano e spaventoso rumore riecheggiò di nuovo. Tutti sprofondarono nel terrore, anche quelli appena spaventati iniziarono a sudare, mentre quelli più impauriti tremarono e non riuscirono nemmeno a parlare con chiarezza.
        
Tutti rimasero atterriti. Anche se sapevano che Ya Fei e le altre erano a mezz'aria sulla Formazione Spirit di Occultamento, in attesa della comparsa del mostro, non osarono continuare a rimanere nel mare. Uno dopo l'altro si levarono in cielo e lasciarono la superficie, spaventati di poter diventare il cibo della creatura.
                                


                                



