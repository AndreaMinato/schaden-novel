---
weight: 620
title: Capitolo 620 – La Potente Ya Fei
pubDate: 2024-06-17T10:13:16.413Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


*pupupupu*


La superficie del mare color sangue non era più quieta. Una persona dopo l'altra sfrecciò come una meteora nel cielo blu. Mentre volavano, sollevavano onde verticali simili a draghi d'acqua che uscivano dal mare. Era uno spettacolo incredibile.


*boom*


Tuttavia avevano ancora sottovalutato il potere del mostro. Mentre stavano spiccando il volo, si scatenò un forte potere traente dall'oceano. Subito dopo apparì un enorme mulinello che vorticava e rimbombava.


Si stava allargando sempre di più, agitando l'acqua del mare rossa.


Inoltre non solo si stava estenendo sulla superficie del mare, ma stava anche risucchiando l'aria sopra.


"Ahhhh!!"


In quell'istante le persone che stavano volando non riuscirono a sfuggire al potere traente che proveniva dal fondo del mare. Furono imprigionati da esso e iniziarono a cadere uno dopo l'altro, erano stati tutti attirati nell'acqua.


Immediatamente risuonarono ogni sorta di grida lancinanti. Erano tutti terrorizzati dalla potenza del mostro. Non c'era più l'atmosfera calma di prima.


*boom*


Tuttavia, durante un momento così cruciale, risuonò un'esplosione. Allo stesso tempo cento persone di bell'aspetto apparirono a mezz'aria. Erano Ya Fei e le altre.


"Mostro insolente! Vuoi ancora seminare caos qui? Oggi ti farò capire qual è il tuo posto!"


Al momento il vestito di Ya Fei stava svolazzando, il suo portamento era straordinario. Nonostante fosse ancora adorabile, la sua espressione sembrava avere una traccia di spirito eroico.


Tuttavia questo che gli estranei percepivano come coraggio, agli occhi di Chu Feng era ferocia. Era evidente che la fidanzata del signorino dell'arcipelago non fosse una persona semplice. Era una persona violenta.


"Formazione che Risucchia Diecimila Creature!"


Gridò all'improvviso Ya Fei. Sulla sua testa si espanse un vortice color argento che Risucchiò tutti quelli che erano caduti nel mare.


"Che abilità potente." Vedendo questo, perfino Chu Feng ne rimase scioccato. Non era una Tecnica di Formazione Spirit, ma una tecnica marziale. Tuttavia doveva ammettere che era più potente del mulinello del mostro.


In un batter d'occhio Ya Fei aveva ribaltato la situazione. Trascinò tutti nel vortice mettendoli in un posto sicuro.


*boom*


Proprio quando la folla era stata salvata da Ya Fei, il centro del turbine esplose. Allo stesso tempo ne sfrecciò fuori qualcosa.


Era una creatura alta due metri e ricoperta di alghe. i suoi occhi rossi come il sangue brillavano ancora di più delle lanterne. Emanavano un risentimento sconfinato e Chu Feng la riconobbe, era il mostro che usava gli umani per coltivare.


*aoooo*


Quando il mostro apparì, emise uno strano ululato. Subito dopo un'aura selvaggia si scatenò dal suo corpo, si radunò fino a formare una lama traslucida e affilata. Sembrava una spada e anche un punteruolo. Era lunga diversi piedi e, dopo essersi allungata, sfrecciò verso Ya Fei.


"Anche questo mostro è un Martial Lord di quinto livello? Allora perderà sicuramente."


Sentendo l'aura della creatura, Ya Fei non si spaventò, anzi divenne contenta. Anche lei era un Martial Lord di quinto livello e sembrava avere la sicurezza di poter sconfiggere il mostro.


Ya Fei rimase calma di fronte al proiettile affilato e non contrattaccò. Solo quando l'arma si avvicinò stese la sua piccola mano bianca e cercò di afferrare la lama piena di potere Martial.


"Non può essere vero, no? La signorina Ya Fei vuole suicidarsi?"


Vedendo questo, molti rimasero impietriti dalla paura. Dato che erano comunque esperti di livello Heaven, potevano sentire il terrore della lama affilata.


Ma proprio quando si stavano tutti spaventando e la splendida mano di Ya Fei stava per essere tagliata via, spuntò un bagliore dal suo palmo e, con un'esplosione, l'enorme lama si spaccò e alla fine si disperse in frammenti.


L'attacco terrificante del mostro era stato distrutto dalla forza fisica di Ya Fei!


"Rampicanti del Mondo!"


Dopo aver dissolto l'attacco, non solo la donna non si fermò, ma cambiò attacchi. Innumerevoli rampicanti sfrecciarono dalle sue maniche e, mentre si torcevano, circondarono il mostro e attaccarono. Erano molto rapidi e, proprio quando la creatura si rese conto di essi, era già rimasta legata.


*aooooo*


Il mostro iniziò a gridare in modo assordante. Raggi di energia impazzita continuavano a fuoriuscire dal groviglio di rampicanti.


Tutti potevano capire che il mostro si stava dimenando, ma che non riusciva a sbarazzarsi dei rampicanti. Poteva solo lasciare che i viticci stringessero sempre di più.


"Wow, la signorina Ya Fei è così potente! Questo mostro ha fatto ciò che voleva nel Mare di Sangue Immortale e nessuno poteva sconfiggerlo. Non avrei mai pensato che la signorina Ya Fei l'avrebbe domato così facilmente. È questo il divario di forza che c'è tra di loro?"


Vedendo Ya Fei sopprimere il mostro in modo molto semplice, tutti iniziarono a gridare contenti.


Chu Feng invece aveva lo sguardo fisso sulla creatura e pensò:"No, non è così semplice. La forza del mostro non dovrebbe limitarsi a questo."


Chu Feng, che aveva visto la potenza della creatura, sapeva quanto era formidabile, ma al momento le sue azioni non corrispondevano al livello della sua forza.


*hmm*


Proprio in quel momento, un'ondulazione emerse dal corpo del mostro, arrivò dritta fino al mare.


*boom*


L'acqua eruttò come un vulcano, si sollevò verso l'alto avvolgendo il mostro.


*aoo*


In quell'istante il potere del mostro aumentò drasticamente. Con un ululato furioso, si addentrò nell'acqua con i rampicanti che ricoprivano il suo corpo.


*whoosh*


Allo stesso tempo, Ya Fei fu trascinata giù dalla formazione nel cielo e piombò dritta nel Mare di Sangue Immortale.


Vedendo questa scena, la folla dell'Arcipelago Immortale della Condanna la avvisò:"Signorina Ya Fei, stia attenta Il mostro è ancora più forte in acqua! Eviti di combatterlo sott'acqua."


"Umpf. Vuoi trascinarmi in acqua? Vediamo quanto sei forte sott'acqua!"


Data la sua intelligenza, come poteva Ya Fei non sapere che la creatura sarebbe diventata più potente sott'acqua? Tuttavia era piena di sicurezza e non ci badò. Non solo non lasciò andare i rampicanti, balzò e si precipitò in mare.


*whoosh whoosh*


Dopo che la donna entrò in acqua, Chu Feng sentì chiaramente che i due non si stavano scambiando più colpi. Al momento il mostro stava trascinando Ya Fei in acqua. Ad essere più precisi, si stavano dirigendo in un'altra regione marina. Ya Fei non si oppose e si lasciò trascinare dalla creatura, seguendola ovunque andasse.
                                


                                



