---
weight: 626
title: Capitolo 626 – Settimo livello dell'Heaven Realm
pubDate: 2024-06-17T16:13:16.414Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Non era diverso dal palazzo in cui era prima a parte la marea di oggetti brillanti che emanavano una lieve fragranza davanti a Chu Feng. Erano tutte risorse di coltivazione.


Perle Heaven. Erano tutte medicine Heaven di massima qualità, perle Heaven. Erano innumerevoli e, a parte questo tipo di risorse, c'erano anche medicine Martial. Anche se erano relativamente di meno e anche della qualità più bassa, ce n'erano molte.


"Non può essere, vero? Che il motivo per cui questo posto è così speciale sia a causa di questa tesoreria installata nel Mare di Sangue Immortale dall'Arcipelago Immortale della Condanna?!"


In quell'istante perfino Chu Feng non poté trattenersi dal sussultare, la quantità di risorse di coltivazione era troppo enorme. Si poteva dire che fosse il numero più grande di medicine che abbia mai visto in tutta la sua vita. Erano così tante che superavano la sua immaginazione.


Chu Feng ebbe perfino la sensazione che, se le avesse raffinate tutte, sarebbe potuto avanzare di livello.


Finché avesse aumentato la sua coltivazione di un altro livello, Chu Feng poteva arrivare al settimo livello dell'Heaven realm e, allora, se avesse usato il potere del fulmine, la sua coltivazione sarebbe entrata nel Martial Lord realm.


Dopo essere giunto in quello stadio, il potere di Chu Feng sarebbe arrivato ad un livello completamente diverso. Allora avrebbe potuto battere un Martial Lord di secondo livello e perfino combattere alla pari contro uno al terzo livello.


Vedendo che a Chu Feng piacevano molto questi oggetti, l'intelligente Xiao Yu'er indicò la porta del palazzo di fronte a loro e disse:"Yiya, yiya, fratellone, c'è un altro posto di fronte. Ci sono altre cose ancora più splendide in quel posto!"


"Davvero? Portami lì a vedere!" Chu Feng si entusiasmò sentendo le sue parole.


Xiao Yu'er non perse tempo e ancora una volta aprì un'altra porta di Formazione Spirit. Dopo che Chu Feng la attraversò, mostrò una gioia ancora più intensa.


Era proprio come aveva detto Xiao Yu'er. L'interno del terzo palazzo era davvero pieno di risorse di coltivazione. Ce n'erano ancora di più rispetto a prima. A parte la via che percorreva il centro della costruzione, entrambi i lati della via erano costellate di perle Heaven.


"Sembra che abbia indovinato. Questa probabilmente è la tesoreria in cui l'Arcipelago Immortale della Condanna immagazzina le risorse di coltivazione. Dovrebbero essere le tariffe che hanno preso per le Antiche Formazioni di Teletrasporto nel Mare di Sangue Immortale.


"Non c'è da meravigliarsi che dopo che è diventata un'organizzazione così potente, l'Arcipelago Immortale della Condanna continui a rafforzarsi sempre di più."


"Ora hanno conquistato quasi tutti i canali di profitto della Regione del Mare Orientale. Hanno risorse di coltivazione illimitate in entrata, quindi per loro è davvero difficile non diventare forti."


In quel momento Chu Feng divenne estatico. Se prima aveva la sensazione di poter avanzare di livello con le risorse del palazzo precedente, ora, insieme a quelle del secondo palazzo sarebbe riuscito sicuramente ad aumentare la sua coltivazione.


Presto però la sua gioia fu rimpiazzata da un'espressione sconcertata. "Non va bene. Ci sono troppe risorse qui. Anche se avessi un po' più di Sacchetti Cosmo, non potrei spostarle tutte!"


C'erano davvero troppe risorse di coltivazione in quel posto. Così tante che non poteva muoverle tutte da solo. Tuttavia chiaramente era impossibile trasportarle poco a poco. Dopotutto non sapeva quando Ya Fei sarebbe tornata.


"Bisogna rischiare per ottenere ricchezze. Ora hai solo un cammino da percorrere." Ovetto intervenne di nuovo proprio in quel momento.


"Vuoi che raffini le risorse di coltivazione proprio qui?" Chu Feng non era sciocco, quindi aveva già pensato a questa possibilità prima ancora che lo spirito parlasse. Tuttavia, come aveva detto Ovetto, era troppo rischioso.


"Non hai altra scelta. O raffini ora queste risorse o rinuncia e vattene immediatamente. Puoi scegliere solo una delle due."


"Naturalmente, anche se te ne vai ora, potresti non riuscire a scappare in tutta sicurezza. Forse incontrerai Ya Fei."


"Tuttavia, anche se la incontrassi, non rischieresti di morire. Non dimenticarti di Xiao Yu'er. Non solo è speciale, è anche potente. Forse grazie a lei nemmeno Ya Fei potrà farti del male, tuttavia per fare questo dovrai usarla come scudo."


"Chu Feng, se desideri grandi cose, devi essere pronto ad essere spietato. Se continuerai a preoccuparti di questioni insignificanti e a rimanere indeciso, nessuno potrà salvarti." Ricordò con gravità Ovetto cercando di avvertirlo.


"Va bene, ti ascolterò." Una traccia di ferocia apparì all'improvviso nello sguardo di Chu Feng. Poi, senza dire altro, si sedette a gambe incrociate, fece un gesto con le mani e poi spalancò la bocca, usando una tecnica che poteva inghiottire montagne e fiumi.


*huu huu huu*


Dopo aver usato un'abilità del genere, si sollevarono delle raffiche da ogni direzione. Le risorse di coltivazione accumulate nel palazzo si precipitarono nella bocca di Chu Feng.


Il giovane aveva deciso di rischiare. Dato che non poteva portarle via, aveva deciso di raffinarle tutte qui.


Nonostante raffinare richiedesse una certa quantità di tempo, per lui in realtà era una questione molto semplice.


Anche se c'erano molte risorse di coltivazione, dopo un'ora aveva consumato e raffinato tutte le perle del terzo palazzo. Inoltre la sua energia era aumentata, gli mancava poco ad arrivare al settimo livello dell'Heaven realm.


Dato che ormai la situazione era giunta a questo punto, naturalmente Chu Feng non si sarebbe ritirato. Tornò nel secondo palazzo e continuò a raffinare all'impazzata.


Dato che non c'erano molte risorse di coltivazione come nel terzo edificio, fu ancora più rapido. Ciò che lo rallegrò però fu...


Che dopo aver raffinato due terzi delle risorse del secondo palazzo, il Fulmine Divino nel suo corpo iniziò ad agitarsi e il suo potere aumentò.


Era avanzato di livello. Da quando aveva usato la Stranezza Naturale, era la prima volta che la sua coltivazione aumentava usando una risorsa come le Perle Heaven.


Al momento era giunto al settimo livello dell'Heaven realm. Se avesse usato il potere dei tre fulmini poteva sfuggire ai limiti del suo stadio e diventare un Martial Lord di primo livello.


E, grazie alle tecniche padroneggiate, Chu Feng avrebbe potuto affrontare perfino un guerriero al terzo livello del Martial Lord Realm. Bisognava dire che era davvero un grande salto di qualità.


Era come se fosse entrato in un mondo completamente nuovo. La forza che possedeva era già leggendaria nel continente delle Nove Province, ma in questo posto non era niente di che.


Per Chu Feng però era comunque un momento storico. Quell'avanzamento lo entusiasmava, ma dopo aver fatto questi progressi, non smise di raffinare e continuò a consumare un'altra grande porzione di risorse di coltivazione.


Si fermò solo quando sentì che avrebbe potuto riporre gli oggetti rimasti nel suo Sacchetto Cosmo.


"Umpf. Ya Fei mi ha imprigionato in questo posto perché lo riteneva indistruttibile, ma non si aspettava che avrei ricevuto l'aiuto di Xiao Yu'er. Non solo mi sono liberato con successo, ho anche saccheggiato le risorse di questo posto. Ora la tesoreria è completamente vuota. Fammi vedere come spiegherai questo all'Arcipelago Immortale della Condanna."


C'erano troppi oggetti preziosi in questo luogo, quindi Chu Feng pensava che non fosse una piccola quantità perfino per l'Arcipelago Immortale della Condanna. A causa dell'errore di Ya Fei, avevano perso tutte le risorse del palazzo. La donna probabilmente sarebbe stata punita per questo.
                                


                                



