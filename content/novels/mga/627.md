---
weight: 6270
title: Capitolo 627 – Battaglia di Martial Lord
pubDate: 2024-06-17T17:13:16.414Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Pensando a questo con entusiasmo, all'improvviso Chu Feng ebbe un bizzarro impulso e agitò le dita, usando Formazioni Spirit per scrivere grandi parole a mezz'aria. Alla fine lasciò questo messaggio:"Ringrazio la bella Ya Fei per il suo dono generoso; Wuqing lo accetterà tutto. In futuro ripagherò sicuramente questo favore enorme."


Dopodiché Chu Feng ripose il resto delle risorse nel suo Sacchetto Cosmo. Bisognava dire che poteva definirsi una persona davvero ricca vista la quantità di Perle Heaven che possedeva ora.


Proprio in quel momento la bambina, che aveva aspettato vicino a lui ubbidientemente, accorse da lui saltellando tra le sue braccia dicendo in modo adorabile:"Wow, fratellone, sei così forte! Hai mangiato davvero così tante cose belle in una sola volta! Fratellone, come hai fatto? Puoi insegnarlo a Xiao Yu'er?"


Vedendo questo, Chu Feng sorrise lievemente e, dopo aver dato un colpetto con l'indice sulla fronte della bambina, disse:"Il fratellone è un mangione, mangio troppo voracemente. Xiao Yu'er, non imitarmi! Sei una bella bambina. Dovresti mangiare più lentamente, così piacerai più agli altri."


"No!" Xiao Yu'er si imbronciò, scosse la testa e disse:"Xiao Yu'er non vuole piacere agli altri! Sono tutti cattivi. Nessuno ha buone intenzioni. Solo il fratellone mi vuole davvero bene. Xiao Yu'er vuole solo piacere a te."


"Come sai che il fratellone ti vuole bene e non ha intenzioni malvagie?"


"Eheh, Xiao Yu'er non è sciocca, naturalmente so chiaramente chi è buono e chi è cattivo." Fece la linguaccia a Chu Feng, poi lo prese per mano e corse fuori dicendo:"Fratellone, andiamo! È noioso rimanere qui per troppo tempo. Andiamo fuori a giocare."


Sentendo queste parole, il giovane rimase senza parole. Pensò che aveva sottovalutato la bambina. Nonostante una piccoletta come Xiao Yu'er normalmente non sarebbe stata matura, ovviamente lei era diversa. Dopotutto era da sola nel mondo esterno e aveva vissuto per così tanto tempo per conto suo. Chi sapeva quanti pericoli aveva incontrato.


Inoltre, anche se sembrava avere un aspetto molto giovane, in realtà Chu Feng non riusciva a capire che età avesse. Forse era perfino una Stranezza Naturale, un piccolo mostro che era vissuto per diverse migliaia di anni.


Dopodiché, con Xiao Yu'er a fargli da guida, presto lasciarono la tesoreria. Chu Feng scoprì anche che il palazzo era stato costruito nelle profondità del mare.


Inoltre era ben nascosto. Se Chu Feng non avesse usato gli Occhi Celesti, non avrebbe scorto nessuna traccia dell'edificio. Guardandolo, vide solo un'enorme roccia dall'aspetto ordinario in fondo al mare. Non notava nulla nemmeno usando il Potere Spirit per osservarla.


Era evidente che le tecniche di uno Sciamano dal Mantello d'Oro fossero davvero straordinarie. Erano ad un livello completamente diverso da quelli dal Mantello Viola. Se Xiao Yu'er non fosse venuta a salvarlo, Chu Feng non sarebbe riuscito a scappare e sarebbe morto.


"Xiao Yu'er, dove vuoi andare? Il fratellone giocherà con te, va bene?" Chu Feng le era molto grato e il metodo per ripagare la bambina era molto semplice. L'avrebbe accompagnata e avrebbe giocato con lei.


"Sicuro, sicuro! Il fratellone giocherà con Xiao Yu'er! Questo è davvero troppo bello!"


"Ma dove andiamo a giocare?" Si mise una mano sotto il mento e il suo sguardo limpido osservò in giro, la bambina stava fingendo di essere una persona importante che stava ponderando con serietà.


Dopo un momento il suo sguardo si accese, poi disse molto contenta:"Giusto! Fratellone, quella sorellona cattiva che ha portato via il fratellone sta combattendo contro il mostro mangia uomini! Xiao Yu'er vuole andare a guardare."


"Cosa? Ya Fei sta davvero combattendo contro quel mostro?" Sentendo quelle parole, Chu Feng aggrottò le sopracciglia.


Il giovane che aveva appena sperimentato una calamità era ancora un po' intimorito da Ya Fei, ma dopo aver riflettuto per un po', afferrò le gambe di Xiao Yu'er e disse:"Sicuro. Porta il fratellone a guardare, ma questa volta non avviciniamoci troppo."


"Mm." La bambina annuì contenta. Poi divenne un turbinio di luce. Con una velocità incredibile, trascinò Chu Feng e nuotò per una lunga distanza.


*boom boom boom boom boom*


Sopra la zona centrale del Mare di Sangue Immortale, risuonavano esplosioni ovunque, le onde si sollevavano e si radunava ogni sorta di energia.


Il cielo era nel caos completo. Occasionalmente apparivano delle nuvole cupe che scatenavano dei fulmini spaventosi.


Il mare era agitato, occasionalmente le onde diventavano enormi bestie che ruggivano.


Mentre le due energie si intersecavano, si crearono in continuazione delle onde d'urto impazzite. Quel posto era già diventato l'area più pericolosa. Coltivatori al di sotto del Martial Lord realm sarebbero morti se si fossero avvicinati.


*whoosh whoosh whoosh*


Ya Fei camminò sulle nuvole, il suo abito colorato svolazzava al vento. Sembrava una dea che comandava la terra.


Teneva una spada lunga color rosa. Non era lunga più di tre piedi e sembrava formata da petali, eppure emanava un potere incredibile.


Quando Ya Fei la brandiva, il suo potere si moltiplicava di molte volte. Ogni colpo avrebbe fatto tremare il mondo e la spada avrebbe perfino fatto apparire dei petali.


I petali cadevano come gocce di pioggia, ma contenevano un potere terrificante. Anche l'aria sarebbe stata squarciata e ogni area in cui passava avrebbe fatto collassare lo spazio. Era estremamente spaventoso.


Sicuramente non era un semplice Armamento Élite, una spada semplice non sarebbe riuscita a creare un potere così spaventoso.


Nemmeno quel mostro però era semplice da battere. Al momento si stava tuffando nel mare facendo schizzare acqua color sangue a mezz'aria. Era una scena incredibile.


Tuttavia questo non era niente, il fattore più importante era la sua potenza. Aveva impresso una forza immensa nell'acqua marina. Anche una sola goccia poteva trapassare le nuvole, figuriamoci la vasta quantità d'acqua disponibile.


Così, anche se l'armamento speciale e potente di Ya Fei poteva creare devastanti attacchi in continuazione, poteva solo combattere allo stesso livello del mostro. Il risultato non era ancora deciso.


"Così potente. È questa una vera battaglia tra Martial Lord?"


"Il mostro è così potente. Sembra che il suo potere può aumenta di molto solo nell'acqua. È davvero inarrestabile quando prende in prestito la forza del mare."


Proprio in quell'istante Chu Feng aveva nascosto bene la sua aura e stava osservando in silenzio la battaglia insieme a Xiao Yue'er da lontano. Dopo aver visto lo scontro scioccante, Chu Feng non poté trattenersi dal sussultare. Era stupito da questa potenza.


Finché avesse usato il potere dei tre fulmini, Chu Feng non avrebbe avuto alcun problema a diventare un Martial Lord di primo livello, ma sapeva molto bene che se avesse dovuto combattere contro Ya Fei e il mostro, non sarebbe riuscito a ricevere uno solo dei loro colpi. Sebbene fossero tutti Martial Lord, erano su due livelli completamente diversi.
                                


                                



