---
weight: 635
title: Capitolo 635 – Indagare sulle proprie origini
pubDate: 2024-06-18T01:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Sì signora!" Sentendo che il capo dei Nove Immortali stava arrivando, l'espressione della donna cambiò all'istante, iniziò a tremare e si congedò velocemente per prepararsi al suo arrivo.


Il capo dei Nove Immortali era una persona davvero importante. In tutto l'arcipelago, a parte il capo, nessuno osava mancargli di rispetto. Anche il signorino dell'arcipelago doveva rivolgersi a lui con riverenza e chiamarlo "Senior Primo Immortale", figuriamoci una persona insignificante come lei.


"Umpf. Questa maledetta Daoista Qiushui. Non temi l'Arcipelago Immortale della Condanna e mio nonno, vero? Vediamo come sarai altezzosa quando mio nonno apparirà di fronte a te stasera." In quell'istante non solo Ya Fei stava sorridendo radiosamente, in maniera anche un po' sinistra.


Chu Feng e gli altri non sapevano dell'arrivo imminente del nonno di Ya Fei e stavano venendo nel Mare di Sangue Immortale.


Al momento Qiushui Fuyan aveva già chiamato Chu Feng nella sua residenza per chiacchierare da sola con lui.


"Hai detto che sei il suo discepolo, ma non posso fidarmi solo delle tue parole. Se vuoi dimostrare la tua identità devi rispondere ad un po' delle mie domande." Chiese Qiushui Fuyan con una voce tenue ma dignitosa, mentre era seduta nella sedia centrale della sala.


"Chieda pure Senior Qiushui." Rispose rispettosamente Chu Feng.


"Conosci il mio nome e cognome e anche quelli del tuo maestro?" Chiese la donna.


"Il mio maestro si chiama Haungfu Haoyue, lei si chiama Qiushui Fuyan. In origine eravate amanti e rispettivamente il Sacro Figlio e la Sacra Figlia della Chiesa del Fuoco Celeste."


Sentendo queste parole, Qiushui Fuyan si accigliò e mostrò un po' di emozione nello sguardo, si alzò di scatto e chiese trafelata:"Dov'è ora? Sta ancora bene?!"


"Eh..." Chu Feng rimase un po' senza parole di fronte a questa reazione. Aveva visto che era molto preoccupata per Huangfu Haoyue e sentiva molto la sua mancanza. Non erano sentimenti superficiali.


"Cosa? Non sta bene? Dov'è ora, sbrigati e dimmelo!" Qiushui Fuyan afferrò Chu Feng per le spalle e continuò a fargli domande.


In quell'istante il giovane strinse i denti e, dopo essersi preparato, decise di dire la verità, disattivò la maschera ritornando al suo giovane aspetto e disse:"Mi dispiace Senior Qiushui. Le ho mentito."


"Mentito? Cosa intendi?" Vedendo il cambio di atteggiamento di Chu Feng, Qiushui Fuyan si accigliò, arretrò e squadrò il giovane.


Anche se Chu Feng aveva ancora l'aura di un Martial Lord di primo livello, il suo aspetto era cambiato molto, sembrava un ragazzo. Doveva essere un talento estremamente brillante.


Tuttavia ciò che la allertò di più naturalmente furono le sue parole. Stava pensando a cosa Chu Feng voleva nascondere e come sapeva del suo rapporto con Huangfu Haoyue.


"Senior Qiushui, nonostante Huangfu Haoyue e io non siamo maestro e discepolo, abbiamo comunque un chiaro rapporto." Disse Chu Feng.


"Che rapporto? Farai meglio a rispondere sinceramente, altrimenti ti potrei uccidere." Disse con ferocia Qiushui Fuyan. Ora diffidava completamente del giovane.


"Sono cresciuto nelle Nove Province, ma non sono nato lì."


"Non so chi sono i miei genitori e so solo che quel Senior Huangfu mi ha portato nel continente delle Nove Province." Disse Chu Feng.


"Cosa? Tu sei...?" Sentendo queste parole, lo sguardo di Qiushui Fuyan cambiò, ma poi tornò a chiedere con ferocia:"Non mi riguarda che rapporto hai con Huangfu Haoyue. Ora ti stai fingendo suo discepolo per venire a trovarmi. Che obiettivo hai?"


"Senior, volevo sapere chi sono i miei genitori, ma ora non riesco a trovare Senior Huangfu. Così sono venuto a chiederlo a lei. Dopotutto aveva un rapporto così stretto con Senior Huangfu Haoyue, quindi ho pensato che potesse sapere qualcosa delle mie origini." Disse Chu Feng.


"Allora come sapevi che ero qui? Te l'ha detto Huangfu Haoyue?" Chiese Qiushui Fuyan.


"No, è stata un'altra persona."


"Chi?"


"Qiu Canfeng."


"Cosa? Lui?" Sentendo il nome di Qiu Canfeng, Qiushui Fuyan mostrò un'espressione sorpresa. Poi chiese:"Che rapporto hai con Qiu Canfeng?"


Dall'inizio alla fine Chu Feng aveva continuato ad esaminare le reazioni della donna. Scoprì che aveva solo mostrato sorpresa sentendo il nome di Qiu Canfeng, ma per il resto non ebbe altre reazioni negative. Era evidente che non provasse ostilità nei suoi confronti, quindi disse:"Non le nasconderò nulla, è Qiu Canfeng ad essere il mio maestro."


"Sei il discepolo di QIu Canfeng?"


"Assurdo, è assurdo. Sei stato portato nelle Nove Province da Huangfu Haoyue, come sei diventato suo discepolo?" La donna era molto confusa.


"Senior, conosce le mie origini? Per favore me le dica." Sentendo queste parole, Chu Feng si inchinò a mani giunte.


"Non conosco le tue origini, so solo un po' di cose riguardo a te. Va bene dirtele,e ma prima devi rispondere seriamente ad alcune delle mie domande."


Dopodiché Qiushui Fuyan fece molte domande al giovane, che non nascose nulla e le riferì come Huangfu Haoyue lo aveva portato nella famiglia Chu, affidandolo a loro e anche come aveva incontrato Qiu Canfeng.


Tuttavia Chu Feng omise astutamente un po' di verità. Nonostante avesse riferito le circostanze del loro incontro, non le aveva detto delle difficoltà di Qiu Canfeng.


Naturalmente non menzionò nemmeno come Huangfu Haoyue era impazzito. Molto probabilmente il motivo per cui Huangfu Haoyue era diventato pazzo era stato a causa di suo padre e, dato che Qiushui Fuyan aveva un rapporto stretto con lui, si sarebbe vendicata se l'avesse saputo.


"Ahh, lo sapevo che la Strada Celeste non era semplice come credevano, ma il pontefice non ha ascoltato i miei consigli e nemmeno Huangfu Haoyue mi ha creduto. In effetti hanno incontrato un disastro nella Strada Celeste." Dopo aver saputo tutto, Qiushui Fuyan sospirò, poi guardò Chu Feng e disse:"So che quando la Chiesa del Fuoco Celeste ha condotto tutti i suoi membri nella Terra Sacra delle Arti Marziali sono stati tutti annientati. Solo Huangfu Haoyue stesso è riuscito a scappare e, mentre lo faceva, aveva perfino portato un bambino, e quel bambino eri tu."


"Tutti annientati? Nella Strada Celeste della Terra Sacra delle Arti Marziali? Senior Qiushui, cos'è successo esattamente? Può dirmelo?!" In quell'istante Chu Feng si entusiasmò. Aveva intuito un po' di informazioni sulle sue origini, probabilmente i suoi genitori avevano qualche rapporto con la Terra Sacra delle Arti Marziali e sulla Strada Celeste.


"No, non so molto delle tue origini, né so cos'è successo nella Strada Celeste. Quando Huangfu Haoyue è venuto a trovarmi ha lasciato solo una frase e poi se n'è andato."


"Era: non entrare nella Strada Celeste." Disse Qiushui Fuyan.
                                


                                



