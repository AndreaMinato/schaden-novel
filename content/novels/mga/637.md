---
weight: 6370
title: Capitolo 637 – Mentire agli Altri e a Sé Stessi
pubDate: 2024-06-18T03:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


"Nonno, finalmente sei venuto a trovarmi! Ho perfino pensato che ti fossi dimenticato di me." Ya Fei era molto contenta. Balzò tra le braccia di Ya Zongyun in modo adorabile.


"Ahah, ho solo una nipotina, come potrei dimenticarti? Sono appena uscito da un isolamento. Sono venuto a trovarti ancora prima di andare dal capo dell'arcipelago." Ya Zongyun sorrise, il suo sguardo era pieno di affetto. Era noto quanto stravedeva e viziava la sua nipote.


"Nonno, sei avanzato di livello?" Ya Fei spalancò gli occhi, la sua espressione era piena di entusiasmo.


Ya Zongyun ridacchiò e diede una risposta indiretta:"Quando mai ho fallito in un isolamento?"


"Ottimo! Il nonno è avanzato di un altro livello, allora con la tua attuale coltivazione puoi essere alla pari con il capo dell'arcipelago?!" Sapendo la risposta, Ya Fei sorrise ancora di più. Suo nonno era il suo più grande supporto. Più potente sarebbe diventato, più poteva essere ribelle.


"Sciocchina, come potrei paragonarmi al livello del capo dell'arcipelago? Ora la mia posizione come terza persona più potente nell'Arcipelago Immortale della Condanna è irremovibile." Ya Zongyun era tutto sorrisi. Era evidente che fosse molto contento.


Era normale sentirsi rinfrescati dopo un'occasione gioiosa, figuriamoci dopo l'avanzamento di livello della propria coltivazione.


"Il terzo più potente? Il nonno non è sempre stato il secondo più potente? Che ci sia un'altra persona più forte perfino di te a parte il capo dell'arcipelago?" Ya Fei aggrottò lievemente le sopracciglia. Non sembrava troppo soddisfatta. Non credeva che ci fosse qualcuno che potesse superare suo nonno.


"Sciocchina, ti sei dimenticata del capo precedente dell'Arcipelago Immortale della Condanna, l'Anziano Supremo?" Chiese con un sorriso Ya Zongyun.


"Supremo Anziano? Intendi il nonno di Murong Yun? Non è arrivato già alla fine dei suoi giorni? Non è ancora morto?" Ya Fei mostrò un'espressione scioccata perché l'aveva incontrato e fin da quando era piccola le era sempre sembrato un morto che camminava. Ogni giorno doveva consumare grandi quantità di medicine preziose per prolungare la sua vita.


Erano passati così tanti giorni e non l'aveva rivisto, né nessuno l'aveva menzionato. La gloria dell'Arcipelago Immortale della Condanna si basava tutta sul suo capo.


Quindi Ya Fei aveva perfino pensato che fosse morto. Dopotutto era già così debole allora, senza contare che erano passati così tanti anni.


"Ahh, bambina mia, non dire queste parole a caso. Il Supremo Anziano è ancora vivo e vegeto." Ricordò solennemente Ya Zongyun.


"Che... che abbia fatto un altro avanzamento? Così ha ottenuto la possibilità di allungare la sua vita?" Ya Fei pensò ad una sola possibilità.


"Mm. Il Supremo Anziano è già avanzato di livello molto tempo fa. Ora il vecchio è in isolamento continuo e sta già percorrendo una nuova strada."


"Se potrà fare altri progressi, anche se il capo del Sect della Distruzione dei Demoni della Notte o quel Huangfu Haoyue della Chiesa del Fuoco Celeste fossero qui, non sarebbero in grado di sconfiggerlo. Sarà davvero invincibile in questo mondo." Disse Ya Zongyun.


"Nonno, ho sempre sentito parlare del Sect della Distruzione dei Demoni della Notte e della Chiesa del Fuoco Celeste. Organizzazioni che non esistono più sono davvero così potenti?" Chiese con curiosità Ya Fei.


Nonostante in passato i due Sect fossero esistiti quando era giovane, allora era davvero troppo piccola. Avrebbe badato solo a giocare e non sapeva nulla di queste organizzazioni. Suo nonno e i suoi genitori non l'avevano mai informata al riguardo e quindi non aveva mai assistito alla gloria del Sect della Distruzione dei Demoni della Notte e della Chiesa del Fuoco Celeste.


"Ohoh, in passato quelle due organizzazioni opprimevano il mio Arcipelago Immortale della Condanna al punto da non farci nemmeno respirare, ma quei giorni sono già passati."


"Finché il Supremo Anziano potrà avanzare di livello, allora anche se il Sect della Distruzione dei Demoni della Notte e la Chiesa del Fuoco Celeste fossero qui, verrebbero schiacciate da noi." Disse con sicurezza Ya Zongyun.


"Allora ci sono speranze che avanzi di livello?" Chiese con entusiasmo Ya Fei. In quanto membro dell'Arcipelago Immortale della Condanna, nonostante sperasse più che suo nonno facesse dei progressi, voleva anche che il suo Sect diventasse più potente.


"C'è naturalmente qualche speranza, ma più si avanza nel realm dei Martial King, più difficile è fare progressi. È già molto difficile arrivare al livello del Supremo Anziano. In passato il capo del Sect della Distruzione dei Demoni della Notte e Huangfu Haoyue, che avevano scioccato il mondo, si sono fermati in questo realm."


"Ora però l'Arcipelago Immortale della Condanna controlla la Regione del Mare Orientale. Finché si raccoglierà una grande quantità di risorse, ci saranno molte possibilità che il Supremo Anziano faccia dei progressi." Disse Ya Zongyun.


"Nonno, se il capo del Sect della Distruzione dei Demoni della Notte e Huangfu Haoyue fossero ancora qui, credi che sarebbero avanzati di livello?" Chiese con curiosità Ya Fei. Aveva sempre sentito suo nonno menzionare queste due persone, quindi sapeva che erano molto potenti.


"Questo..." Ya Zongyun ebbe difficoltà a rispondere. Dopotutto i due erano arrivati in quello stadio da oltre dieci anni.


A giudicare dal loro talento, specialmente quello di Huangfu Haoyue, era molto difficile stimare a che livello sarebbero arrivati dopo oltre dieci anni. Al momento stava paragonando la coltivazione del Supremo Anziano con i loro risultati passati e facendolo stava mentendo agli altri e a sé stesso.


"Immagino che non ci siano riusciti nemmeno loro. Inoltre non sono più qui. Ora il mio Arcipelago Immortale della Condanna è il più potente al mondo. Questo è innegabile."


"Allora il Sect della Distruzione dei Demoni della Notte e la Chiesa del Fuoco Celeste avevano diviso il mondo a metà, ma ora noi lo monopolizziamo. Solo in base a questo sono inferiori a noi." Disse con astuzia Ya Fei mentre sghignazzava, aveva notato le difficoltà di suo nonno nel rispondere.


"Ahah, giusto. La mia Fei'er ha ragione. I risultati del Sect della Distruzione dei Demoni della Notte e la Chiesa del Fuoco Celeste non possono essere paragonati a quelli dell'Arcipelago Immortale della Condanna." Ya Zongyun rise contento sentendo le parole di sua nipote.


"Ah, ma purtroppo, non importa quando diventa potente l'Arcipelago Immortale della Condanna, c'è sempre qualcuno che pensa di sapere tutto e non lo considera." Proprio in quel momento Ya Fei mostrò un'espressione stranamente cupa.


"Uh? Fei'er, cosa intendi?!" Ya Zongyun si accigliò subito, divenne un po' scontento perché aveva capito che la sua nipote ubbidiente doveva essere stata di nuovo maltrattata da qualcuno.


"Nonno, hai sentito parlare della Daoista Qiushui della Terrazza Xuanyuan?" Ya Fei rispose con una domanda.


"Conosco la Terrazza Xuanyuan. È un posto dove vive nascosto un gruppo di spazzatura presuntuosa. Non ho sentito parlare di quella Daoista Qiushui." Scosse la testa Ya Zongyun.


"Umpf, è una persona sconosciuta. Nonno, lascia che ti dica che è così arrogante! Non solo non considera il mio Arcipelago Immortale della Condanna, ma non considera nemmeno te."


Ya Fei cercò di aggravare la situazione. Non solo si lamentò, gettò anche olio sul fuoco esagerando l'arroganza della Daoista Qiushui. Voleva che suo nonno si vendicasse per lei.
                                


                                



