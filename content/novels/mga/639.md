---
weight: 639
title: Capitolo 639 – Terrificante Mano Enorme
pubDate: 2024-06-18T05:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Nel brillante cielo notturno era apparso all'improvviso uno strappo che sembrava creato da delle mani. Le persone ne furono scioccate e terrorizzate.


Questo perché era molto in alto nel cielo. Se fosse davvero l'azione di un umano, quanto doveva essere grande il corpo e il potere di questa persona?


Nessuno di loro osò immaginare una situazione del genere perché avrebbe solo aumentato il loro terrore. Non potevano accettare che fosse un'azione umana, per loro era impossibile che un essere umano avesse un potere del genere. Nemmeno i coltivatori.


Quindi avevano la sensazione che fosse un demone o un dio. Tuttavia erano ancora più disposti a credere che fosse un'anomalia, un fenomeno della natura che non aveva alcun rapporto con loro.


Era una scena davvero troppo scioccante, così tanto da aver superato i limiti del sopportabile. Pensavano che non fosse qualcosa a cui potessero partecipare, né avrebbero mai voluto farlo.


Ogni abitante della Regione del Mare Orientale poteva vedere lo squarcio nel cielo e quasi tutti rimasero sbalorditi. Naturalmente anche Chu Feng se ne accorse.


Ma non aveva il tempo di ammirarlo, né poteva disturbarsi ad immaginare cosa stesse succedendo perché in quell'istante stava pensando ad una sola persona: Xiao Yu'er.


"Chu Feng." All'improvviso risuonò una voce e, allo stesso tempo, una figura bella come una fata apparì di fronte a Chu Feng, ostacolando il suo percorso. Era Qiushui Fuyan.


"Senior Qiushui, ha visto Xiao Yu'er?" Chiese preoccupato Chu Feng.


Qiushui Fuyan scosse la testa e disse:"Non puoi continuare a cercare così. La Regione del Mare Orientale è così vasta e Xiao Yu'er è così veloce in acqua. Se fosse andata a giocare, non può essere rimasta nel Mare di Sangue Immortale. Con la tua rapidità come potresti trovarla?"


"Quindi è meglio che aspetti qui. Se Xiao Yu'er finirà di giocare e tornerà, almeno ci sarà una persona che potrà riportarla nell'isola fluttuante."


"Ma non preoccuparti che venga catturata da Ya Fei. Sai quanto è veloce. Ya Fei non può catturarla."


Dopo aver parlato, Qiushui Fuyan alzò la testa e guardò il cielo. Sospirò lievemente:"La notte è davvero tumultuosa." Dopodiché balzò in avanti e, come un lampo, si precipitò in lontananza e scomparì. Allo stesso tempo estese il suo Potere Spirit, aumentando il suo raggio di percezione.


Vedendo questo, Chu Feng capì che avrebbe continuato a cercare Xiao Yu'er. Pensandoci con attenzione, in effetti era la scelta migliore. Se Xiao Yu'er fosse davvero andata a giocare, allora trovarla sarebbe stato piuttosto difficile. Però prima o poi sarebbe tornata e se nessuno l'avesse aspettata nell'isola, allora non sarebbe più riuscita a tornare. Questo l'avrebbe messa in pericolo.


Così Chu Feng non la cercò più ciecamente. Usò una tecnica marziale e tornò nell'isola in cui risiedevano.


"Junior Wuqing, ha visto Xiao Yue'er?" Dopo che tornò nell'isola, Chu Feng scoprì che anche Jiang Wanshi era arrivata. Probabilmente era stata Qiushui Fuyan a mandarla indietro.


Chu Feng scosse la testa e disse:"Senior Jiang, non si preoccupi troppo. Credo che Xiao Yu'er tornerà presto. La aspetterò sotto l'isola. Andrà bene se lei l'aspetterà nell'isola."


"Quella ragazza ha molte abilità dopotutto. Anche se non sono sicuro se tornerà volando o no. Se lo farà, tornerà sicuramente nell'isola. Allora Senior scenda e me lo dica."


"Mm. Junior Wuqing ha ragione." Annuì Jiang Wanshi.


Dopodiché Chu Feng non disse altro e balzò giù dall'isola fluttuante, atterrando sulla superficie del mare color rosso sangue.


Chu Feng all'inizio cercò di calmarsi per aspettare Xiaio Yu'er, tuttavia non poteva farci nulla visto che quella era l'area centrale del Mare di Sangue Immortale. Ogni persona nel mare risiedeva in quella regione.


E a causa dell'anomalia apparsa nel cielo risuonavano grida e sospiri ovunque, perfino gemiti e grida spaventati. Influenzato dall'agitazione, anche Chu Feng rivolse lo sguardo verso il cielo.


"Ovetto, nonostante questo fenomeno sia incredibile, così tanto da essere spaventoso, cos'è esattamente, lo sai?" Il giovane esaminò con cautela il cielo e scoprì che era davvero peculiare. Dato che agitava la gente attorno, non ebbe l'impressione che avesse qualcosa a che fare con la nascita e la discesa di un Corpo Divino.


"Eheh. Nonostante abbia molta esperienza, sono sempre rimasta nel Mondo degli Spiriti Asura. È la prima volta che vedo una situazione del genere. Invece di indovinare, perché non usi gli Occhi Celesti per osservarla?" Ovetto ridacchiò e non rispose direttamente alla domanda.


Sentendo questo, Chu Feng non tardò ad usare gli Occhi Celesti. In un istante il suo sguardo divenne feroce e quando tornò ad esaminare il cielo, la sua espressione cambiò drasticamente. Aveva scoperto un po' di stranezze.


Dalla prospettiva di una persona ordinaria, sembrava che i confini dello strappo fossero stati causati da delle dita, quindi avevano la sensazione che una persona stesse usando le mani per strappare il cielo.


Tuttavia Chu Feng vide una figura confusa. Anche se era indistinta, era davvero una grande mano che stava lacerando il cielo.


"Questo... com'è possibile?!" Vedendo questo, nemmeno Chu Feng poté rimanere calmo.


Indipendentemente dalla forza di un coltivatore, c'era sempre un limite. Anche se potevano volare e attraversare strati di nuvole bianche, non avrebbero mai potuto toccare le stelle e la luna, figuriamoci lo spazio al di sopra.


In quell'istante c'erano davvero un paio di mani nel cielo. Come poteva Chu Feng continuare a rimanere tranquillo?


Non poteva immaginare quanto fosse grande e che potere contenesse.


Tuttavia poteva capire che un solo dito di quella mano sarebbe stato capace di annientare l'intera Regione del Mare Orientale.


Quelle due mani erano troppo terrificanti. Così spaventose che superavano le capacità di comprensione di Chu Feng. Il proprietario di quelle mani doveva essere ancora più terrificante e doveva essere in grado di distruggere il cielo e la terra.


In quell'istante Chu Feng, che non credeva nell'esistenza di un dio, per la prima volta fece una connessione tra quelle mani e una parola. Dio.


Che fossero le mani di un dio? Questa era la domanda che si stava facendo.


"Ovetto, lo vedi?!" Chiese frettolosamente ad Ovetto. Dato che condividevano la vista e l'udito, anche lo spirito doveva averlo osservato.


"Mm. Sembrano proprio vere." Il tono di Ovetto divenne stranamente serio. Non sembrava più scherzosa.


"Cosa significa? Non dirmi che l'illusione tra gli squarci è vera?" Chu Feng si spaventò ancora di più.


"Se siamo fortunati non causerà una calamità. Se sarà un disastro, non potremo sfuggirvi. È inutile preoccuparsi quando non puoi farci niente. Spero solo che indipendentemente dall'esito, non abbia a che fare con te." Dopodiché Ovetto non disse altro, come se anche la grande regina che non temeva nulla si fosse impaurita.
                                


                                



