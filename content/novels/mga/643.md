---
weight: 6430
title: Capitolo 643 – Scomparire
pubDate: 2024-06-18T09:13:16.415Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Ya Fei e Ya Zongyun videro le cento serve e il gruppo dei membri dell'Arcipelago Immortale della Condanna. Tutti loro avevano espressioni scioccate, spalancavano gli occhi con confusione e fissavano impauriti i due.


Ya Fei e Ya Zongyun scoprirono che il Mare di Sangue Immortale era sereno come al solito. Tutte le isole fluttuanti erano ancora illese e, nonostante lo squarcio nel cielo ci fosse ancora, le stelle erano rimaste.


Eppure i loro corpi erano bagnati, era l'odore dell'acqua di mare. Sembrava che fossero caduti nel Mare di Sangue Immortale e che fossero anche fradici di sudore, specialmente Ya Fei. In quell'istante non riusciva ancora a smettere di tremare.


"Cosa sta succedendo esattamente? Cos'è accaduto?" Chiese Ya Zongyun ad una persona al suo fianco.


"Lord Primo Immortale, questo..." La persona a cui era stata fatta la domanda mostrò un'espressione piena di paura. Sembrava che fosse accaduto qualcosa di ineffabile e non osava dire nulla.


"Dì la verità!" Sollecitò Ya Zongyun.


"Lord Primo Immortale, prima stavamo seguendo lei e Ya Fei, ma all'improvviso avete guardato il cielo con espressioni impaurite. La signorina Ya Fei ha perfino urlato ed è balzata tra le sue braccia."


"Dopodiché lei ha attivato una Formazione Spirit abbagliante. Era estremamente potente, qualcosa che non ho mai visto prima. Presto però l'ha disattivata ed è saltato nel Mare di Sangue Immortale."


"Vedendola entrare nel mare, la signorina Ya Fei l'ha seguita velocemente e l'ha sollevata. Non riuscivamo a capire a cosa vi riferiste dalla vostra conversazione." Rispose rispettosamente la persona.


In quell'istante Ya Fei e Ya Zongyun si scambiarono un'occhiata. Poi guardarono la folla. Vedendo tutti annuire per confermare le parole della persona, si accigliarono, sospirarono e poi dissero allo stesso tempo:"Che tutto ciò che è appena accaduto fosse solo la mia immaginazione?"


"Guardate! Lo squarcio si sta chiudendo!" Risuonò all'improvviso un grido in lontananza.


Quando alzarono la testa, in effetti scoprirono che la lacerazione nel cielo si stava riparando lentamente.


"Nonno, cosa facciamo?" Ya Fei non sapeva cosa fare, così poté solo chiedere aiuto a suo nonno.


Ya Zongyun prima asciugò il sudore dal viso di Ya Fei, poi le diede una pacca sulle spalle e mandò un messaggio telepatico:"Fei'er, prima dimmi di quella Xiao Yu'er."


Ya Fei non osò nascondere nulla. Gli disse direttamente della bambina e di Chu Feng. Naturalmente gli riferì anche dei conflitti accaduti tra di loro.


Dopo aver saputo tutto, Ya Zongyun mostrò un'espressione grave. Poi chiese:"Fei'er, credi che tutto ciò che è accaduto sia stato reale?"


"Mn. È così reale che non poteva essere più reale." Ya Fei annuì. In realtà anche adesso non poteva confermare se fosse dovuto tutto alla sua immaginazione.


"Figuriamoci te, anche io che sono uno Sciamano dal Mantello d'Oro non sono riuscito ad accorgermi che era un'illusione. Già questo indica quanto è potente."


"Non provocare più quel Wuqing, e ancora di più quella Xiao Yu'er. Tutte le persone collegate a loro non possono essere provocate." Disse Ya Zongyun.


"Nonno, che tutto ciò che è appena accaduto fosse falso? Devono passarla liscia solo perché eravamo in un'illusione?" Ya Fei era ancora riluttante.


"Sciocchina, sei ancora troppo giovane e non ti rendi conto della gravità della situazione. L'illusione di prima non era affatto debole, se l'avesse voluto, quella persona avrebbe potuto già ucciderci." Comunicò telepaticamente Ya Zongyun.


*gulp* Dopo aver sentito quelle parole, Ya Fei deglutì e tornò a sudare copiosamente.


Xiao Yu'er non doveva essere affatto una persona semplice. Se non altro lei e la persona che li aveva attaccati dovevano essere potenti.


In una situazione del genere, Ya Fei provò comunque paura, nonostante la sua riluttanza. Non ebbe altra scelta che rinunciare ad andare a cercare Chu Feng, la daoista Qiushui e gli altri per vendicarsi.


Dopodiché Ya Zongyun ordinò agli altri di non parlare di come avevano perso il controllo a causa dell'illusione e, naturalmente lui stesso e Ya Fei non avrebbero osato rivelare nulla.


Così il gruppo aggressivo che prima aveva intenzione di vendicarsi della Daoista Qiushui e di Chu Feng, fu costretto a tornare indietro scoraggiato.


Anche se era piuttosto imbarazzante, Ya Fei e Ya Zongyun non avevano altra scelta. Perfino Ya Zongyun, un Martial King, si sentiva ancora sotto pressione. Sapeva che quella bambina  era un'esistenza che non poteva provocare.


Ya Zongyun non poté trattenersi dall'alzare la testa e guardare il cielo. Vide lo squarcio che si stava richiudendo e aggrottò le sopracciglia. Continuava ad avere la sensazione che la lacerazione avesse qualche rapporto con ciò che gli era accaduto oggi.


Tuttavia non osò continuare a pensarci, non poteva immaginare che conseguenze ci sarebbero state se avesse offeso le persone che avevano qualche rapporto con lo squarcio nel cielo. Forse l'intera Regione del Mare Orientale sarebbe stata annientata a causa sua.


Allo stesso tempo Chu Feng tornò nell'isola fluttuante e, dopo aver detto a Jiang Wanshi della partenza di Xiao Yu'er, tornò nella sua stanza a riposare.


Non continuò ad osservare lo strappo nel cielo perché non era più dell'umore adatto per farlo. Dopo che Xiao Yu'er se n'era andata, per qualche motivo si sentiva un po' triste.


Inoltre sapeva anche che se lo squarcio avesse causato una catastrofe, non avrebbe potuto farci nulla. Quindi non si preoccupava al riguardo.


Così, come al solito, il cielo notturno fu di nuovo illuminato dal giorno il mattino dopo. Lo squarcio si era richiuso completamente ed era svanito nella notte.


Nonostante questo, non accadde nient'altro di strano nel Mare di Sangue Immortale, ma le persone stavano ancora aspettando che succedesse qualcosa perché non credevano che un'anomalia del genere non avrebbe causato qualche problema. Così tutti attendevano l'arrivo di un qualche evento scioccante, aspettandosi un bello spettacolo.


Nel frattempo Chu Feng e gli altri erano già partiti dal Mare di Sangue Immortale ed erano andati in un posto chiamato Picchi Nebbiosi.


Allo stesso tempo una persona si stava precipitando nelle profondità del Mare di Sangue Immortale.


Alla fine si fermò e, se uno si fosse avvicinato, avrebbe scorto il vecchio cieco che Chu Feng aveva incontrato non appena era entrato nel Mare di Sangue Immortale.


Al momento teneva un oggetto avvolto da tessuto nero. Dopo averlo stretto, mostrò un'espressione spaventata dicendo con un gemito silenzioso:"Com'è accaduto? Perché non sento la minima aura? È scomparso? Non è nel Mare di Sangue Immortale! Dov'è andato esattamente? Dov'è andato?!"
                                


                                



