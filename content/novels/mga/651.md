---
weight: 651
title: Capitolo 651 – Una piccola speranza di sopravvivere
pubDate: 2024-06-18T17:13:16.416Z
tags:
    - mga
---


<em>CAPITOLO SPONSORIZZATO ringraziamo Mahesvara98!
14 Capitoli in coda, 0/3
-Schadenfreude</em>


Fortunatamente, non importava quanto fosse feroce lo sguardo della signora Piaomiao, non poteva vedere il Fulmine Divino nel dantian di Chu Feng. Al massimo poteva scoprire che c'era un potere speciale nel suo sangue e questa caratteristica non avrebbe destato sospetti. Anzi, avrebbe dato la sensazione che fosse molto forte.


Questo perché era un potere che le persone ordinarie non possedevano. Inoltre non aveva effetti collaterali. Era qualcosa che apparteneva davvero a Chu Feng e sembrava che accompagnasse la sua crescita. Significava che il suo talento era estremamente alto!


Per quanto riguardava la signora Piaomiao, nonostante avesse capito che Chu Feng era diverso dagli altri, la sua espressione rimase tranquilla e impassibile. Chiese con calma:"Sei il discepolo di Qiu Canfeng?"


"Senior, sono Chu Feng e, come ha detto, sono il discepolo di Qiu Canfeng." Chu Feng porse i suoi rispetti.


"Perché non hai mostrato il tuo vero aspetto?" La signora Piaomiao aveva capito che Chu Feng indossava una maschera, ma pareva che non avesse scorto il suo vero aspetto.


"Senior, è il desiderio del mio maestro, tuttavia non oso nasconderle nulla." Mentre parlava, Chu Feng si tolse la maschera e rivelò il suo aspetto.


"Junior Wuqing, lei..." Dopo aver visto il vero aspetto di Chu Feng, la signora Piaomiaio rimase composta, Jiang Wanshi invece mostrò un'espressione sbalordita.


Nonostante il vero Chu Feng non potesse essere definito troppo bello in termini d'aspetto, traspariva un coraggio unico dal suo portamento. Guardandolo, era molto più piacevole all'occhio in confronto al suo travestimento. Dava anche la sensazione che avrebbe avuto grandi risultati in futuro.


Ciò che scioccò Jiang Wanshi tuttavia fu la vera età di Chu Feng. A giudicare dal suo aspetto, chiaramente non era nemmeno un adulto. Poteva essere descritto più accuratamente come un giovane.


Un giovane arrivato al Martial Lord realm. Era senza precedenti, questo fece esclamare involontariamente Jiang Wanshi che si chiese che livello avesse raggiunto il talento di Chu Feng.


"Nonostante tu non sia al picco della coltivazione, il tuo talento è abbastanza buono. Qiu Canfeng ha un ottimo occhio."


"La Terra degli Immortali dei Marchi Marziali si aprirà tra pochi giorni. Sei disposto ad entrarci?" Chiese la signora Piaomiao.


"Lo sono." Era una rara occasione, quindi non c'era motivo di rifiutare.


"Mettila in un posto sicuro. Quando la Terra degli Immortali dei Marchi Marziali si aprirà, non dovrai superare esami ed entrare direttamente. Inoltre in futuro potrai entrare nel mio Picco Nebbioso quando vorrai." Mentre parlava, la signora Piaomiao diede un distintivo a Chu Feng. Era un Distintivo Nebbioso.


"La ringrazio Senior." Nonostante avesse già un distintivo del genere, poterlo ottenere personalmente dalla signora Piaomaio era ancora un tipo di onore.


"Wanshi, quanti anni hai?" La signora Piaomiao guardò Jiang Wanshi.


"Ho ventidue anni." Rispose rispettosamente la giovane.


"Mm. A giudicare dal tuo talento, tra sei anni non dovresti avere problemi nell'entrare nella Terra degli Immortali dei Marchi Marziali. Tuttavia per avere successo dovrai continuare a lavorare duramente. Non portare disonore al nome della tua maestra." Disse la signora Piaomiao.


"Wanshi lavorerà sicuramente molto più duramente."


Nonostante Jiang Wanshi stesse sorridendo, Chu Feng capì che si stava sentendo sotto pressione.


La signora Piaomiao aveva assegnato a Chu Feng un distintivo durante il loro primo incontro, tuttavia Jiang Wanshi, la discepola più orgogliosa di Qiushui Fuyan, doveva ancora ottenerlo nonostante fosse entrata qui così spesso. Significava che la signora Piaomiao doveva ancora darle la sua approvazione.


"Qiushui, ora me ne andrò. Parla a Chu Feng della questione di quella bambina." Dopo aver detto questo, la signora Piaomiao scomparve. Non entrò nemmeno nella stanza.


Dopodiché Qiushui Fuyan portò Jiang Wanshi nel palazzo di Chu Feng, e solo dopo aver chiuso la porta disse ai due:"La personalità della signora Piaomiao è così, ma ha una buona natura. Non badateci."


Chu Feng sorrise lievemente. Ognuno aveva la sua personalità. Alcuni sembravano molto gentili in superficie, ma in realtà avevano un cuore velenoso. Chi era virtuoso e retto all'esterno, avrebbe potuto commettere ogni sorta di azioni orribile.


Tuttavia alcune persone non erano affabili e davano un'impressione fredda, eppure avrebbero salvato le persone nei guai. Pensava che la signora Piaomiao fosse una persona del genere. Quindi non ci badò e chiese:"Senior Qiushui, la bambina a cui si riferiva era Yan Ruyu?"


Dopo aver sentito queste parole, Qiushui Fuyan mostrò un'espressione un po' strana. Poi aggiunse con un sorriso. "Sei molto intelligente. La signora Piaomiao ha già visitato Yan Ruyu e non solo è nelle sue mani, ha trascorso tutta la notte cercando di esorcizzare il demone nel suo corpo. Purtroppo non è facile da esorcizzare."


"Ho sentito che probabilmente proviene dall'Antica Era e inizialmente era in uno stato informe, tuttavia Yan Ruyu dovrebbe aver coltivato qualche tecnica speciale, così ha fatto rinascere quel demone informe nel suo corpo."


"Sì. Yan Ruyu ha coltivato una Misteriosa Tecnica Proibita un tempo. È possibile che il demone che occupa il suo corpo resusciti usandola?" Chiese scioccato Chu Feng.


"Molto probabilmente. Nonostante sembri incredibile, da ciò che ha detto la signora Piaomiao, in effetti c'era un demone malvagio del genere nell'Antica Era che usava questi metodi per resuscitare."


"Tuttavia può resuscitare solo nel corpo di una persona che ha coltivato quella tecnica. Quindi, da quando ha coltivato la tecnica, è già entrato nel suo corpo."


"Da ciò che ha detto, questo demone probabilmente è sempre stato un parassita nel suo corpo. È cresciuto consumandola gradualmente. Poi, al momento giusto, si sarebbe impossessato del corpo di Yan Ruyu resuscitando completamente."


"Tuttavia al momento c'è una situazione particolare. Molto probabilmente è accaduto qualche incidente che ha reso il demone incapace di continuare a nascondersi e, inevitabilmente, è dovuto apparire. Per questo Yan Ruyu è ancora cosciente e il demone sta ancora lottando per impossessarsi del suo corpo."


"E penso che la persona che ha causato questo incidente sia tu, vero?" Chiese Qiushui Fuyan.


"Probabilmente sono io." Annuì imbarazzato Chu Feng.


"Ah tu..." Vedendolo annuire, Qiushui Fuyan mostrò un lieve sorriso. Era come se sapesse cos'era successo.


Tuttavia non lo biasimò, né rivelò tutto. Disse:"Nonostante tu abbia sbagliato, non devi biasimarti perché se non fosse stato per te, Yan Ruyu sarebbe andata incontro alla morte."
                                



