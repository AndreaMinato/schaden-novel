---
weight: 6540
title: Capitolo 654 – La Mappa dell'Imprevedibilità
pubDate: 2024-06-18T20:13:16.416Z
tags:
    - mga
---


<em>Capitolo regolare,
12 Capitoli in coda, 0/3
-Schadenfreude</em>


"Eheh, non è niente, non è niente. Mi ero travestita apposta, quindi naturalmente non potevate riconoscermi. Se lo aveste fatto, allora come avrei potuto continuare a causare guai?" Chun Wu sorrise maliziosamente. Dopo aver messo da parte il distintivo che aveva chiesto a Chu Feng disse:"Junior Wuqing, ha memorizzato l'aspetto del Loto Immortale dei Marchi Marziali?"


"Sì. Se lo vedrò lo riconoscerò sicuramente." Chu Feng annuì.


"Allora andiamocene da qui. Ti porterò a vedere le mie tre compagne. La mia compagna più grande ha portato qualcosa di molto divertente dalla mia maestra oggi!" Mentre parlava, Chun Wu stese la mano e afferrò Chu Feng per poi iniziare a correre verso un altro palazzo.


"Compagna più grande? Senior Chun Wu, la signora Piaomiao non ha accettato solo quattro discepole? Da dove proviene la compagna più grande?" Chiese Chu Feng con fare confuso.


"Sì, sono quattro discepole!" Chun Wu prima annuì, poi capì. Così disse con un sorriso brillante:"Aaah, ho capito. Pensi che dato che i nostri cognomi ripercorrono le quattro stagioni, allora io sarei la più grande e di conseguenza non dovrei avere una compagna più grande. Per questo non hai capito, vero?"


"Mm." Chu Feng annuì.


"Ti dirò la verità. Ciò che hai saputo proveniva da dicerie di persone che non sapevano nulla e che stavano facendo ipotesi a caso. Tra noi quattro sorelle, Xia Yu è la maggiore, Dong Xue è la più grande dopo di lei, poi c'è Qiu Zhu e io la più piccola, nonostante sia la discepola più anziana agli occhi degli estranei."


"Ho solo ventidue anni. Come semprerei la più anziana?" Chun Wu mise il broncio, la sua espressione era adorabile e attraente.


La discepola ufficiale della signora Piaomiao superava completamente l'immaginazione di Chu Feng. In origine pensava che un'allieva di una maestra del genere sarebbe stata sicuramente arrogante, non si aspettava invece che sarebbe stata dispettosa e tenera. In realtà sarebbe più accurato definirla una ragazza. Comunque, a Chu Feng piaceva il suo atteggiamento.


I due arrivarono ad un palazzo non molto spazioso, ma ordinato. Al centro c'era un tavolo fatto di giada e attorno sedevano cinque uomini e tre donne.


I cinque avevano un aspetto maestoso e una forza straordinaria. Quattro di loro erano al terzo livello del Martial Lord realm e uno vigoroso era al quarto livello.


In confronto a quei cinque, le tre donne erano ancora più sbalorditive. Due erano al quarto livello mentre una al quinto. Ovviamente era la persona più potente che Chu Feng avesse percepito all'esterno del palazzo.


Tralasciando la forza, il loro aspetto era ancora più angelico. Potevano essere definite delle bellezze sbalorditive, specialmente la donna con la coltivazione al quinto livello. Nonostante in termini di lineamenti non fosse necessariamente più bella di Chun Wu, il suo portamento unico la rendeva ancora più splendida. Era proprio questo comportamento però che dava una sensazione di distanza.


Sia per forza che per bellezza in effetti era superiore alle altre due, inclusa Chun Wu. Così, senza nemmeno pensarci, Chu Feng capì subito chi era. Senza dubbio doveva essere la bellezza che era diventata famosa in tutta la Regione del Mare Orientale, Qiu Zhu.


"Senior Xia Yu, Senior Dong Xue, Senior Qiu Zhu, guardate chi ho portato!" Ridacchiò Chun Wu dopo essere entrata nel palazzo.


Dopo che lo guardarono, mostrarono varie espressioni sorprese e scioccate. Specialmente Senior Xia Yu. Mostrò un'espressione severa e gridò freddamente:"Xiao Wu, gli uomini e le donne non si devono toccare l'un l'altra. Lo stai trascinando gridando qua e là, dove sono finite le tue buone maniere?"


"Ehi, Senior Xia Yu, non ho mai trascinato nessuno..." Vedendo questo, Chun Wu lasciò frettolosamente la presa da Chu Feng. Poi sorrise in modo adorabile, indicò il giovane e disse:"Questo è Wuqing, è venuto insieme a Senior Qiushui della Terrazza Xuanyuan. La maestra gli ha dato un Distintivo Nebbioso, quindi può entrare nel Regno degli Immortali dei Marchi Marziali con noi."


"Oh?" Sentendo queste parole, gli sguardi di tutti cambiarono nuovamente e rivalutarono Chu Feng. Tuttavia quando notarono la coltivazione del giovane, mostrarono delusione.


Chu Feng indossava una maschera. Anche i suoi occhi potevano essere nascosti e, dato che non potevano vederli, naturalmente non potevano vedere i tre fulmini condensati nelle sue pupille. Quindi non potevano notare che Chu Feng era arrivato al suo attuale livello di coltivazione grazie ad un potere speciale. Di conseguenza tutti avevano pensato che fosse estremamente ordinario. Se non altro non poteva essere nemmeno paragonato a loro, quindi non lo considerarono nemmeno.


Quindi Xia Yu, Qiu Zhu e Dong Xue non si rivolsero a Chu Feng e si girarono. Per quanto riguardava i cinque uomini, porsero i loro saluti a Chun Wu con espressioni adulanti. Nessuno prestò attenzione a Chu Feng.


Si era già abituato ad una situazione del genere. In questo mondo il forte regnava supremo. Agli occhi degli esperti, le persone deboli non erano degni di diventare loro amiche. Specialmente per questi geni, erano proprio così.


Quindi Chu Feng non li biasimò. Dopotutto era una normale reazione umana. Se Chun Wu non l'avesse incontrato prima, forse avrebbe mostrato lo stesso atteggiamento sdegnoso.


"Senior Xia Yu, non hai detto che hai qualcosa di divertente? Presto tiralo fuori!" Chun Wu si avvicinò balzando e tirò Xia Yu per la manica con impazienza.


"Ragazza, sai solo come giocare. Ecco, tieni." Xia Yu indicò una pagina bianca sul tavolo.


"Cos'è?" Chun Wu batté gli occhi e la guardò con curiosità.


"Questa è la Mappa dell'Imprevedibilità. È il tesoro della nostra maestra e aiuta molto gli Sciamani."


"Oggi mi ha dato questa mappa per farci giocare tutti." Spiegò Xia Yu.


"Oh? Cosa c'è di speciale in questa mappa?" Continuò a chiedere Chun Wu.


"È così speciale che supera la tua immaginazione." Rispose con compiacimento Xia Yu, poi con un pensiero riversò un filo di Potere Spirit nella carta bianca.


*hmm*


La mappa cambiò all'istante. Apparirono dei segni e ben presto formò il dipinto di un paesaggio. Allo stesso tempo comparve una fila di parole. C'era scritto:"Quante cascate ci sono in questo dipinto?"


"Quante cascate? Cosa significa?" Continuò a chiedere Chun Wu.


"Ci sono cascate nascoste in questo dipinto e ognuna è più difficile da trovare della precedente. Solo potenti Sciamani possono vederle.


"Dopo averle viste, puoi usare il dito per scrivere la tua risposta. Se è corretta, allora otterrai un potere speciale che rafforzerà il tuo Potere Spirit. Se è sbagliata otterrai comunque un effetto speciale, ma non lo rafforzerà, diminuirà il tuo Potere Spirit." Spiegò Xia Yu.


"È così interessante?" Dopo aver sentito la spiegazione di Xia Yu, Chun Wu diventò così contenta da danzare sul posto. Iniziò a guardarla con cautela ad occhi spalancati.


Allo stesso tempo quasi tutti si avvicinarono, esaminando nel dettaglio la cosiddetta Mappa dell'Imprevedibilità.
                                


                                



