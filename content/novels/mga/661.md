---
weight: 6610
title: Capitolo 661 – Causare Guai
pubDate: 2024-06-19T03:13:16.417Z
tags:
    - mga
---


<em>CAPITOLO SPONSORIZZATO ringraziamo Mahesvara98!
6 Capitoli in coda, 0/3
-Schadenfreude</em>
 
"Ci sono sessanta distintivi. La maggior parte dei più grandi geni che non hanno raggiunto l'età di trent'anni hanno ricevuto l'invito."
 
"Tuttavia, quasi metà dei distintivi sono stati mandati all'Arcipelago Immortale della Condanna. È inevitabile perché ci sono molti geni lì. Dopotutto sono i sovrani della Regione del Mare Orientale." Spiegò con un sorriso Chun Wu.
 
Dopo aver sentito quella risposta, Chu Feng non poté non aggrottare le sopracciglia. Il numero di geni nell'arcipelago comprendeva la metà dell'intera Regione del Mare Orientale. Questo suggeriva quanto era formidabile.
 
Non osava strafare ora, ma quando la loro generazione sarebbe cresciuta, l'Arcipelago Immortale della Condanna allora sarebbe stata imbattibile, a meno che tutte le organizzazioni della Regione del Mare Orientale si fossero coalizzate.
 
"Tuttavia quei tipi dell'Arcipelago Immortale della Condanna sono troppo importanti. Fino ad ora nessuno è venuto nel Picco Nebbioso. Sono sicura che arriveranno quando finiranno i controlli e quando il Regno Immortale dei Marchi Marziali aprirà ufficialmente." Aggiunse Chun Wu con un po' di disgusto. Era evidente che non gradisse l'Arcipelago Immortale della Condanna.
 
"Quando inizieranno i controlli e quanti posti ci sono?" Chiese Chu Feng.
 
"I controlli inizieranno domani e, dopo due giorni, saranno scelte quaranta persone dato che possono entrare solo cento coltivatori ogni volta. A giudicare dai calcoli precedenti, il Regno Immortale dei Marchi Marziali si aprirà automaticamente il giorno dopo la conclusione degli esami."
 
"Tuttavia ci sono oltre mille persone che non hanno ricevuto un Distintivo Nebbioso, eppure devono ancora arrivare al Picco Nebbioso. Alla fine però quelli che possono rimanere devono essere almeno Martial Lord. Quindi credo che stavolta bisognerà essere almeno al secondo livello del Martial Lord realm per entrare." Spiegò nel dettaglio Chun Wu, poi aggiunse velocemente. "Ma junior Wuqing è un'eccezione. Ho visto personalmente come ha sconfitto un Martial Lord di secondo livello! Eheh.”


A giudicare dal sogghigno di Chun Wu, Chu Feng chiese con curiosità:”Cos’è successo a quelle persone che ti hanno attaccato in passato?”


“Eheh, è un segreto.” Chun Wu si sfregò il naso e poi sorrise compiaciuta.


Nonostante non avesse detto nulla, Chu Feng aveva già capito la risposta. A giudicare dalla personalità della giovane, le persone che l’avevano attaccata dovevano essere stati vittima di una qualche vendetta, eppure non avevano alcun indizio.


“Junior Wuqing.” Proprio in quel momento risuonò una voce familiare. Era Jiang Wanshi.


“Oh? È junior Jiang. Da quanto tempo. Mi è mancata! Giusto, perché Senior Qiushui non è qui con lei? Mi manca anche lei.” Chun Wu si fece avanti e la salutò.


Un entusiasmo così affabile fece ripensare a come Chun Wu e Jiang Wanshi avevano discusso al di fuori del Picco Nebbioso. Per questo Chu Feng sapeva che a Chun Wu non piaceva Jiang Wanshi. Era soltanto una facciata.


“Senior Chun Wu, Senior Piaomiao ha chiamato la mia maestra, quindi probabilmente oggi non verrà. Anche se lo farà, si presenterà dopo.


“Inoltre Senior Piaomiao mi ha anche detto di informare gli altri Senior che aveva una questione improvvisa di cui occuparsi e che non avrebbe partecipato al banchetto di oggi. Vuole che i membri della vecchia generazione la aiutino a dare il benvenuto agli altri.”


Jiang Wanshi riconobbe all’istante Chun Wu. In termini d’età, forse Chun Wu non era più grande di Jiang Wanshi, ma trattava comunque Chun Wu con rispetto. Si poteva dire anche con timore.


E quando la vide comportarsi così, Chu Feng sorrise lievemente. Pensò:’<em>Mi chiedo che faccia farebbe Jiang Wanshi se sapesse che quella donna sporca che l’aveva insultata prima era Chun Wu.</em>’


“Ahh, la maestra non è davvero affidabile, ma corrisponde al suo stile. Tuttavia questo è un po’ ingiusto nei confronti delle persone che hanno aspettato qui e speravano di vederla ricordare dei vecchi tempi.” Chun Wu sorrise e, con uno sguardo compassionevole, guardò gli esperti che si stavano salutando l’un l’altro.


Chiaramente Xia Yu era abituata ad evenienze del genere e inoltre aveva la possibilità di risolvere quel problema.


Con il suo tono mellifluo disse alla folla che la signora Piaomiao non sarebbe venuta. In effetti ottenne il perdono della folla e quindi il banchetto iniziò ufficialmente.


“Signorina Xia Yu, in quanto guardiana del Picco Nebbioso, la signora Piaomiao aveva alcuni requisiti per distribuire i Distintivi Nebbiosi o li concede a chi vuole?” Chiese con un sorriso il maestro di Zhu Tianming, il capo del tempio Wuya.


“Senior Wuya, esistono alcuni requisiti. Coloro che ricevono Distintivi Nebbiosi sono tutti persone che li rispettano.” Rispose con un lieve sorriso Xia Yu.


“Oh? Strano. Il mio discepolo Zhu Diguang è un Martial Lord di secondo livello. Non ha ricevuto un Distintivo Nebbioso, quindi pensavo che solo i guerrieri al terzo livello potessero ottenerlo.”


“Tuttavia ho sentito che c’è un giovane al primo livello del Martial Lord realm che l’ha ricevuto. Per questo pensavo che la signora Piaomiao concedesse i Distintivi Nebbiosi secondo i suoi interessi personali senza alcuna restrizione.” Disse sorridendo il capo del tempio Wuya.


“Oh? Davvero? Capo del tempio Wuya, non parli in modo indiscreto! La signora Piaomiao ha sempre gestito la questione con giustizia. Come può fare una cosa del genere?”


“Sì! Nonostante il mio discepolo non sia un genio, ha comunque una coltivazione al secondo livello del Martial Lord realm! La signora Piaomiao avrebbe dovuto dargli un Distintivo Nebbioso, eppure non l’ha fatto. Non significa che gestisce con giustizia la situazione? Che ne pensate?”


“Sì sì sì! Allora tutti i discepoli qui dovrebbero ottenerne uno.”


“Capo del tempio Wuya, le sue parole sono un insulto per la signora Piaomiao! Nonostante ci sia un ottimo rapporto tra noi, se continua a parlare così della signora Piaomiao, non ci biasimi se saremo scortesi.”


Dopo che il capo del tempio Wuya parlò, suscitò un grande clamore. Molti iniziarono a rispondergli. Alcuni erano perfino infuriati. Da questo era evidente quanto fosse rilevante per loro la signora Piaomiao.


Coloro che sapevano la verità però, Xia Yu, Qiu Zhu e gli altri, si accigliarono. Questo perché sapevano che stava cercando di causare guai. Non solo voleva mettere in difficoltà Chu Feng, voleva anche che le persone iniziassero ad avere dubbi nei confronti della signora Piaomiao.


“Ohoh, calmatevi tutti per favore. Come oserei insultarla? Ma ho sentito davvero che c’è un giovane al primo livello del Martial Lord realm che ha ricevuto un Distintivo Nebbioso. Non ha avuto bisogno di superare controlli e potrà accedere direttamente alla Terra Immortale dei Marchi Marziali.”


“Logicamente, in quanto guardiana del Picco Nebbioso, ciò che dice la signora PIaomiao è legge qui. Non possiamo dubitare di lei.”


“Quindi stavo solo chiedendo se questa concessione fosse a causa di una richiesta speciale o per un capriccio della signora. Non intendevo fare alcun male.” Il capo del tempio Wuya sorrise lievemente e guardò Chu Feng.
                                


                                



