---
weight: 6620
title: Capitolo 662 – Rispondere alle Provocazioni
pubDate: 2024-06-19T04:13:16.417Z
tags:
    - mga
---


<em>CAPITOLO SPONSORIZZATO ringraziamo Mahesvara98!
5 Capitoli in coda, 0/3
-Schadenfreude</em>


*bang* Proprio in quel momento risuonò un'esplosione. Una persona si alzò di scatto indicò il capo del tempio Wuya.


"Non mi importa delle dicerie, ma se osa sospettare di nuovo della signora Piaomiao, non biasimarmi se non sarò più cortese!" Era un vecchio alto dalla costituzione robusta. La sua espressione era piena di sete di giustizia. Si era infuriato così tanto che stava tremando, sembrava che stesse per attaccare il capo del tempio Wuya.


"Signor Zhao, so che prova un grande rispetto nei confronti della signora Piaomiao, ma questo vale anche per me."


"Solo che non era una diceria, né una menzogna. Tutto ciò che ho detto è vero. Se non mi credete potete chiedere alle quattro discepole della signora Piaomiao. Signorina Xia Yu, cos'ha da dire in merito?" Disse sorridendo il capo del tempio Wuya.


Tutti puntarono gli sguardi verso la discepola.


Xia Yu fece una smorfia. Era infuriata con il capo del tempio Wuya, ma non poteva farci nulla visto che era un membro della vecchia generazione. Non sapeva cosa fare, dato che non poteva attaccarlo verbalmente di fronte a così tanti altri anziani esperti.


"Esatto. La maestra ha davvero dato a junior Wuqing un Distintivo Nebbioso, ma si sbaglia. Anche se è un Martial Lord di primo livello, ha assolutamente i requisiti per entrare nella Terra Immortale dei Marchi Marziali." Proprio in quel momento Chun Wu si fece avanti e indicò Wuqing accanto a lei.


"È successo davvero? Come può essere?"


"Sì! Anche i Martial Lord di secondo livello devono essere esaminati. Come può un Martial Lord di primo livello ottenere un Distintivo Nebbioso?"


Nel banchetto si scatenò del trambusto. Molti espressero sorpresa al riguardo, ma si limitarono a questo. Nessuno osò mostrare scontento nei confronti della signora Piaomiao. Così lo diressero verso Wuqing.


"Signorina Chun Wu, hai detto che ha i requisiti per entrare nella Terra Immortale dei Marchi Marziali. Tuttavia come può essere dimostrato?" In effetti alcuni iniziarono a fare domande.


Dopotutto avevano in effetti qualche rapporto con la signora Piaomiao e, in termini di coltivazione, i loro discepoli erano più forti di Chu Feng. Per questo provavano un po' di amarezza.


"Prova? L'invito della mia maestra ha dimostrato tutto. Sta sospettando della decisione della mia maestra?" Disse con ferocia Chun Wu, il suo tono era autoritario.


Forse se fosse di fronte a suoi coetanei, il suo atteggiamento sarebbe stato efficace, ora però era davanti a dei membri della vecchia generazione. Naturalmente coloro che avevano qualche rapporto con la sua maestra non avrebbero temuto Chun Wu.


"Ha proprio ragione. I discepoli di una grande maestra non possono che essere formidabili, uh? Forse il ragazzo ha ricevuto un trattamento speciale a causa dell'eccezionalità del suo maestro?" Disse qualcuno con ironia.


"Umpf. Un maestro eccezionale? Chi di noi non ha un certo prestigio? In base a cosa riceve un trattamento diverso?" In effetti qualcuno ne fu scontento.


"Esatto. Hai detto che il suo maestro è potente, quindi lascia che ti chieda questo: che sorta di figura divina è il suo maestro da poter renderlo un'eccezione e dargli un trattamento così speciale?" Chiese con un sorriso il capo del tempio Wuya.


"Questo..." Perfino Chun Wu non seppe cosa rispondere. Poté solo gettare un'occhiata verso di lui e, immediatamente, il giovane attirò gli sguardi di tutti gli ospiti del banchetto.


Chu Feng rimase calmo e composto. Si alzò, scorse con lo sguardo la folla e disse con un lieve sorriso:"Non è opportuno rivelare il nome del mio maestro e, ad essere sincero, alcune persone qui non sono degne nemmeno di sentire il suo grande nome. Perché non possono essere paragonate a lui."


"Tuttavia posso rispondere ai vostri sospetti."


"Rispondere? Come faresti?" Chiese con un sogghigno il capo del tempio Wuya.


"Ha fatto così tanti discorsi inutili, ha fatto così tante domande, ma non è solo perché voleva dire a tutti che non sono degno di entrare nella Terra Immortale dei Marchi Marziali? Ma vorrei fare anche io delle domande. Crede che i suoi discepoli siano degni di entrarci?" Chiese con un sorriso Chu Feng.


"Umpf. Tianming è un Martial Lord di terzo livello e ha già ricevuto il Distintivo Nebbioso. Dimmelo tu: ne è degno o no?"


"Per quanto riguarda Diguang, è di secondo livello. A giudicare dalla sua coltivazione, anche se non ha ricevuto un Distintivo Nebbioso, può superare facilmente i controlli." Disse con molta sicurezza il capo del tempio Wuya.


"Mm. Senior Zhu Tianming in effetti è forte, specialmente per quanto riguarda le sue tecniche di Formazione Spirit. Sono davvero impressionanti."


"Prima eravamo nel Palazzo della Pace del Cuore, con tutte e quattro le senior, Chun Wu, Xia Yu, Dong Xue e Qiu Zhu, cercavamo di decifrare uno dei tesori inestimabili di Senior Piaomiao."


"Non solo Zhu Tianming ha aiutato le altre senior ad ottenerne benefici, ha anche danneggiato il Potere Spirit di Qiu Zhu rendendo l'effetto quasi permanente. Esprimo la mia ammirazione nei confronti di abilità del genere e mi sento inferiore." Chu Feng sogghignò freddamente. In superficie sembrava lo stesse lodando, ma in realtà lo stava ridicolizzando.


"Sì! Il signor Zhu è davvero impressionante, come ci si aspetta dal discepolo più potente di senior Wuya. In termini di tecniche di Formazioni Spirit ha ricevuto... la sua sensazionale eredità."


"Se junior Wuqing non avesse usato una potente tecnica di Formazione Spirit per decifrare il tesoro della mia maestra, aiutando la mia senior Qiu Zhu a recuperare il suo potere, allora grazie al signor Zhu il suo potere Spirit sarebbe rimasto danneggiato per sempre, interrompendo i suoi progressi." Sentendo queste parole, Chun Wu mostrò un sorriso falso e gettò olio sul fuoco, allo stesso tempo umiliò Zhu Tianming.


"Tu..." Sentendo queste parole, il viso del capo del tempio Wuya diventò verde. Non si sarebbe mai aspettato che Chu Feng avrebbe parlato di questa questione. Dopotutto le sue tecniche di Formazione Spirit erano famose nella Regione del Mare Orientale. Era diventato uno Sciamano dal Mantello d'Oro al picco del Martial Lord realm; questo già suggeriva quanto fossero potenti le sue tecniche.


Eppure oggi le azioni di Zhu Tianming nel Palazzo della Pace del Cuore avevano umiliato il suo maestro e lui stesso.


"Cosa? È successo davvero qualcosa del genere? Il capo del tempio Wuya non aveva delle tecniche di Formazione Spirit estremamente potenti e non era un genio in quanto a formazioni? Come ha potuto fare un errore così enorme e rischiare di distruggere il futuro della signorina Qiu Zhu?"


"Sì! È incredibile! Mi chiedo se sia vero... Se fosse vero non significa che questo ragazzo di nome Wuqing è molto potente? Se non altro in termini di tecniche di Formazione Spirit ha già superato il discepolo del capo del tempio Wuya?" In effetti le parole di Chu Feng e Chun Wu scioccarono la folla. Tutti si scambiarono occhiate tra di loro. Non avrebbero mai pensato che le abilità di Chu Feng fossero di così alto livello.


"È vero. Il mio discepolo, Gao Xiong, l'ha visto personalmente. Può verificarlo."


"In effetti, a causa di un errore, Zhu Tianming ha danneggiato il Potere Spirit della signorina Qiu Zhu. Se Wuqing non avesse usato le sue tecniche di Formazione Spirit per salvarla, chissà cosa sarebbe accaduto."


 "Dopotutto la signorina Qiu Zhu è un genio di prima categoria. Se le accadesse qualcosa sarebbe una perdita per tutta la Regione del Mare Orientale." Proprio in quel momento la vecchia Wugong sorprendentemente si alzò e parlò per Chu Feng.
                                


                                



