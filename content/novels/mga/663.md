---
weight: 6630
title: Capitolo 663 – Prezzo
pubDate: 2024-06-19T05:13:16.417Z
tags:
    - mga
---


<em>CAPITOLO SPONSORIZZATO ringraziamo Mahesvara98!
4 Capitoli in coda, 0/3
-Schadenfreude</em>


"Allora è vero?"


"Cielo! È così pericoloso! Se fosse successo qualcosa di brutto alla signorina Qiu Zhu la signora Piaomiao si sarebbe infuriata sicuramente."


"Sì! capo del tempio Wuya, dovrebbe davvero ringraziare questo Wuqing. Se non avesse annullato i danni di oggi, temo che il suo discepolo sarebbe andato incontro ad un disastro." Dopo aver sentito le parole della vecchia Wugong, tutti guardarono Chu Feng in modo diverso. Alcuni sollecitarono perfino il capo del tempio Wuya a mostrare gratitudine nei confronti di Chu Feng.


"Pensavo che le tecniche di Formazione Spirit del capo del tempio Wuya fossero già molto sbalorditive, ma sembra che il maestro di Wuqing sia ancora più potente. Altrimenti non avrebbe familiarità con una tecnica così straordinaria." Alcuni iniziarono perfino a lodare Chu Feng e a diminuire il prestigio del capo del tempio Wuya.


Un cambiamento così drastico rese l'uomo ancora più scontento. All'inizio voleva mettere in difficoltà Chu Feng per sfogare la rabbia del suo discepolo, ma non si sarebbe mai immaginato che sarebbe finito in una situazione così imbarazzante.


Così strinse i denti per la furia. Ignorando le reazioni della folla, indicò Chu Feng e sbuffò freddamente:"E anche se avessi tecniche di Formazione Spirit potenti? I controlli riguardo la coltivazione, non le tecniche. Credi che avresti potuto superare l'esame grazie alle tue tecniche di Formazione Spirit?"


"Ohoh. Strano, non credevo che lei, in quanto Sciamano, sottovalutasse così tanto gli Sciamani!" Chu Feng scosse la testa sorridendo. Tuttavia era evidente che lo stesse deridendo.


"Sì! Che dire degli Sciamani? Gli Sciamani sono draghi tra gli uomini e il loro Potere Spirit è donato dal cielo. Sono senza dubbio superiori a coltivatori che ne sono privi."


"Esatto. Potenti Sciamani non hanno problemi nell'evocare Spiriti formidabili forse anche più potenti di loro. Nelle leggende i potenti Sciamani erano capaci di evocare un esercito di spiriti e da soli potevano affrontare un esercito di diverse decine di migliaia di coltivatori. Come può una forza combattiva del genere essere paragonata ad un normale guerriero?"


C'erano molti Sciamani qui, quindi le parole di Chu Feng avevano fatto colpo su molte persone. Ancora una volta mise alle strette il capo del tempio Wuya.


"Non fraintendete. Non sto sottovalutando gli Sciamani, come potrei non sapere quanto sono potenti?"


"Tuttavia, la forza di uno Sciamano è correlata con la sua coltivazione. Non credo che questo Wuqing potrebbe sconfiggere guerrieri dal livello superiore al suo.


"Se non avesse ottenuto un Distintivo Nebbioso, oserei dire che non potrebbe superare i controlli e ottenere il diritto di entrare nella Terra Immortale dei Marchi Marziali." Anche il capo del tempio Wuya si sentì sotto pressione di fronte alle proteste della folla, tuttavia continuò ad insistere.


"Bene. Dato che il capo del tempio Wuya dubita di me così tanto, posso fornirle una prova." Disse Chu Feng. Poi lanciò il suo Distintivo Nebbioso sul tavolo del banchetto.


"Combatterò contro il discepolo del capo del tempio Wuya, Zhu Diguang. Se perderò sono disposto a rinunciare a questo Distintivo Nebbioso e a non partecipare agli esami di domani. Lascerò il Picco Nebbioso oggi e non entrerò nella Terra Immortale dei Marchi Marziali.


"Tuttavia se vincerò spero che Senior Zhu Diguang possa fare la stessa decisione, di non partecipare agli esami di domani e a rinunciare alla possibilità di entrare nella Terra Immortale."


"Questo è il prezzo che pagherai visto che il tuo maestro ha sospettato che non abbia i requisiti per entrare nella Terra Immortale dei Marchi Marziali." Disse Chu Feng a Zhu Diguang.


"Uuuh..." Queste parole destarono subito trambusto. Tutti guardarono Chu Feng con espressioni piene di emozioni contrastanti. Non avrebbero mai pensato che il giovane avrebbe avuto un tale coraggio, ma solo questa audacia cambiò l'impressione che avevano di lui.


Questo valeva particolarmente per Xia Yu, Dong Xue e Qiu Zhu. Avevano già visto Chu Feng e la sua forza, e ora iniziarono ad ammirarlo per come aveva ribaltato la situazione, umiliando perfino una figura come il capo del tempio Wuya. Anche se l'attuale coltivazione di Chu Feng era di gran lunga inferiore alla loro, capirono che non era una persona semplice come sembrava. Se non altro nemmeno loro avevano un portamento simile.


"Junior Wuqing, non essere imprudente! Se non puoi entrare nella Terra Immortale dei Marchi Marziali chi salvera la signorina Yan Ruyu?" L'espressione di Jiang Wanshi cambiò drasticamente. Tirò con discrezione la manica di Chu Feng e gli consigliò telepaticamente di non essere avventato.


Tuttavia Chu Feng non le prestò attenzione e continuò a chiedere:"Cosa? Non osi farlo?!"


"DIGUANG!" In quell'istante il capo del tempio Wuya si infuriò. Non ebbe altra scelta se non rimproverare il suo discepolo che era rimasto fermo e fissare con sguardo vacuo la scena.


Questo perché Chu Feng non stava provocando Zhu Diguang, ma il capo del tempio Wuya. Se Zhu Diguang avesse rifiutato, avrebbe fatto perdere la faccia al suo maestro.


"Eh..."


Solo dopo aver sentito quel grido si riprese. A dire la verità era un po' spaventato. Dopotutto aveva sentito che Chu Feng aveva dei metodi speciali che gli avevano permesso di risolvere la Mappa dell'Imprevedibilità che il suo fratello maggiore non era riuscito a risolvere. Quindi pensava che Chu Feng non fosse una persona semplice come sembrava. Se non altro era diverso da un normale Martial Lord di primo livello.


Se avesse potuto scegliere, avrebbe rifiutato. Tuttavia non osò ritirarsi visto che era stato minacciato dal suo maestro. Così si fece forza e disse:"Se vuoi combattere, allora combattiamo! Come potrei avere paura di te?"


*whoosh* Immediatamente dopo aver finito di parlare, una raffica si sollevò dalla posizione di Chu Feng, il giovane era scomparso. Era a mezz'aria e indicò Zhu Diguang dicendo:"Buon incontro allora."


"Umpf." Anche se Zhu Diguang non era sicuro delle sue possibilità, decise comunque di mettercela tutta. Dopo uno sbuffo spiccò il volo.


Allo stesso tempo non solo emanò la sua aura, ma attivò anche una potentissima tecnica marziale.


*huu huu huu*


La tecnica marziale formò delle sfere infuocate. Il fuoco divampò mentre sfrecciava nel cielo notturno, sembrava una pioggia di meteore. Non solo era appariscente, aveva anche un potere straordinario e terrificante.


"Tecniche così potenti... Può davvero usare una tecnica marziale così in una situazione del genere. Come previsto da uno dei discepoli più potenti del capo del tempio Wuya." Vedendo questa tecnica, le persone della stessa generazione iniziarono a lodarla. Perfino gli esperti più anziani annuirono lievemente.


Tuttavia in confronto agli ospiti che stavano osservando l'incontro per divertirsi, Chun Wu, Xia Yu, Qiu Zhu, Dong Xue e Jiang Wanghi aggrottarono lievemente le sopracciglia e iniziarono a provare timore per Chu Feng. Avevano capito che il colpo di Zhu Diguang non era affatto semplice, era una tecnica marziale di ottavo livello!
                                


                                



