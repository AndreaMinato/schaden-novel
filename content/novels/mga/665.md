---
weight: 6650
title: Capitolo 665 – Voglio la Tua Vita
pubDate: 2024-06-19T07:13:16.417Z
tags:
    - mga
---


<em>CAPITOLO SPONSORIZZATO ringraziamo Mahesvara98!
2 Capitoli in coda, 0/3
-Schadenfreude</em>


Nel cielo la luce formò un'enorme spada d'argento.


Le sue dimensioni erano simili ad una montagna. Non solo aveva un'atmosfera straordinaria, il suo potere era terrificante.


Ovunque passasse, seminava distruzione. Apparirono fessure nel cielo, riducendo lo spazio in decine di migliaia di frammenti, sembrava che nulla potesse fermare questo attacco.


Rimasero tutti impressionati perché questo Colpo Distruttore del Cielo in effetti superava una normale tecnica marziale di nono livello ed era davvero paragonabile ad un Tabù Mortale.


"Bella spada!" Tuttavia Chu Feng non solo non si spaventò, si emozionò perfino.


*whoosh whoosh*


Sovrappose i palmi e, mentre i suoi occhi brillavano, la Formazione Spirit emise di nuovo un bagliore accecante.


*hmm*


Velata dalla luce viola, il Colpo Distruttore della Spada finì come la Pioggia delle Meteore Infuocate, fu assorbita dalla Formazione Inversa di Chu Feng.


"Com'è possibile? Anche un attacco del genere è stato bloccato?" Figuriamoci Zhu Diguang, anche gli esperti della vecchia generazione ne furono scioccati.


Nonostante Zhu Diguang dovesse ancora esibire perfettamente il potere della tecnica, quel colpo da solo poteva distruggere un Martial Lord di secondo livello della sua stessa generazione.


Eppure un colpo del genere era stato bloccato da Chu Feng, un Martial Lord di primo livello. Naturalmente questo aveva sorpreso i presenti perché non solo significava che le tecniche di Formazione Spirit di Chu Feng erano potenti, ma che la sua forza combattiva superava quella di un Martial Lord di secondo livello.


Le tecniche di Formazione Spirit dopotutto dipendevano dalla coltivazione.


"Capo del tempio Wuya, ha detto che le tecniche di Formazione Spirit non possono sconfiggere persone di livello superiore. Oggi le farò vedere come sconfiggeranno il suo discepolo, un Martial Lord di secondo livello."


Chu Feng sorrise mentre volava a mezz'aria, poi il suo sguardo divenne freddo. Abbassò i palmi, poi la Formazione Inversa sparò un raggio di luce.


Era il Colpo Distruttore del Cielo e il suo splendore era ancora più accecante dell'originale. Sembrava molto più potente di quello di Zhu Diguang.


"Impossibile! Anche lui può usare il Colpo Distruttore del Cielo?!"


Quando vide l'enorme spada scendere dal cielo, Zhu Diguang si irrigidì per il terrore. Dato che non sapeva cos'era la Formazione Inversa, ai suoi occhi anche Chu Feng sapeva come usare la sua tecnica ed era anche più potente.


Inoltre ora aveva esaurito le forze. Il suo viso era pallido ed era fradicio di sudore. Come poteva trovare la forza di difendersi da un colpo così formidabile?


La sua vita era in pericolo. L'attacco di Chu Feng non avrebbe avuto alcun problema ad ucciderlo.


*whoosh*


Proprio in quel momento una persona apparve all'improvviso di fronte a Zhu Diguang. Era il suo fratello maggiore Zhu Tianming.


Strinse un pugno e lo scagliò. Sconfinato potere Martial si scatenò nel cielo e ruppe il Colpo Distruttore del Cielo disceso velocemente dal cielo.


"Così forte, il fratello Zhu è proprio potente." Gao Xiong, che conosceva già Zhu Tianming, non poté che annuire.


"Ahhhh..." Comunque gli altri scossero la testa e sospirarono perché Zhu Diguang doveva aver perso visto che era sceso in campo Zhu Tianming.


Un guerriero al secondo livello aveva perso contro uno di primo. Bisognava dire che era piuttosto imbarazzante.


Specialmente dopo che il loro maestro era stato deriso spudoratamente da Chu Feng. IProprio in quel momento, il capo del tempio Wuya e i suoi due discepoli avevano ricevuto un fragoroso schiaffo in faccia.


"Sembra che abbia vinto." Chu Feng si aspettava che Zhu Tianming avrebbe aiutato il suo avversario. Così non prestò attenzione a Zhu Diguang e si rivolse direttamente al maestro.


Chu Feng aveva un solo obiettivo, umiliare il capo del tempio Wuya, non gli importava che lo facesse impedendo a Zhu Diguang di entrare nella Terra Immortale dei Marchi Marziali o di sconfiggerlo usando tecniche di formazione.


E dopo che Chu Feng parlò, tutti puntarono gli sguardi sul capo del tempio Wuya. Alcuni esprimevano compassione, ma molti altri sorrisero con derisione. Lo stavano ridicolizzando per le vanterie che aveva detto prima e si godevano il suo imbarazzo.


Il capo del tempio Wuya era livido. Le sue labbra stavano perfino tremando e se avesse potuto, avrebbe cercato un buco nel terreno per nascondersi. Tuttavia non poteva, né sapeva come rispondere a Chu Feng. Così poté solo sopportare.


"Wuqing, non credere di poter dire parole del genere. Mio fratello sta perfettamente bene. Come è stato sconfitto da te?" Gridò Zhu Tianming indicandolo.


"Ridicolo. Non sai se che è stato sconfitto? Se un cane non mi avesse ostacolato, credi che sarebbe riuscito a rimanere al sicuro?"


Sogghignò Chu Feng senza più mantenere un tono cortese. Dato che ormai erano ostili tra di loro e i tre erano anche così spudorati. Chu Feng non aveva bisogno di trattenersi di fronte ad una persona simile.


"Dannazione, chi stai chiamando cane?!" Zhu Tianming si infuriò ancora di più dopo essere stato insultato di fronte alla folla.


"Lo sta dicendo lui. È il vincitore a decidere. Cosa c'è da dire? Crede che siamo tutti ciechi?!" Stavolta, prima che Chu Feng rispondesse, anche Chun Wu iniziò ad infierire. Non poteva sopportare la spudoratezza di Zhu Tianming.


"Giusto. Non mi aspettavo che il genio più talentuoso del brillante capo del tempio Wuya fosse così spudorato." Allo stesso tempo anche alcuni membri della vecchia generazione lo punzecchiarono con sarcasmo.


Naturalmente Zhu Tianming non avrebbe osato rispondere agli insulti di Chun Wu e degli altri, così poté solo sfogarsi su Chu Feng:"Che importa se mio fratello ha perso? Osi combattere contro di me?"


"Oh? Il fratello minore non è capace, così esce fuori quello maggiore? Un Martial Lord di terzo livello che sfida uno di primo livello? Sei davvero spudorato." Chu Feng rise con derisione.


Allo stesso tempo molti scossero la testa. Alcuni lo criticarono perché non badava alla propria reputazione.


Tuttavia Zhu Tianming era condizionato dalla sua rabbia e non prestò attenzione a questi fattori perché non poteva più tollerare che qualcuno impedisse a suo fratello di entrare nella Terra Immortale dei Marchi Marziali.


Così, ignorando le parole della folla, continuò:"Se non osi farlo, allora dillo pure!!!"


"Oh? Non oserei? Credi davvero che abbia paura di te?" Chu Feng sorrise lievemente. Non mostrava la minima traccia di paura, poi disse:"Tuttavia se accetterò la tua provocazione irragionevole, la gente non penserebbe che io sia una persona che è divertente provocare? Se vuoi combattere contro di me va bene, ma devi pagare un qualche prezzo!!"


"Se perdo rinuncerò ad entrare nella Terra Immortale dei Marchi Marziali. Ora osi farlo?" Mentre parlava, Zhu Tianming tirò fuori il suo Distintivo Nebbioso.


"No. Quello è il prezzo che deve pagare tuo fratello. Ora mi stai sfidando di tua spontanea volontà. Credi di potertela cavare solo con un Distintivo Nebbioso? Non sarà." Chu Feng scosse la testa.


"Allora cosa vuoi?!" Chiese Zhu Tianming. Era impaziente. Voleva vendicare suo fratello e recuperare un po' di reputazione per il suo maestro.


Chu Feng rispose sorridendo:"Se perderai, voglio la tua vita!"
                                


                                



