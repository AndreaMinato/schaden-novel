---
weight: 670
title: Capitolo 67 - Sostenitore
pubDate: 2024-05-25T09:13:16.341Z
tags:
    - mga
---


CAPITOLO SPONSORIZZATO Ringraziamenti a shadow978! :)
-Schadenfreude




*whoosh* All'improvviso Jian Fengyi scomparve nel nulla come un fantasma.


Quando riapparì era già arrivato di fronte a Chu Feng che vide un forte pugno avvicinarsi sempre di più. Non gli importava chi fosse e aveva attaccato direttamente.


Ma aveva sottovalutato Chu Feng. Pensava che il suo attacco avrebbe sconfitto subito il ragazzo, ma non sapeva che il suo pugno sarebbe stato inefficace.


Il ragazzo ghignò leggermente e fece un passo avanti. Le sue spalle tremarono lievemente e sferrò anche lui un pugno con il suo braccio destro.


La loro rapidità e la potenza scossero perfino l'aria.


"Fermi."


Ma proprio quando i pugni stavano per scontrarsi, apparve una persona in mezzo e due palmi robusti afferrarono i polsi di Chu Feng e Jian Fengyi, costringendoli a fermarsi.


"Origin realm?" Gli occhi di Chu Feng si illuminarono. Sollevò la testa e guardò la persona che l'aveva bloccato. Era l'anziano del Padiglione delle Tecniche Marziali di prima.


In quel momento anche l'anziano si era voltato a guardare Chu Feng, nei suoi occhi c'era un po' di stupore.


Dai due pugni ovviamente aveva sentito che la forza di Chu Feng era superiore a quella di Jian Fengyi.
Eppure il ragazzo aveva soltanto l'aura al settimo livello dello Spirit realm, mentre il suo avversario era al nono.


"Che succede? Perché sento delle fluttuazioni di energia spirituale?"


Proprio in quel momento si sentì la voce di un anziano provenire dal Padiglione delle Tecniche di Arti Marziali. Ne uscì un vecchio dai capelli neri, era un altro anziano del Padiglione.
La sua posizione sembrava superiore a quella dell'anziano di mezza età di fronte a lui.


"Anziano Wang, questi due discepoli stavano per scontrarsi qui." Riferì l'uomo di mezz'età.


"Oh?" L'anziano all'inizio guardò Jian Fengyi, poi rimproverò Chu Feng: "Perché hai attaccato qui? Non sai che posto è questo? Non consideri nemmeno le regole della nostra scuola?"


Chu Feng sentì di essere stato trattato ingiustamente: "Anziano, non avete visto che mi ha attaccato per primo? Io mi stavo solo difendendo. Era sbagliato?"


Sentendo quelle parole l'Anziano Wang si accigliò. Non avrebbe mai pensato che un discepolo avrebbe osato parlargli in quel modo. Nonostante questo comunque osservò Jian Fengyi e chiese in tono gentile: "Fengyi, hai attaccato per primo?"


"Io..." In quell'istante Jian Fengyi rimase senza parole. In effetti era nel torto, dopotutto moltissimi avevano assistito alla scena.


"Va bene, stai attento la prossima volta. Come rappresentante tra i discepoli della corte interna devi controllare il tuo comportamento, va bene?"


"Capisco."


"Mmh, non sei mai venuto nel Padiglione delle Tecniche di Arti Marziali. Per cosa sei venuto qui oggi?"


"Anziano Wang, sono venuto per provare la misteriosa Formazione di Coltivazione."


"Diventerai discepolo principale tra pochi giorni, eppure sei venuto qui. Comunque non ti sarà di alcun detrimento, dato che sei venuto qui vai avanti." L'anziano Wang sorrise e fece un cenno con la mano.


"Vi ringrazio Anziano." Jian Fengyi non perse tempo e tirò fuori un'Erba Saint Spirit dal suo Sacchetto Cosmo. La diede rispettosamente all'anziano di mezza età e si diresse verso il palco.


Tuttavia quando camminò vicino a Chu Feng disse in un tono basso che solo il ragazzo poteva sentire.


"Non vedi che ho dei sostenitori in questa corte interna?"


"Inoltre non credere di rimanere illeso solo perché ti sei unito all'Alleanza Wings. Dato che hai osato attaccare mio fratello, nemmeno il cielo può proteggerti." Dopo aver detto quelle parole, Jian Fengyi avanzò a grandi passi e salì sul palco.


In quel momento Chu Feng mostrò un'espressione scontenta. Disse insoddisfatto all'Anziano Wang: "Sono arrivato prima di lui, perché lo avete fatto passare?"


"Questo è il privilegio del più forte. Jian Fengyi è uno dei migliori discepoli della corte interna, naturalmente ha la priorità nell'utilizzo delle risorse di coltivazione nella corte interna." Disse l'Anziano in tono tranquillo, tuttavia c'erano tracce di rabbia nel suo sguardo. Ovviamente era scontento di essere stato contraddetto da Chu Feng.


Chu Feng non lasciò perdere: "Come sapete se non sia io ad essere più forte di lui?"


"Ahah, tu più forte? Un mero discepolo del settimo livello osa definirsi il migliore? Quanto sei arrogante. Come ha fatto un discepolo del genere ad apparire nella Scuola del Drago Azzurro?" Il tono di voce dell'Anziano Wang divenne sempre più freddo.


"Se sia più forte di lui o no, non potete giudicarlo voi. Alla fine, siete solo un anziano della corte interna, non avete alcun diritto di valutare le qualificazioni di una persona." Chu Feng aveva visto che l'anziano aveva delle connessioni con Jian Fengyi, così era diventato più scortese.


"Che arroganza. Osi parlarmi in questo modo?" Disse l'Anziano Wang stringendo i denti.


"In quanto Anziano vi comportate ingiustamente, come vi sareste guadagnato il mio rispetto?" Disse con sprezzo Chu Feng.


"Impudente. Se non ti darò una lezione oggi, ti crederesti al di sopra della legge." Alla fine l'Anziano non poté più sopportare le parole di Chu Feng. Scosse il braccio e una forte ondata d'urto si diresse verso Chu Feng.


"Terzo livello dell'Origin realm?" Il ragazzo era rimasto sbalordito. Non avrebbe mai pensato che un anziano possedesse una coltivazione del genere. Se fosse stato al primo livello, Chu Feng avrebbe potuto affrontarlo, ma al terzo non avrebbe avuto molta fortuna.


*bang*


"Ahh."


Ma proprio quando Chu Feng pensava che si sarebbe abbattuto un disastro su di lui, l'Anziano Wang urlò di sorpresa e arretrò di un po' di passi. Era come se avesse ricevuto un forte colpo e, quando recuperò l'equilibrio, il suo volto divenne pallido.


"Anziano Wang, non sembra un po' troppo inappropriato attaccare dei discepolo in questo modo?"


In quel momento le persone notarono la presenza di un Anziano dai capelli bianchi vicino a Chu Feng, che lo riconobbe. Era l'uomo che lo aveva registrato, un Anziano del Padiglione delle Tecniche di Arti Marziali, l'Anziano Ouyang.


Ma non si sarebbe immaginato che sarebbe stato così forte. Inoltre era arrivato vicino a lui senza fare alcun rumore, non aveva nemmeno sentito il colpo.
Comunque sapeva che l'aura del vecchio era estremamente densa. Era di molto superiore a quella dell'Anziano Wang.


"Maestro, noi sottoposti vi porgiamo i nostri rispetti!" Vedendo l'Anziano Ouyang, l'Anziano Wang e quello di mezz'età cambiarono espressione e diventarono immediatamente più rispettosi.


"Maestro? È il maestro del Padiglione delle Tecniche Marziali?" Intuì Chu Feng e osservò stupido il vecchio accanto a lui.


"Come fa a conoscere l'anziano Ouyang?" Jian Fengyi che era già sul palco, si accigliò.


Aveva delle connessioni con l'Anziano Wang grazie alla sua famiglia. Ecco perché era salito sul palco per primo. Ma non avrebbe mai pensato che Chu Feng conoscesse il Maestro del Padiglione delle Tecniche Marziali.


Sembrava che la relazione tra i due fosse piuttosto buona, altrimenti perché Ouyang sarebbe venuto personalmente a difendere Chu Feng? Jian Fengyi sentì che la situazione non stava andando come previsto.


"Non baderò troppo a cosa è appena successo. Tuttavia nel Padiglione delle Tecniche Marziali secondo il regolamento bisogna rispettare la fila."


"Chu Feng, sali. Non c'è bisogno di pagare l'Erba Saint Spirit." Ouyang non si dilungò a parlare e fece un cenno, indicando a Chu Feng di andare.


"Vi ringrazio anziano." Chu Feng si inchinò con gratitudine a Ouyang e, sotto lo sguardo della folla, salì sull'alto palco.


"Sembra che il tuo sostenitore della corte interna non sia un granché."


"Inoltre, non solo ho osato attaccare tuo fratello. Oserò attaccare anche te. Farai meglio a non incontrarmi di nuovo, altrimenti ne pagherai le conseguenze.



