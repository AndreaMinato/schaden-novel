---
weight: 672
title: Capitolo 672 – Tecnica della Lama dell'Incisione del Drago
pubDate: 2024-06-19T14:13:16.418Z
tags:
    - mga
---


<em>Capitolo regolare,
0 Capitoli in coda, 0/3
-Schadenfreude</em>


Dopo essere tornato nella residenza, la prima cosa che fece Chu Feng fu usare gli Occhi Celesti per esaminare con cautela l'Armamento Reale incompleto che aveva ottenuto dal capo del tempio Wuya.


"Cosa...?"


Tuttavia non si aspetto di vedere i marchi della spada cambiare lievemente.


"Davvero?! C'è davvero una tecnica!"


Alla fine scoprì un'abilità nascosta tra le incisioni, si chiamava: tecnica della Lama dell'Incisione del Drago.


Era molto speciale, più che una tecnica era un movimento di spada, tuttavia era innegabile che fosse molto potente. Si poteva perfino dire che superasse le tecniche marziali ordinarie di nono livello e fossero paragonabili perfino ai Tabù Mortali.


La Tecnica della Lama dell'Incisione del Drago poteva essere usato solo con questo armamento. Praticamente era stata creata su misura per la spada. Se avesse appreso questa abilità, Chu Feng sarebbe stato inarrestabile.


"Questa Lama dell'Incisione del Drago ha una lunga storia, probabilmente risale ai tempi antichi. Mi chiedo se quel capo del tempio Wuya avesse scoperto la tecnica nascosta." Chu Feng fu ancora più entusiasta di questo raccolto inaspettato.


"Sicuramente non l'ha ancora scoperto. Nonostante il capo del tempio Wuya abbia una tecnica della Formazione Spirit speciale, come può essere paragonata agli Occhi Celesti?" Disse con certezza Ovetto.


"Eheh, è vero. Comunque ora questa Lama dell'Incisione del Drago è mia, quindi naturalmente anche la sua tecnica è mia."


Così Chu Feng iniziò ad allenarsi in continuazione senza fare pause per dormire. Con il suo talento superiore e le sue potenti capacità di comprensione, padroneggiò la Tecnica della Lama dell'Incisione del Drago in due giorni.


Alla fine però perfino Chu Feng ne fu affaticato. Tuttavia, proprio quando stava per addormentarsi, fu svegliato da qualcuno che bussava con urgenza alla porta.


"Chi è? È così presto, perché non mi stai lasciando dormire?!" Quando si svegliò, scoprì che non era più notte, ma il cielo si era appena illuminato. Aveva dormito così poco che si irritò.


Tuttavia, quando Chu Feng si preparò ad aprire la porta e ad insultare la fonte di questo disturbo, rimase sbalordito. Dopo aver visto le persone che lo attendevano, trattenne tutti gli insulti che aveva preparato.


Al di fuori del palazzo c'erano le quattro flessuose bellezze, Chun Wu, Xia Yu, Qiu Zhu e Dong Xue.


Indossavano tutte la stessa divisa, ma erano di colore diverso. Non solo erano splendide, era anche uno spettacolo per gli occhi.


Sembravano quattro fiori che erano appena sbocciati dopo una pioggia mattutina. Attiravano spontaneamente le persone.


Così, anche lo sguardo di Chu Feng si accese in quel momento. Il torpore che aveva scomparì all'istante come un fil di fumo.


"Stavi ancora dormendo, che ora è? Sei davvero uno scansafatiche!" Chun Wu fu la prima a parlare. Gettò un'occhiataccia verso Chu Feng come se stesse sfogando il suo scontento per i ruggiti di prima.


"Junior Wuqing, oggi è il giorno in cui si apre la Terra degli Immortali dei Marchi Marziali! Nonostante l'ora in cui si apre non sia stabilita precisamente, è sempre meglio dirigersi lì prima. Altrimenti, se te lo perdessi sarebbe proprio un peccato." Disse Xia Yu.


"Oggi è il giorno in cui si apre?" Negli ultimi due giorni Chu Feng si era allenato duramente per imparare la tecnica della Lama dell'Incisione del Drago e si era scordato di questo importante evento.


"Ehi ehi, idiota! Non ti sei dimenticato che oggi è il giorno dell'apertura della Terra degli Immortali che avviene solo una volta ogni sei anni, vero?" Chiese imbronciata Chun Wu quando vide la sua reazione.


"Eh... io..." Chu Feng non sapeva come rispondere perché in effetti era vero.


"Ohoh, ho sentito che junior Wuqing è rimasto in isolamento in questi ultimi due giorni. È piuttosto normale dimenticarsi del tempo." Xia Yu andò in soccorso di Chu Feng. Qiu Zhu e Dong Xue rimasero in silenzio, ridacchiando mentre guardavano questo bello spettacolo.


"Va bene, va bene. Andiamo! Oggi appariranno tutti coloro che anno ricevuto il Distintivo Nebbioso e che hanno superato l'esame. Sono un po' impaziente di vedere le capacità di quegli arroganti dell'Arcipelago Immortale della Condanna." Disse Chun Wu con un po' di trepidazione.


"L'Arcipelago Immortale della Condanna uh? Mi chiedo se il numero uno della Regione del Mare Orientale, Murong Xun, apparirà o no." Disse Chu Feng.


"È improbabile. La Terra degli Immortali dei Marchi Marziali appare ogni sei anni e ogni volta possono entrare solo cento persone. Inoltre le persone al di sopra dei ventinove anni non possono entrare e Murong Xun ha compiuto proprio trent'anni. Quindi la maestra non gli ha mandato un Distintivo Nebbioso."


"D'altra parte, la sua sorella minore, Murong Wang, e la sua fidanzata Ya Fei, insieme a molti geni dell'Arcipelago Immortale della Condanna hanno ricevuto il Distintivo Nebbioso. Non so se accompagnerà la sua fidanzata, ma anche se lo facesse sarebbe inutile perché non può entrare."


"Probabilmente comunque non prova troppa amarezza per questo. Dopotutto ha lasciato il record migliore in assoluto: 120 marchi immortali. In effetti è molto impressionante." Spiegò pazientemente Xia Yu, ma quando menzionò il punteggio di Murong Xun, mostrò un'espressione ammirata.


"120 Marchi Immortali possono essere scambiati per un Tabù marziale, uh? Mi chiedo, ci sono Tabù Terrestri?" Chiese con curiosità Chu Feng.


"Ad essere più precisi, cento Marchi Immortali sono sufficienti per un tabù mortale, ma per quelli terrestri... ad essere sincera non so nemmeno se esistano. Molti processi nel Picco Nebbioso sono automatici, non possiamo controllarli."


"Figuriamoci governare la Formazione Nebbiosa Immortale, se potessimo aprire la Terra Immortale dei Marchi Marziali quando desideriamo, allora la forza del Picco Nebbioso aumenterebbe di molto." Spiegò con un sorriso Xia Yu.


"Junior Wuqing, non dovresti puntare ai Tabù Terrestri, no? Non per cercare di abbassare la tua sicurezza, ma non è facile ottenere i marchi marziali. Ogni volta che questo regno viene aperto, possono entrare cento persone. Tuttavia per la maggior parte di loro è già ottimo prenderne alcuni. Ci sono certe persone che non possono ottenerne nemmeno uno e tornano a mani vuote."


"Quindi persone come Murong Xun sono già davvero sbalorditive. 120 marchi immortali... Lo trovo incredibile. La fama del genio numero uno della Regione del Mare Orientale è genuina."


Intervenne Dong Xue. Dalle sue parole, non solo aveva capito che i marchi marziali erano molto difficili da ottenere, sembrava gradire un bel po' Murong Xun.


"E anche se fosse più potente? Alla fine non ha avuto la peggio di fronte alla mia Senior Qiu Zhu?" Disse all'improvviso Chun Wu.


Xia Yu e Dong Xue cambiarono espressione e poi chiesero allo stesso tempo:"Xiao Wu, cosa intendi?"


"Xiao Wu, tu... non dire assurdità." Allo stesso tempo Qiu Zhu impallidì e tirò l'abito di Chun Wu.


"Ehi, senior Qiu Zhu, perché non posso parlarne? Non ha solo rifiutato la dichiarazione d'amore di Murong Xun?"


"Umpf. Dopo essere stato rifiutato, ti ha anche detto di non dirlo a nessuno. Questo tipo di persona che non osa sopportare le conseguenze delle sue azioni è ipocrita." Disse Chun Wu arricciando le labbra.
                                


                                



