---
weight: 677
title: Capitolo 677 – Gli Occhi Celesti mostrano la loro potenza
pubDate: 2024-06-19T19:13:16.418Z
tags:
    - mga
---


<em>Capitolo regolare,
3 capitoli in coda, <strong>1/3</strong>
-Schadenfreude</em>


Quando attraversò il portale, lo sguardo di Chu Feng si appannò e quando la sua vista si rischiarì, vide un altro mondo.


Non era la bellissima terra di immortali che aveva visto prima, ma una catena montuosa molto grande. Sembrava estendersi all'infinito ed era molto strana. Non aveva nessun picco ed era formata da colline spoglie.


Le salite sembravano dei ravioli al vapore e non erano nemmeno ricoperti da erbacce. Inoltre stranamente si sollevavano delle raffiche di vento che portavano con sé anche dei granelli di sabbia. Era un ambiente estremamente strano.


"Questa è la Terra Immortale dei Marchi Marziali?" Chu Feng ne fu piuttosto sorpreso. Come poteva essere un regno di immortali? Era semplicemente un posto che non poteva essere più desolato di così.


"Questa è la vera Terra Immortale dei Marchi Marziali. La scena che ha visto fuori non è nient'altro che un'illusione." Spiegò Xia Yu.


"Allora come si potrebbero ottenere Marchi Marziali?" Chu Feng aveva già sondato l'ambiente attorno con il suo Potere Spirit, ma non trovò altro che colline spoglie e strani venti pieni di sabbia.


"Se i Marchi Marziali fossero così facili da trovare, allora non sarebbero all'altezza del loro nome. Venga con noi." Xia Yu sorrise lievemente, poi si levò in volo. Chun Wu e le altre la seguirono.


Le quattro donne erano cresciute nel Picco Nebbioso, quindi molto probabilmente nessuno conosceva la Terra Immortale dei Marchi Marziali meglio di loro. Quindi Chu Feng non fece la minima obiezione e le seguì, volando sopra la catena montuosa che si estendeva a vista d'occhio.


Durante il viaggio incontrarono altre persone. Chu Feng notò la loro confusione. Tutti si sentivano sotto pressione visto che non trovavano la minima traccia di Marchi Marziali. Dopotutto non era facile entrare in questo territorio. Nessuno voleva tornare a mani vuote.


Quindi in una situazione del genere, le persone che videro il gruppo di Chu Feng si esaltarono come se avessero visto il loro salvatore. Cercarono spudoratamente di viaggiare insieme a loro, ma furono respinti da Xia Yu e dalle altre.


Mentre esploravano, nella sabbia gialla attorno, Chu Feng e le altre scoprirono all'improvviso uno strano simbolo. Era grosso quanto un piccione e aveva un paio di ali dorate. Stava sfrecciando tra le raffiche di sabbia ed era estremamente veloce.


"È un Marchio Marziale! Presto!" Vedendolo, gli sguardi di Xia Yu e delle altre si accesero. Ben presto accerchiarono la runa e la catturarono molto facilmente.


"Senior Xia Yu, dividiamoci equamente i marchi. Prendi il primo." Dissero le donne dopo aver catturato la runa.


"Mm, certo." Xia Yu non rifiutò e afferrò il Marchio Marziale per poi stringerlo. Una luce abbagliante illuminò il suo palmo e alla fine arrivò al suo braccio per poi spegnersi.


"Fatto!" Dopodiché Xia Yu sollevò la sua manica, mostrando il suo braccio bianco come la neve. Gli altri videro che era apparso un piccolo marchio dorato sulla sua pelle.


E dopo il primo successo, Xia Yu e gli altri si entusiasmarono. Ripresero le ricerche e ovviamente le quattro donne si erano preparate. Quando trovavano Marchi Marziali, li avrebbero catturati con le loro tecniche veloci come fulmini.


I marchi furono divisi equamente dai cinque. Nonostante Chu Feng non avesse fatto molti sforzi, aveva comunque ottenuto una parte del bottino. Inoltre le quattro donne non obiettarono minimamente, anzi lo trovavano ragionevole.


Chu Feng e le altre cercarono i marchi per quasi un intero giorno. Tuttavia, proprio prima dell'alba, decisero di riposare un po' finché non fosse stato giorno.


Chu Feng non stava ancora dormendo, guardava pensieroso le quattro bellezze che dormivano vicino a lui e i due Marchi Marziali impressi nelle sue braccia.


Avevano catturato dieci Marchi Marziali in totale. Con questo ritmo, dopo dieci giorni ognuno di loro si sarebbe potuto procurare venti Marchi Marziali. Non era un brutto risultato, ma Chu Feng non desiderava limitarsi a questo.


"Eheh, ovviamente queste ragazze hanno visto il tuo potenziale, quindi hanno fatto un sacrificio."


"Ora praticamente stai ottenendo dei risultati senza fare sforzi, immagino che però tu non sia disposto a continuare a farlo, vero?" Proprio in quel momento nella sua mente risuonò la dolce voce di Ovetto.


"Sai da dove provengono questi Marchi Marziali?" Chiese frettolosamente Chu Feng. Ovetto era molto più informata di lui e anche se proveniva dal Mondo degli Spiriti Asura era molto esperta.


"Non lo so, ma puoi provare ad usare gli Occhi Celesti. Nonostante siano una tecnica da Sciamano, sono diversi dal Potere Spirit. Forse potrai scoprire qualcosa." Disse Ovetto.


"Giusto! Gli Occhi Celesti! Come ho fatto a dimenticarmene?" Dopo che era entrato nella Terra Immortale dei Marchi Marziali aveva sempre usato il suo Potere Spirit per osservare l'ambiente, ma non aveva trovato nulla.


Così aveva pensato che non ci fossero dei vantaggi nell'essere Sciamani in questo mondo e non aveva usato gli Occhi Celesti.


Chu Feng non esitò e senza preoccuparsi se funzionasse o no, provò ad usarli.


La Terra Immortale dei Marchi Marziali durante il giorno era illuminata, ma durante la notte era completamente buia perché era priva di stelle e luna. Era buio come la pece, ma quando usò gli Occhi Celesti Chu Feng ci vide bene come se fosse giorno.


Dopo un po' di ricerche dettagliate, scoprì con sorpresa e gioia che c'era una piccola formazione su bassa scala. Nonostante fosse molto debole e stesse lampeggiando, era proprio una formazione.


Chu Feng disattivò gli Occhi Celesti e scoprì che la formazione scompariva alla sua vista, ma non appena li riattivava riuscì a vederla nuovamente.


Chu Feng si avvicinò con cautela e usò il Potere Spirit per esaminarla. Normalmente gli sembrava una roccia come un'altra, ma quando usava gli Occhi Celesti aveva la sensazione che avesse vita propria.


"Crea una Formazione di Apertura. Credo che per qualche motivo all'interno probabilmente ci sia un Marchio Marziale." Ricordò Ovetto.


"Mm." Chu Feng in effetti ci aveva già pensato. Con un pensiero creò una Formazione che lo isolava dall'ambiente esterno e poi creò una Formazione di Apertura.


"Apriti." La formazione che aveva trovato si trasformò e alla fine diventò un Marchio Marziale. Inoltre volò fuori dalla roccia cercando di scappare.
                                


                                



