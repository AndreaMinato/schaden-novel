---
weight: 68
title: Capitolo 68 - Improvvisa Paura
pubDate: 2024-05-25T10:13:16.341Z
tags:
    - mga
---


CAPITOLO SPONSORIZZATO, ringraziamo shadow978 :)
-Schadenfreude




"Cosa, non hai niente da dire?"


"Esatto. Farai meglio a stare zitto altrimenti temo che la prossima volta che ci incontreremo potrei ucciderti per sbaglio. Ahah..."


Guardando il pallido Jian Fengyi, che gli stava dando un'occhiataccia, ma che non osava nemmeno fiatare, Chu Feng rise.
Balzò con noncuranza sul palco ed entrò nella casa color verde scuro.


Jian Fengyi invece strinse i pugni così tanto da farli scrocchiare. Sembrava che potesse esplodere da un momento all'altro.


In quanto maestro dell'Alleanza Sword era uno dei discepoli più importanti della corte interna. Quando mai era stato provocato in quel modo? Perfino il maestro dell'Alleanza Wings non l'aveva mai trattato in quel modo.


Ma doveva sopportare, non osava attaccarlo in questo Padiglione delle Tecniche Marziali e non osava attaccarlo di fronte a Ouyang. Dopotutto anche i discepoli principali trattavano con rispetto Ouyang, figuriamoci lui.


"Chi è quel tipo? Ha osato parlare a Jian Fengyi in quel modo. Non vuole più vivere?" Guardando la scena alcune persone si preoccuparono per Chu Feng.


"Lo riconosco, è Chu Feng. Pochi giorni fa ha distrutto da solo l'Alleanza Liu. È stato lui a castrare Liu Mang."


"Vi dirò questo. Non provocatelo mai e poi mai. In confronto a  Jian Fengyi, Chu Feng è molto più pericoloso. Non teme nulla ed è estremamente spietato, è proprio come un diavolo."


Alcuni lo avevano riconosciuto, specialmente quelli che avevano assistito alla distruzione dell'Alleanza Liu, quando ripensavano a quella scena rabbrividivano. Avevano una grande paura di Chu Feng.


Tuttavia in confronto ad altri, quelli con le espressioni più contrastanti erano Chu Yue e Chu Xue. Dato che facevano parte della famiglia Chu comprendevano il comportamento di Chu Feng.


Sapevano che il ragazzo che era stato maltrattato da tutti era diventato l'idolo della giovane generazione della famiglia Chu. Ormai potevano solo guardarlo da lontano mentre si allontanava sempre di più.


Proprio quando i discepoli della corte interna continuavano a discutere di Chu Feng, il ragazzo era già entrato nella cosiddetta Formazione di Coltivazione.


"Che formazione misteriosa. Dovrebbe essere opera di uno Sciamano, vero?"


In quel momento attorno a Chu Feng non c'era una semplice stanza. Era un mondo completamente diverso.


Sotto i suoi piedi c'era una palude fangosa; sopra la sua testa c'erano delle nuvole nere e dei fulmini; intorno soffiavano raffiche e tempeste; nelle sue orecchie risuonava il rombo di un tuono.


Anche lui che aveva il Potere Spirit e sapeva che era tutta un'illusione, a occhio nudo gli sembrava che fosse vero.


Inoltre in quell'area sentiva una forte pressione. Solo stando lì, era aumentato di molte volte. Forse le persone più deboli non avrebbero potuto nemmeno muoversi, figuriamoci coltivare delle tecniche marziali.


Tuttavia un ambiente come questo era esattamente ciò di cui aveva bisogno Chu Feng. Gli piaceva essere in un ambiente pieno di pressione. Solo così poteva diventare forte e sarebbe stato d'aiuto per la sua coltivazione.


Chu Feng chiuse lentamente gli occhi e iniziò ad organizzare le informazioni della Tecnica Imperiale Celeste nella sua mente.


"Tecnica Marziale di livello 7, Tecnica Imperiale Celeste. Divisa in quattro grandi sezioni. Nello stadio iniziale, si possono creare venti sotto i piedi e correre più velocemente. Negli stadi intermedi, si possono formare dell'energia sotto i piedi per muoversi rapidi come fulmini. Dopo averla padroneggiata, non c'è più nulla sotto i piedi se non l'aria, per camminare si resiste all'aria e si viaggia per l'orizzonte."


Nonostante le descrizioni fossero semplici, solo il livello suggeriva che la difficoltà nel coltivarlo fosse estremamente alta. Dopotutto nella Scuola del Drago Azzurro, la coltivazione marziale migliore non sorpassava il quinto livello. Tuttavia più una tecnica era difficile da padroneggiare e più Chu Feng avrebbe voluto coltivarla.


"Anziano Wang, non mi biasimerà per essere intervenuto ora, vero?" Nel Padiglione delle Tecniche di Arti Marziali, l'anziano Ouyang stava chiacchierando con l'Anziano Wang.


"Non c'è bisogno, era avventato da parte mia, come posso biasimarla?" Nonostante avesse detto quelle parole, l'Anziano Wang non ne era davvero convinto.


Era stato costretto ad arretrare da Ouyang di fronte a quella grande folla. Nonostante non fosse stato ferito, in quanto Anziano pensava di aver perso molta della sua reputazione.


"Il motivo per cui l'ho fermata era per lei. Dopotutto siamo della stessa generazione. Non vorrei che offendesse una persona talentuosa che avrà un grande futuro." Disse Ouyang sorridendo.


"Cosa intende? Chu Feng ha un qualche tipo di supporto?" In quel momento l'Anziano Wang capì cosa non andava.


"Non ha un supporto, ma è piuttosto formidabile."


"Lui? Chu Feng è solo un ragazzino, non capisco come sia così formidabile."


"Ahh, ha il potere Spirit, non è abbastanza?"


"Cosa? Lui..."


Sentendo queste parole l'Anziano Wang mostrò un'espressione stupefatta. Capì finalmente il motivo per cui Ouyang aveva aiutato Chu Feng.


"La ringrazio per avermi fermato, altrimenti avrei seguito le orme di Liyi."


In quel momento l'Anziano Wang provò un'improvvisa paura. Le sue mani stavano perfino tremando. Dopo un po' si riprese e continuò a ringraziare Ouyang.


Ricordò di un episodio di qualche anno fa. Un anziano della corte interna aveva avuto qualche conflitto con un discepolo della corte interna di nome Liyi.


Normalmente i discepoli della corte interna erano abbastanza giovani, quindi non era poi così raro che ci fossero dei ragazzi che si comportassero in modo così avventato come Chu Feng. Così avvenivano un po' di battibecchi tra loro e gli anziani.


Ma dopotutto, i discepoli erano discepoli. Se avessero offeso un anziano, ne avrebbero subito le conseguenze. Quel discepolo aveva ricevuto un bel po' di botte dall'Anziano Liyi e in quel momento tutti avevano pensato che fosse morto. Dopotutto era ancora giovane ed era un buono a nulla che aveva offeso un anziano.


Ma solo dopo che il discepolo sbalordì tutti quanti diventando un discepolo principale in poco tempo, le persone scoprirono che quel ragazzo era un raro genio.


Ciò che scioccò ancora di più tutti quanti era che un anno dopo che quel discepolo era entrato nella corte interna, quando Liyi stava tornando a casa, era stato decapitato da qualcuno ed era morto nella Scuola del Drago Azzurro.


Nonostante l'assassino non era stato scoperto fino ad oggi, in realtà molti si immaginavano chi fosse stato. Era il discepolo con cui aveva avuto dei conflitti. Il suo nome era Leng Wuzui e al momento era uno dei più forti discepoli principali ed era il solo ad avere il Potere Spirit.


"Ohoh, non glielo nasconderò. Secondo le mie stime, il Chu Feng di ora è molto più potente del Leng Wuzui del passato. In futuro otterrà sicuramente dei grandi risultati. Ma la cosa più importante è che è spietato." Disse Ouyang sorridendo.


Sentendo queste parole, l'Anziano Wang, che prima si era ripreso, impallidì nuovamente. Rimase senza parole e iniziò a riflettere.


"Va bene, ormai è passato e sono sicuro che non le causerà guai in futuro, ma non posso dire lo stesso per Jian Fengyi." Sorrise lievemente Ouyang, che si avvicinò alla finestra e guardò verso il basso in direzione della Formazione di Coltivazione.


"Questa Formazione è un buon strumento per allenare il corpo e la mente di una persona. Ha dei requisiti piuttosto rigidi in quanto a forza fisica e perseveranza, mi chiedo quanto resisterà Chu Feng." Disse Ouyang.


"Da ciò che so, il risultato migliore dei discepoli principali arriva alle sei ore. Al momento Chu Feng è un po' troppo debole e immagino che un'ora sarà il suo limite, e anche così sarebbe un discreto risultato." L'Anziano Wang cercò di indovinare.


"Mmh." Dopo un po' di considerazioni, l'Anziano Oyang non lo negò. Anche lui pensava che con la forza di Chu Feng sarebbe stato un miracolo superare un'ora di tempo. Dopotutto nessuno nello Spirit realm poteva rimanere nella Formazione di Coltivazione per oltre un'ora.





