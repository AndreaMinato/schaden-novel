---
weight: 6800
title: Capitolo 680 – Dividere la propria fortuna
pubDate: 2024-06-19T22:13:16.419Z
tags:
    - mga
---


<em><strong>CAPITOLO SPONSORIZZATO, ringraziamo Lorenzo!</strong>
0 capitoli in coda, <strong>1/3 (cioè il prossimo capitolo è a due euro)</strong>
-Schadenfreude</em>


"È un bene che quel Wuqing se ne sia andato. In realtà, anche se junior Dong Xue non l'avesse cacciato via, avrei pensato anche io ad un motivo per farlo. Dopotutto la Terra Immortale dei Marchi Marziali si apre solo ogni sei anni. Non voglio che mi rallentino."


"Per quanto riguarda Chun Wu, in effetti è troppo testarda. Tuttavia ha scelto lei questa via, quindi non ci si può fare nulla. Non può ottenere granché senza il nostro aiuto."


"Allora, quando la Terra Immortale dei Marchi Marziali si chiuderà e potrà scambiare i marchi solo per tecniche di basso livello, lo rimpiangerà." Xia Yu non sorrideva più gentilmente e stava mostrando un'espressione uguale a quella di Dong Xue; forse anche più sinistra.


"Ma i pericoli della Terra Immortale dei Marchi Marziali sono imprevedibili e junior Wuqing ha avuto qualche conflitto con Ya Fei. Se incontreranno persone dell'Arcipelago Immortale della Condanna, non sarebbero...?" Qiu Zhu era comunque un po' preoccupata.


"Dico, Junior Qiu Zhu, sei troppo gentile. Consideri sempre gli altri, ma chi considererà te? Non dimenticarti che vige la legge del più forte nel mondo della coltivazione. Se continuerai così, temo che non ti accorgeresti nemmeno di quando gli altri si approfittano di te." Disse un po' scontenta Dong Xue.


"Va bene, va bene. Non essere così ficcanaso a causa di Wuqing. Nonostante non dobbiamo trascinarcelo dietro, dobbiamo comunque risparmiare tempo. Qiu Zhu, non vuoi ottenere meno marchi marziali di Ya Fei?" Chiese Xia Yu.


"Io..." Qiu Zhu non rispose, ma la sua espressione era eloquente.


"Allora smettila di perdere tempo e muoviamoci velocemente." Xia Yu stava già volando in alto. Dong Xue la seguì velocemente.


Vedendo questo, Qiu Zhu si morse il labbro ed esitò per un po'. Tuttavia alla fine seguì le altre due.


Allo stesso tempo Chu Feng e Chun Wu erano scesi a terra arrivando in una collina spoglia...


"Perché sei sceso giù? Non si possono trovare Marchi Marziali in questa catena montuosa." Vedendolo rivelare uno sguardo allegro, Chun Wu si confuse.


"Shh." Chu Feng le fece cenno di stare in silenzio, poi formò un sigillo. Ben presto iniziò a creare una formazione di apertura.


All'inizio Chun Wu ne fu perplessa, il suo sguardo pieno di sorpresa diventò sempre più sbigottito perché non poteva capire cosa stesse facendo Chu Feng. Se avesse visto un'altra persona fare una cosa del genere, sicuramente avrebbe pensato che fosse pazza.


Tuttavia, dopo che Chu Feng gettò una Formazione Spirit di apertura con una velocità fulminea e gridò "Apriti". Con un guizzo, una luce dorata sfrecciò dalla formazione ed impattò sulla barriera.


"Cielo! Q-q-q-questo è davvero un Marchio Marziale! Cosa sta succedendo? Da dove viene?" Chun Wu rimase stupefatta.


Quell'area era stata già sigillata, quindi da dove poteva provenire un Marchio Marziali? Pensandoci, lo sguardo di Chun Wu si accese e poco dopo guardò la collina spoglia in cui Chu Feng aveva disposto la Formazione e chiese con un'espressione scioccata:"Non hai davvero forzato questo Marchio Marziale ad uscire da quella collina, vero?"


"Senior Chun Wu è davvero intelligente. Posso vedere cose che gli altri non possono scorgere, e queste colline apparentemente normali in realtà sono i posti in cui vivono i Marchi Marziali. Per questo devo volare basso e guardare la catena montuosa sotto." Spiegò Chu Feng con un sorriso. Allo stesso tempo controllò la Formazione Spirit per costringere il Marchio Marziale ad andare davanti a Chun Wu e aggiunse:"Ho già un terzo Marchio Marziale. Questo è il tuo."


"Vuoi darlo a me... davvero? Ma questo..." Vedendo che Chu Feng aveva davvero intenzione di donarle il marchio, Chun Wu ne fu sorpresa e rallegrata, ma anche un po' imbarazzata.


"Senior Chun Wu, credo che faresti lo stesso per me se potessi. Ora stiamo viaggiando insieme, quindi ragionevolmente dovremo condividere sia i colpi di fortuna che le difficoltà."


Date le insistenze di Chu Feng, Chun Wu non poté rifiutare e aprì la mano per rompere il Marchio Marziale e farlo andare nel suo braccio."


Vedendo questo, Chun Wu si riempì di emozioni contrastanti. Aveva confermato che seguire Chu Feng era stata una decisione proprio corretta. Sembrava che avrebbe ottenuto un grande raccolto e avrebbe scioccato le sue tre compagne al termine della prova.


In effetti Chu Feng non la deluse. Mentre tutti stavano cercando e lottando per i Marchi Marziali a mezz'aria, solo Chu Feng e Chun Wu stavano esplorando le catene montuose. Inoltre avevano ottenuto dei risultati che sorpresero piacevolmente e resero estatica Chun Wu.


All'ottavo giorno dell'apertura della Terra Immortale dei Marchi Marziali, avevano ottenuto ottanta Marchi Marziali ciascuno. Non aveva nemmeno osato immaginare di raccoglierne così tanti. Prima di entrare, aveva previsto al massimo di poter prendere meno di cinquanta Marchi Marziali.


Eppure l'evento non era ancora terminato e aveva già ottenuto un risultato ancora superiore. A parte l'entusiasmo e la felicità, provava sopratutto ammirazione per Chu Feng perché era davvero speciale. Le sue abilità erano così strabilianti che superavano i limiti della sua immaginazione.


"Senior Chun Wu, che dici? Questo Marchio Marziale è tuo." Disse Chu Feng indicando il marchio che aveva appena forzato ad uscire e che aveva sigillato.


"Junior Wuqing, non ne ho bisogno. Negli ultimi giorni ho ottenuto così tanti Marchi Marziali tutto grazie a te. Per me è già sufficiente."


"D'ora in avanti non devi dividere i Marchi Marziali con me. Tienili per te. Così non solo potrai scambiarli per una tecnica marziale proibita, avrai anche l'occasione di rompere il record di Murong Xun." Consigliò Chun Wu.


"Oh..." Tuttavia Chu Feng si limitò a sorridere, poi disse:"Non è davvero facile infrangere il suo record, ma non punto a questo."


"Ora voglio solo fare una cosa, cioè condividere equamente tutti i Marchi Marziali che trovo con te. Ho già detto che avremmo condiviso sia colpo di fortuna che difficoltà, quindi devo anche applicarlo anche ai benefici."


"Junior Wuqing, tu..." Dopo aver sentito le parole di Chu Feng, il cuore di Chun Wu si riempì di calore e allo stesso tempo si strinse. I suoi bellissimi occhi si erano inumiditi un po'.


*hmm* Proprio in quel momento Chu Feng mise il Marchio Marziali davanti a Chu Feng e disse con un sorriso:"Senior Chun Wu, in effetti le Tecniche Proibite sono un mio obiettivo, ma vorrei che entrambi le ottenessimo. Devi aiutarmi a completarlo!"


Quando guardò il sorriso e lo sguardo sincero di Chu Feng, Chun Wu non trovò alcun motivo per rifiutare. Poté solo asciugarsi le lacrime agli angoli degli occhi e sorridere dolcemente, dire annuendo:"Mm."
                                


                                



