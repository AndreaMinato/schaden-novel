---
weight: 683
title: Capitolo 683 – Tutti si avvicinano
pubDate: 2024-06-20T01:13:16.419Z
tags:
    - mga
---


<em>Capitolo regolare,
0 capitoli in coda, <strong>1/3 (cioè il prossimo capitolo è a due euro)</strong>
-Schadenfreude</em>


L'evento nella Terra Immortale dei Marchi Marziali aveva raggiunto la sua fase finale. Quasi tutti sapevano che i Marchi Marziali erano nascosti nei venti sabbiosi e quindi  i cento partecipanti avrebbero lottato sempre più intensamente tra di loro per trovarli.


In effetti al momento, perfino Xia Yu, Qiu Zhu e Dong Xue, le tre discepole della Signora Piaomiao, stavano lottando. Inoltre nemmeno i loro avversari erano da sottovalutare, stavano affrontando la sorella minore di Murong Xun, Murong Wan, e le sue guardie.


Otto bellissime donne stavano combattendo, nessuna lasciava un vantaggio all'avversaria e il loro conflitto stava diventando sempre più feroce. Stavano attirando un bel po' di spettatori.


*hmm* Tuttavia, proprio quando erano prese dallo scontro, brillò una luce in lontananza. Illuminò completamente la Terra Immortale dei Marchi Marziali che era stata già avvolta dalla notte.


Un cambiamento del genere attirò l'attenzione di tutti. Anche Xia Yu, Murong Wan e le altre che stavano combattendo si fermarono temporaneamente e puntarono gli sguardo verso la luce.


Erano rimasti tutti stupiti a causa dello sconfinato pilastro di luce. Inoltre c'erano due parole scritte tra la luce: Tempio della Riproduzione.


"È il Tempio della Riproduzione? Il tempo delle leggende è davvero apparso?!" Lo sguardo di Xia Yu e le altre si accese. Gli altri non capivano cosa significasse, ma loro sì.


*whoosh whoosh whoosh* Le tre si scambiarono un'occhiata e senza dire altro balzarono in avanti, volando velocemente verso il Tempio della Riproduzione.


"Signorina, dove vanno?" Chiesero confuse le sottoposte di Murong Wan, mentre prendevano frettolosamente i Marchi Marziali e li presentarono alla loro padrona.


Anche se Murong Wan era giovane, era una persona intelligente. Dopo aver stritolato il Marchio Marziale che aveva ricevuto dalle sue sottoposte, disse a bassa voce:"Quel pilastro di luce è davvero mistico. Non importa cos'è, dato che ha attirato subito Xia Yu e le altre, facendole perfino ignorare il Marchio Marziale, devono esserci dei tesori in quel luogo. Seguitemi, non possiamo lasciare loro questo vantaggio."


Dopo aver parlato, anche Murong Wan sfrecciò in avanti. Il suo abito svolazzò mentre le inseguiva.


Allo stesso tempo, coloro che non avevano subìto gravi ferite o le persone che potevano ancora muoversi, furono attirate dal pilastro di luce.


D'altra parte, Chun Wu che al momento era di fronte al pilastro di luce, mostrò un'espressione piena di panico. Disse con preoccupazione:"Oh no. Perché il Tempio della Riproduzione fa così? Non attirerà tutti quanti?"


"Dannazione. Dov'è l'entrata? Dobbiamo entrare prima, altrimenti non avremo il vantaggio di essere capitati qui prima." Chun Wu iniziò a cercare con cautela l'entrata.


Tuttavia non solo il pilastro di luce era brillante, conteneva un potere indistruttibile. Anche il più potente attacco di Chun Wu era completamente inutile e questo la lasciò irrequieta.


"Senior Chun Wu, non avvicinarti al pilastro di luce. È così perché questo posto è già stato aperto. È l'intento del Tempio della Riproduzione attirare tutti. Non importa cosa farai, sarà inutile e invece sprecherai solo energia per niente."


Mentre Chun Wu stava sudando copiosamente per il panico, pensando a modi per entrare, Chu Feng stava girando attorno al pilastro di luce con calma, osservandolo.


Forse le persone normali non potevano vedere altro che le parole "Tempio della Riproduzione", ma Chu Feng era diverso. Poteva vedere altri contenuti e indicazioni, ed era anche il motivo per cui al momento era così calmo.


"Junior Wuqing, cosa vedi? È davvero il Tempio della Riproduzione? O è solo un diversivo o una trappola per attirare la gente?" Chiese con curiosità Chun Wu quando vide che Chu Feng lo stava esaminando con serietà.


"Indubbiamente è il Tempio della Riproduzione e l'entrata è nel pilastro di luce. Tuttavia scomparirà solo dopo quattro ore." Spiegò Chu Feng.


"Non significa che dovremo condividere tutto con loro? Non è affatto giusto! Chiaramente è stato scoperto da te e l'abbiamo aperto insieme, quindi perché dovremmo condividerlo con gli altri?" Disse Chun Wu, sfogando il suo scontento.


Tuttavia Chu Feng continuò a sorridere, non sembrava minimamente preoccupato. Disse solo con indifferenza:"Questo è ciò che ha disposto il suo creatore. È la sua intenzione, quindi non possiamo farci niente."


"Ahhh...." Chun Wu non ebbe altra alternativa che sedersi a gambe incrociate, ad aspettare la dissipazione del pilastro di luce.


Mentre aspettavano, molto presto arrivarono diverse persone. Quelle persone avevano un'aura sconvolgente. Zhan Feng e gli altri dell'Arcipelago Immortale della Condanna erano arrivati.


Quando Zhan Feng arrivò e scoprì che erano arrivate già altre persone, nel suo sguardo balenò un intento omicida. Tuttavia, quando vide che Chun Wu e Chu Feng stavano aspettando entrambi fuori dal pilastro, sorrise freddamente. Poco dopo chiese a Chun Wu:"Signorina Chun Wu, sa cos'è questo Tempio della Riproduzione?"


"Non lo so." Chun Wu lanciò un'occhiataccia verso Zhan Feng e poi lo ignorò.


Zhan Feng non si arrabbiò perché l'irritazione della giovane confermava che i due non erano riusciti ad ottenere nessun vantaggio nonostante fossero arrivati per primi. Era questo che l'aveva fatta irritare.


*swish swish swish...* Non molto tempo dopo che Zhan Feng raggiunse quel luogo, ben presto arrivarono molte altre persone. Erano Ya Fei e le altre.


"Oh? Wuqing, che coincidenza incontrarti qui." Ya Fei si rallegrò quando lo vide. Sembrava che per lei Chu Feng fosse molto più accattivante del pilastro di luce.


"Ya Fei, a cosa stai pensando? Questo è il Picco Nebbioso; ti consiglierei di non agire imprudentemente." Vedendola, Chun Wu si sollevò velocemente in volo, fermandosi davanti a Chu Feng, temeva che Ya Fei l'avrebbe attaccato.


"Oh? C'è già una persona a proteggerti ed è anche una piccola bellezza. Wuqing, sei piuttosto impressionante." Ya Fei sorrise freddamente. Non considerava minimamente Chun Wu.


"Ya Fei, sembra che tu abbia avuto dei conflitti con questo moccioso. Dato che ci sono io, non c'è bisogno che tu faccia nulla. Lo catturerò e lo consegnerò a te per ricevere la tua punizione!"


Inaspettatamente Zhan Feng si era offerto di attaccarlo per Ya Fei.


Tuttavia la giovane strinse lievemente gli occhi, sorrise in modo affascinante e disse ad alta voce:"Davvero irritante e ficcanaso."


"Tu..."


Zhan Feng cambiò espressione quando sentì quelle parole. Non avrebbe mai pensato che di fronte alla sua offerta gentile , Ya Fei l'avrebbe umiliato davanti a così tante persone.


"Junior Chun Wu, Junior Wuqing!" Proprio in quel momento risuonò una voce melliflua. Nell'orizzonte distante, si stavano avvicinando diverse persone. Qiu Zhu, Xia Yu, Dong Xue e Murong Wang e le altre erano arrivate.
                                


                                



