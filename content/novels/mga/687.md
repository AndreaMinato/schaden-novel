---
weight: 687
title: Capitolo 687 – Spregevole e Spudorato
pubDate: 2024-06-20T05:13:16.419Z
tags:
    - mga
---


<em>Scusate, ieri pensavo fosse mercoledì...
Capitolo regolare,
0 capitoli in coda, <strong>1/3 (cioè il prossimo capitolo è a due euro)</strong>
-Schadenfreude</em>


Pensando alle varie scoperte che aveva fatto dopo essere arrivato al Picco Nebbioso, Chu Feng ebbe sempre più la sensazione che fosse un posto misterioso. Non sembrava semplice come appariva in superficie. Indubbiamente nascondeva un segreto, forse riguardava un evento che era accaduto di cui nessuno era informato. Tuttavia al suo attuale livello non avrebbe potuto nemmeno menzionarlo.


*hmm*


Proprio in quel momento un filo di luce apparve nel palazzo. Presto apparì una Formazione Spirit al centro della grande struttura, galleggiava a mezz'aria.


*swish* Vedendo questo, Chu Feng si avvicinò subito e la osservò con cautela.


Attraverso il portale riuscì a vedere un altro vasto palazzo. Quella struttura tuttavia era color oro e giada, piena di strani tesori speciali.


Stavano galleggiando grandi quantità di Marchi Marziali nel palazzo e c'erano anche molte stranezze. Una di esse fece accendere lo sguardo di Chu Feng, era la risorsa che stava cercando disperatamente: il Loto Immortale.


Si entusiasmò davvero perché dall'altra parte del portale c'era il vero Tempio della Riproduzione. Al suo interno c'era qualcosa che desiderava.


Tuttavia, proprio quando Chu Feng stava per entrare, si fermò e il suo sguardo divenne severo. Attraverso il portale, scorse un gruppo di persone dall'altra parte del palazzo che stavano entrando. Erano le quattro bellezze del Picco Nebbioso insieme ai sei membri dell'Arcipelago Immortale della Condanna.


Non si precipitò dentro perché aveva scoperto che, anche se si trovava in un'altra entrata e poteva vederli chiaramente, loro non potevano fare lo stesso con lui.


L'entrata quindi era nascosta. Invece che mostrarsi subito e scontrarsi con loro, combattendo per i tesori, perché non rimanere in silenzio ad osservare la situazione, sondando le loro vere intenzioni?


"Il Tempio della Riproduzione è proprio com'è descritto dalle leggende. Ci sono così tanti Marchi Marziali, anche se ce li dividessimo equamente sarebbe semplice scambiarli per Tecniche Marziali Proibite!" Dong Xue stava sorridendo in modo incantevole, come un bocciolo in fiore.


Ce n'erano più di diverse migliaia. Se loro dieci se li fossero divisi equamente, ne avrebbero comunque ottenuti diverse centinaia ciascuno. Questo superava di gran lunga il record di Murong Xun.


Erano entusiasti pensando che avrebbero superato il primato del signorino dell'Arcipelago. Dopotutto era il genio numero uno della Regione del Mare Orientale!


E a parte i Marchi Marziali, c'erano molti rari tesori che non avevano mai visto prima, alcuni tra di essi erano Stranezze. Bisognava dire che questo luogo era proprio una miniera di tesori.


"Dividerseli equamente? Signorina Dong Xue, credo che stia usando troppo l'immaginazione." Tuttavia, proprio quando Dong Xue stava pensando che le sue sofferenze fossero finite e stava sognando di un meraviglioso futuro, Zhan Feng sorrise malignamente. Il suo sguardo era pieno di ostilità.


"Zhan Feng, non ha intenzione di tradirci ora, vero?" Chiese gelidamente Xia Yu, come se avesse già capito le intenzioni del nemico.


"Comunque l'ha già detto lei prima. Nel mondo dei coltivatori sono le risorse ad essere più importanti e le persone più forti regnano supreme. La rettitudine e la virtù non rendono un guerriero superiore agli altri."


"Ora, con così tante risorse davanti ai nostri occhi, credete davvero che dovremo dividerli equamente con voi?" Mentre parlava, Zhan Feng scoccò un'occhiata verso Ya Fei e Murong Wan.


Anche se le due non risposero, sorrisero lievemente. Si avvicinarono a Zhan Feng e bloccarono la via alle quattro bellezze.


Gli altri tre membri dell'Arcipelago Immortale della Condanna fecero lo stesso. I sei formarono una fila e le ostacolarono. Le loro intenzioni erano molto chiare; non volevano condividere le risorse del Tempio della Riproduzione con le quattro bellezze.


"Dannazione. La reputazione del vostro Arcipelago Immortale della Condanna come dimora di guerrieri retti che distruggono il male e proteggono la luce è davvero falsa. Non avrei pensato che avreste fatto azioni di così bassa classe e spudorate. Ci avete invitato qui, eppure ci spingete da parte per godervi da soli i tesori. Se il mondo esterno lo venisse a sapere, non avreste timore di essere derisi dal mondo e disprezzati per il vostro comportamento spregevole?" Rimproverò con furia Qiu Zhu.


"Ahah! Signorina Qiu Zhu, è davvero ingenua. O troppo innocente?"


"Solo noi dieci sappiamo delle questioni di oggi. Credete che qualcuno vi crederà? Da ciò che vedo, sarebbe già ottimo se gli altri non considerassero le vostre parole delle calunnie." Zhan Feng rise fragorosamente e in modo davvero spudorato


"Dannazione, così erano queste le vostre intenzioni. Fin dall'inizio non avevate intenzione di condividere i Marchi Marziali del Tempio della Riproduzione. Purtroppo vi abbiamo creduto e vi abbiamo aiutato a risolvere la questione di prima." Rimproverò Dong Xue, stringendo i denti per la rabbia.


"Zhan Feng, farà meglio a non esagerare. Non si dimentichi che questo è comunque il territorio del Picco Nebbioso. Anche questo Tempio della Riproduzione fa parte del Picco Nebbioso."


"Il Picco Nebbioso vi ha invitato tutti con gentilezza, permettendovi di ottenere questi tesori. Eppure volete tenerveli per voi? Non temete di essere puniti dalla mia maestra, la signora Piaomiao, una volta che uscirete da quest'area?" Xia Yu era la più intelligente. Usò immediatamente il nome della signora Piaomiao per provare a spaventarli.


"Chi crede di spaventare? Chi non sa che tutti voi state occupando il Picco Nebbioso, ma non avete alcun controllo su di esso? Se fosse così, perché dovreste lottare insieme a noi? Perché non andate direttamente a prendere i marchi marziali?"


"Inoltre non pensate di usare la signora Piaomiao per minacciarci. Il nostro Arcipelago Immortale della Condanna semplicemente non teme il vostro Picco Nebbioso. Se la signora Piaomaio osasse anche solo toccarci, garantisco che tra meno di un mese il vostro Picco Nebbioso verrebbe annientato." Intervenne Murong Xan con uno sguardo pieno di sdegno.


"Va bene, va bene. Perché sprecare fiato con loro? Dato che non sono disposte a ritirarsi da sole, aiutiamole." Ya Fei sorrise in modo affascinante, ma il suo sguardo era pieno di malvagità. Non parlò molto e fu la più diretta.


"Se volete costringerci ad andarcene, dovrete avere la forza per farlo." Qiu Zhu era infuriata. Dato che era al quinto livello del Martial Lord realm, non temeva Zhan Feng e gli altri.


"Ahah, signorina Qiu Zhu, potrei sconfiggerla da solo senza nemmeno coalizzarmi con Ya Fei. Vedo però che ha una pelle morbida e delicata, non voglio ferirla. Farebbe meglio a rompere il talismano e a tornare da sola." Zhan Feng sorrise freddamente senza considerare affatto Qiu Zhu.


"Allora provateci." Gridò Xia Yu, che attaccò. Nonostante sapesse di non poter sconfiggere Zhan Feng e gli altri e avrebbe dovuto contare su Qiu Zhu, non era disposta ad arrendersi di fronte a così tanti Marchi Marziali e stranezze.


Quindi, Qiu Zhu, Xia Yu e Dong Xue presero l'iniziativa e scagliarono attacchi verso i nemici allo stesso tempo.


Tuttavia la realtà fu crudele con loro. Il divario di forza tra i gruppi era troppo vasto. Non importava quanto fosse forte Qiu Zhu, era inferiore alla coalizione di Ya Fei, Zhan Feng e Murong Wan. Per quanto riguarda gli altri tre membri dell'Arcipelago Immortale della Condanna, non erano inferiori a Dong Xue e a Xia Yu.


Così il risultato della battaglia fu deciso in un attimo. Qiu Zhu, Xia Yu e Dong Xue furono tutte sconfitte.
                                


                                



