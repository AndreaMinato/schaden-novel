---
weight: 690
title: Capitolo 69 - Creare un'Altra Leggenda
pubDate: 2024-05-25T11:13:16.341Z
tags:
    - mga
---


CAPITOLO SPONSORIZZATO, ringraziamo shadow978 :)
-Schadenfreude




Il nucleo della Scuola del Drago Azzurro era l'area in cui vivevano gli anziani e i discepoli principali.


L'accesso era proibito ai discepoli e agli anziani della corte interna, ma c'era un'area in cui non potevano entrare nemmeno quelli principali.


Era un ampio palazzo. Nonostante fosse enorme, non era lussuoso, aveva un'atmosfera antica e anche un po' misteriosa.


Quel posto era l'alloggio del'unico Sciamano della Scuola del Drago Azzurro, l'ospite anziano, Zhuge Liuyun.


Nella sala principale Zhuge Liuyun era seduto su un vecchio sgabello di pietra. Indossava ancora il mantello bianco pieno di simboli. L'unica parte del corpo che si poteva vedere erano i suoi occhi.


Di fronte a lui c'era un uomo in ginocchio. Era un discepolo principale. Aveva meno di vent'anni ma emetteva una calma e un'esperienza che non appartenevano alla sua età. Era la sola persona tra i discepoli principali che aveva il potere Spirit, Leng Wuzui.


"Wuzui, per quanti anni mi hai seguito?" La voce profonda di Zhuge proveniva dal mantello bianco.


"Fino ad oggi sono passati esattamente tre anni." Rispose rispettosamente Leng Wuzui.


"È passato così tanto tempo senza nemmeno accorgersene. Il tempo passa davvero in fretta. Mi hai servito in questi anni e la tua prestazione è stata soddisfacente. Oggi ti darò un'ultima missione. Se riuscirai a compierla, ti accetterò ufficialmente come mio discepolo e ti passerò la Tecnica della Formazione Spirit."


"Maestro che missione è? Anche se dovessi attraversare un mare d'acqua bollente o camminare sul fuoco, non la rifiuterò."
Sapendo che Zhuge aveva intenzione di accettarlo ufficialmente come discepolo, Leng Wuzui era incredibilmente felice.


"Trova una persona per me." Disse Zhuge.


"Chi volete che trovi?" Chiese Leng Wuzui.


"Un giovane di 15 anni, ma che può usare il terzo dei Tre Stili Tuono. È come te e anche lui ha il potere Spirit. Mi ha visto una volta ma non so il suo nome né so se sia davvero un discepolo della Scuola del Drago Azzurro."


"un giovane che ha il potere Spirit e che può anche usare il terzo dei Tre Stili Tuono?"
In quel momento l'espressione sul volto di Leng Wezui cambiò lievemente e non poté non dire: "Senza dubbio non c'è nessuno così tra i discepoli principali."


"Ecco perché voglio che vai a cercarlo. Non importa se non è un discepolo della corte interna o che non sia nemmeno un discepolo della Scuola del Drago Azzurro, trovalo per me."


"Se lo troverai potrai diventare ufficialmente il mio discepolo. Credo che non sarà una missione troppo difficile per te."


"Nel viaggio nella tomba, ho scambiato un po' di colpi con il capo della Scuola 1000 Venti e ho subito un po' di ferite. Mi ritirerò per un po' per recuperare. Spero che quando uscirò avrai già trovato quel ragazzo."


"Farò del mio meglio."


"Vai."


"Come desiderate." Dopo aver risposto cortesemente, Leng Wuzui uscì dal palazzo, ma in un istante rivelò un'espressione scontenta e anche lievemente fredda.


"Junior Leng, perché l'Anziano Zhuge aveva bisogno di lei?"


"Sì junior Leng, è un'altra missione?"


Al di fuori del palazzo si avvicinarono due discepoli principali. Uno era maschio, l'altra era femmina. Il maschio si chiamava Gao Le e la femmina Liu Bing. Nonostante fossero più grandi di Leng Wuzui e fossero entrati nella corte interna prima di lui erano gli aiutanti fidati di Leng Wuzui.


"Andate nella corte interna e controllate se c'è un giovane che ha coltivato il terzo dei Tre Stili Tuono. Se lo trovate eliminatelo segretamente. Non lasciate che qualcuno sappia che siete stati voi. Nemmeno Zhuge Liuyun può saperlo." Disse freddamente Leng Wuzui.


"Lo faremo subito." Gao Le e Liu Bing non esitarono. Dopo aver risposto se ne andarono velocemente.


Leng Wuzui si girò e guardò il palazzo in cui risiedeva Zhuge. Strinse leggermente gli occhi con uno sguardo gelido.


"Vecchio, ti ho dedicato la vita per tre interi anni eppure vuoi accettare un'altra persona come tuo discepolo. Dato che mi stai trattando in modo così spietato, allora non potrai biasimarmi. Non pensare nemmeno di prendere altri come tuoi discepoli."


Nessuno nella corte interna sapeva cos'era successo nella zona centrale. Ma la quantità di persone che si erano radunate al di fuori del Padiglione delle Tecniche di Arti Marziali aumentò sempre di più. Erano tutte attratte dalla casa verde scuro in cima all'alto palco.


Specialmente gli anziani del padiglione. Tutti loro avevano un'espressione tesa mentre non distoglievano lo sguardo dalla Formazione di Coltivazione. Questo perché Chu Feng era rimasto lì per sei ore.


"Maestro, non è accaduto nulla a Chu Feng, vero? Sono passate sei ore e anche se fosse lei..."
Alcuni anziani iniziarono a preoccuparsi per il ragazzo.


"No, se Chu Feng fosse svenuto, la Formazione di Coltivazione avrebbe smesso di funzionare. Ma al momento è ancora attiva e il potere è diventato ancora più forte rispetto a prima. Questo significa che Chu Feng sta ancora resistendo, quindi non gli è accaduto nulla." Ouyang scosse la testa ma il suo sguardo era lievemente sorpreso.


Sei ore. Anche lui, con la sua attuale coltivazione, sarebbe riuscito a resistere al massimo sei ore. Dopotutto la Formazione di Coltivazione era stata creata da Zhuge, che era leggermente più debole al capo della scuola.


Tuttavia Chu Feng con la sua coltivazione al settimo livello era resistito per sei ore nella Formazione di Coltivazione. Superava i limiti dei discepoli principali e stava ancora persistendo. Questo faceva davvero provare ammirazione a Ouyang.


Dopo otto ore l'ammirazione si trasformò in shock.


Quando Chu Feng decise di andarsene dalla Formazione di Coltivazione, tutti notarono che il ragazzo era estremamente rilassato. Aveva anche un sorriso felice sul volto e faceva dubitare a tutti che fosse stato davvero nella Formazione per otto ore.


Molti stavano dubitando dell'efficacia della formazione e così, dopo che Chu Feng ne era uscito, una persona provò ad entrare nella Formazione di Coltivazione ed indagare.


Ma il tentativo confermò che la Formazione di Coltivazione era assolutamente come affermavano le dicerie. Il discepolo rimase lì solo per poco tempo prima di perdere conoscenza ed essere portato via da un anziano del Padiglione delle Tecniche di Arti Marziali.


"Cielo, significa che Chu Feng è davvero rimasto per otto ore nella Formazione di Coltivazione e non ne è rimasto influenzato minimamente?"


"Questo è troppo spaventoso, è davvero umano? Sembra che un mostro sia apparso nella corte interna."


Vedendo il discepolo che aveva della schiuma in bocca e che mostrava il bianco degli occhi, tutti gridarono per la sorpresa. Naturalmente non si stavano sorprendendo per il discepolo, ma per Chu Feng.


Senza dubbio, Chu Feng creò un'altra leggenda nella corte interna, ma al ragazzo non gli importava. Il motivo per cui era felice era perché aveva padroneggiato il primo stadio della Tecnica Imperiale Celeste.


Nonostante fosse lo stadio iniziale, la velocità aveva soddisfatto Chu Feng. Se non altro con la Tecnica Imperiale Celeste, se non avesse potuto vincere contro esperti all'Origin realm, sarebbe riuscito a scappare. Era il suo asso nella manica per sfuggire al nemico.


Il tempo passò e in un batter d'occhio arrivò il giorno dell'esame dei discepoli principali. La notte prima, Su Mei, che era scomparsa per qualche giorno, arrivò alla sua porta.





