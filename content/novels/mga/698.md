---
weight: 6980
title: Capitolo 698 – Ottavo livello dell'Heaven Realm
pubDate: 2024-06-20T16:13:16.421Z
tags:
    - mga
---


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
46 capitoli in coda, 0/1 (l'1 euro di prima verrà contato tra le donazioni dopo il periodo sconti)
-Schadenfreude</em>


In quell'istante l'intera montagna si riempì di discussioni. Nessuno si sarebbe mai aspettato che Chun Wu sarebbe finita prima.


In realtà, perfino la persona più potente del Picco Nebbioso, la signora Piaomiao, mostrò un raro sorriso. Era evidente che fosse estremamente contenta.


Dopotutto il Picco Nebbioso era il suo territorio. Lei, in quanto sua maestra, naturalmente provava orgoglio per il fatto che la sua discepola potesse ottenere il primo posto.


Sotto innumerevoli sguardi di ammirazione, Chun Wu uscì velocemente. Chiaramente, con centootto Marchi Marziali, aveva potuto ottenere un Tabù Mortale. Tuttavia non sembrava molto allegra.


"Junior Chun Wu, cosa succede? Come hai fatto a radunare così tanti Marchi Marziali?"


"Sì! Junior Chun Wu, dove hai preso così tanti Marchi Marziali?" Vedendola uscire, Xia Yu e Dong Xue si avvicinarono immediatamente, la trascinarono da una parte e le fecero domande.


"Ohoh? Curiose?" Chun Wu alzò la testa e con uno sguardo davvero sdegnoso osservò Xia Yu e Dong Xue, poi disse con derisione:"Posso pure dirvelo. Prima, dopo che sono andata via con Junior Wuqing, non ho catturato personalmente nemmeno un Marchio Marziale. A parte i diciotto che ho catturato io nel Tempio della Riproduzione, degli altri novanta, ottantotto sono stati catturati da Junior Wuqing e li ha dati a me."


"Forse non mi crederete, ma posso dirvi che Junior Wuqing ha scoperto un nuovo metodo per cercarli. È un'abilità completamente unica e la sua efficienza è estremamente alta. Tuttavia solo lui può usare quel metodo."


"All'inizio voleva condividere i Marchi Marziali con noi quattro sorelle. Tuttavia non solo non vi siete fidate di lui, l'avete anche insultato, scacciandolo dal gruppo."


"Ho ottenuto il Tabù Mortale tutto grazia a Junior Wuqing. Allora, se aveste creduto in lui, avreste ottenuto anche voi i miei stessi risultati, ma non l'avete fatto. Così, non c'è bisogno di ammirarmi, né di invidiarmi, perché ve lo siete meritato." Chun Wu aveva parlato ad alta voce, facendo sentire intenzionalmente queste parole agli altri e umiliando intenzionalmente le sue due compagne.


Nonostante fossero sorelle e avessero vissuto insieme per molti anni, negli ultimi giorni chiaramente aveva capito la loro vera natura.


"Cosa? Il raccolto della signorina Chun Wu è stato donato tutto da questa persona di nome Wuqing?"


In effetti, dopo aver sentito le parole della giovane, la gente ne fu sbalordita. Così Chun Wu aveva ottenuto un risultato simile grazie alla persona di nome Wuqing.


E allo stesso modo, sembrava che anche il Tempio della Riproduzione fosse stato scoperto da lui. Così tutti non poterono evitare di riconsiderarlo. Se fosse stato tutto vero, allora Wuqing doveva essere un genio sbalorditivo.


Molti però scossero la testa e sospirarono pensando che un genio del genere era morto. Non sarebbe stata solo una perdita per il suo maestro, ma anche per l'intera Regione del Mare Orientale.


Xia Yu e Dong Xue non solo impallidirono, ma si riempirono di rimpianto, bisognava dire che le parole di Chun Wu avevano dato loro un forte impatto.


Tutto ciò che aveva detto Chu Feng era vero? Era davvero capace di catturare i Marchi Marziali da solo?


All'inizio ne dubitarono, ma pensandoci più accuratamente, Chun Wu non poteva catturare così tanti Marchi Marziali da sola. Quindi rimaneva solo questa ipotesi. Anche se non volevano crederci, non avevano scelta.


E una volta che ci credettero, ebbero l'impulso di darsi uno schiaffo da sole. Si odiavano per non aver creduto a Chu Feng fin dall'inizio e si erano danneggiate perdendo una così grande occasione.


Chu Feng non sapeva del rimpianto delle due perché al momento aveva già lasciato lo strano mondo ed era tornato nella Terra Immortale dei Marchi Marziali.


Il posto era stranamente silenzioso. Perfino i venti di sabbia erano scomparsi. Era inquietante.


Chu Feng era in cima ad una collina color giallo sporco e aveva un'espressione entusiasta. Nell'istante in cui il raggio di luce era entrato nel suo corpo, la sua coltivazione era aumentata. Era arrivato al secondo livello del Martial Lord Realm.


Chu Feng rimosse il potere dei tre fulmini e scoprì che in effetti era salito all'ottavo livello dell'Heaven Realm. Quell'aumento di forza era stato donato dal raggio di luce.


Ciò che stupiva di più Chu Feng era il potere dell'esistenza. Poteva dare energia con noncuranza? Che sorta di creatura era?


Inaspettatamente, Ovettò gridò con allegria: "Ahah, Chu Feng, sono avanzata di livello, la mia coltivazione è aumentata!"


E quando Chu Feng esaminò la sua coltivazione, anche se non aveva grandi aspettative, rimase davvero scioccato. Ovetto era diventata una Martial Lord di primo livello!


"Anche la tua coltivazione è aumentata?" Chu Feng era scioccato. Il potere di Ovetto poteva essere aumentato solo con l'Energia Primaria. Inoltre aveva fatto più progressi di lui, diventando direttamente un Martial Lord di primo livello. Era semplicemente incredibile.


"Eheh, sembra che quell'esistenza non sia davvero semplice come sembra. Nonostante non ti abbia aiutato molto, aiutare me è come aiutare te! La mia coltivazione è molto più potente della tua! Eheh..." Il dolce visino di Ovetto mostrò uno splendido sorriso. Non c'era nemmeno bisogno di menzionare quanto era bella ed era evidente che fosse proprio entusiasta.


Dato che non avevano trovato Energia Primaria potente da molto tempo, la sua coltivazione era ristagnata senza fare nessun progresso. Oggi era diventata immediatamente una Martial Lord di primo livello. Si poteva definire un grande balzo. Anche se non avesse voluto essere felice, non avrebbe potuto evitarlo.


"In effetti non è semplice. Ha scoperto anche te. Mi chiedo se abbia trovato il Fulmine Divino nel mio dantian." Pensò Chu Feng mentre alzava lo sguardo.


"Potrebbe non essere così. Anche se sono il tuo spirito e vivo nel tuo mondo, non è difficile per persone dal grandissimo potere scorgere il tuo mondo degli spiriti."


"Tuttavia il Fulmine Divino nel tuo dantian è diverso. Si sta nascondendo intenzionalmente e il suo potere è incredibilmente potente. Probabilmente nemmeno l'esistenza di questo posto può scoprirla, no?" Spiegò Ovetto.


"Mm." Chu Feng annuì. Il Fulmine Divino in effetti era misterioso e immenso. Anche lui non poteva capire cosa fosse esattamente, figuriamoci gli altri!


"Va bene Chu Feng. Guarda il tuo braccio. Quella creatura ha detto che ti avrebbe dato delle ricompense, quindi immagino che ti avrà dato anche Marchi Marziali." Ricordò Ovetto.
                                


                                



