---
weight: 7050
title: Capitolo 705 – Venerabile Madre
pubDate: 2024-06-20T23:13:16.422Z
tags:
    - mga
---


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
39 capitoli in coda, 0/1 (l'1 euro di prima verrà contato tra le donazioni dopo il periodo sconti)
da editare
-Schadenfreude</em>


Nonostante il vecchio provasse amarezza, a causa della forza di Qiushui Fuyan poté solo andarsene con avvilimento.


Sapeva che vivere il resto della sua vita con un solo braccio e una gamba sarebbe stato molto imbarazzante. Si sarebbe sentito ancora più umiliato quando le persone gli avrebbero chiesto come aveva perso i suoi arti e perché non erano guariti.


Come si suol dire però: meglio vivi che morti. Se doveva biasimare qualcuno, poteva solo addossare la colpa a sé stesso per aver cercato di attaccare Chu Feng. Se non fosse stato avido, non sarebbe finito in queste condizioni miserabili. Non si poteva sfuggire alle conseguenze dei propri crimini. La sua punizione era ben meritata.


"Verrà lasciato andare così? Dovrebbe essere ucciso e poi la sua Energia Primaria dovrebbe essere data a me." Disse confusa Ovetto quando vide il vecchio che entrava nell'Antica Formazione di Teletrasporto.


"Immagino che l'abbia lasciato andare perché vuole che il mondo sappia cos'è successo. Dopotutto, il motivo per cui Senior Qiushui voleva che me ne andassi prima era per attirarli allo scoperto e poi mostrare la propria dominanza. Così tutti coloro che hanno intenzioni ostili nei miei confronti avrebbero capito come sarebbero finiti. Per far sapere loro che se avessero voluto toccarmi, avrebbero dovuto pensarci due volte." Disse con un sorriso Chu Feng.


"Anche se volesse mostrare il suo potere, dovrebbe comunque ucciderlo e lasciare che la signora Piaomiao diffonda le notizie. Non sarebbe meglio? Dopotutto ha ucciso anche gli altri. Non dovrebbe essere qualcosa che desidera nascondere, vero?" Chiese Ovetto.


"Non importa. Sono sicuro che ha ricevuto la lezione che si merita. Continuare a vivere così non è qualcosa di sopportabile per una persona ordinaria. Dopotutto se si sapesse in giro, nemmeno il suo Sect lo accetterebbe più, no?" Chu Feng sorrise, come se potesse già vedere la scena di come quel vecchio sarebbe stato tradito dai suoi compagni e dalle sue famiglie, disprezzato da tutti.


"Wuqing, tieni." All'improvviso Qiushui Fuyan fece un cenno e lanciò il Sacchetto Cosmo in mano a Chu Feng.


"La ringrazio Senior Qiushui." Chu Feng si riempì di gioia mentre prendeva al volo il Sacchetto Cosmo perché c'erano molti tesori al suo interno. Trovò innumerevoli Perle Heaven e Armamenti d'Élite, beni di bassa qualità, insieme a diverse centinaia di Medicine Martial di basso e medio livello.


C'era perfino una buona quantità di Medicine Martial di alto livello. Anche se la loro qualità era di gran lunga inferiore al Fungo Immortale, dopotutto erano buone risorse. Erano oggetti inestimabili. Chu Feng dovette ammettere che gli oggetti di questo Sacchetto Cosmo potevano renderlo una persona abbastanza ricca.


"E anche questi tre." Proprio in quel momento quattro raggi di luce volarono dalla mano della signora Piaomiao arrivando nel palmo di Chu Feng.


"Senior Piaomiao, la ringrazio." In quel momento Chu Feng si entusiasmò ancora di più perché non solo c'erano altri tre Sacchetti Cosmo pieni di tesori, c'era anche un Distintivo Nebbioso.


Dopo che l'evento della Terra Immortale dei Marchi Marziali si fosse concluso, le persone che ricevevano un Distintivo Nebbioso dovevano restituirlo quando se ne fossero andati. Chu Feng non aveva fatto eccezione quando era partito.


Dato che la signora Piaomiao gli aveva ridato il Distintivo Nebbioso, questo significava che riteneva molto importante Chu Feng e gli avrebbe permesso di entrare di nuovo nel Picco Nebbioso.


"Ho sentito dire da Fuyan che hai delle questioni di occuparti, quindi non ti tratterrò qui, ma se avrai tempo in futuro, il mio Picco Nebbioso ti darà il benvenuto in ogni momento." Disse la signora Piaomiao. Inoltre sul suo viso apparì un lieve e raro sorriso.


"Senior, allora Chu Feng si congederà." Stavolta il giovane disse il suo vero nome.


L'espressione della signora Piaomiao era molto calma quando sentì queste parole, come se sapesse già che Wuqing era un nome falso.


Dopo che Chu Feng se ne andò, Qiushui Fuyan si tolse il velo, rivelando il suo splendido aspetto. Nonostante si avvicinasse ai quarant'anni, sembrava ancora giovane, come se il tempo non avesse lasciato alcuna traccia sulla sua pelle.


Bisognava dire che la donna che in passato era la più bella della Regione del Mare Orientale non era inferiore a Ya Fei o a Qiu Zhu. Tuttavia, anche se Qiushui Fuyan aveva un portamento splendido, così bello che faceva sembrare brutta la signora Piaomiao, nonostante la donna avesse un aspetto ordinario. In certe aree sembravano somigliarsi.


"Venerabile madre, sembra che stia considerando Chu Feng della massima importanza.. Non l'ho mai vista dare un Distintivo Nebbioso ad un membro della giovane generazione. Nemmeno Murong Xun e Huangfu Haoyue hanno ricevuto un trattamento del genere." Disse Qiushui Fuyan rivelando un segreto scioccante; la signora Piaomiao, che aveva una posizione così significativa, in realtà era sua madre.


"Murong Xun proviene dall'Arcipelago Immortale della Condanna, come potrei dargli un Distintivo Nebbioso? E Huangfu Haoyue, anche se è piuttosto straordinario non era degno di riceverla."


"Tuttavia Chu Feng è diverso da tutti loro. Non è stata una coincidenza che fosse riuscito a sfuggire ad una situazione del genere e anche ad ottenere seimila Marchi Marziali. Da come la vedo, sicuramente ha ricevuto l'approvazione dell'esistenza misteriosa nella Terra Immortale dei Marchi Marziali." Disse la signora Piaomiao.


"Approvazione? Venerabile madre, l'esistenza misteriosa di cui parla è il demone o il padrone del Picco nebbioso?" Chiese con curiosità Qiushui Fuyan.


"Ho sorvegliato questo posto per quasi mille anni. So solo che la Terra Immortale dei Marchi Marziali è il nucleo del Picco Nebbioso, che dentro c'è una creatura straordinaria e che, fino ad un certo punto, controlla il Picco Nebbioso."


"Nonostante i molti tentativi nell'aumentare la connessione tra di noi, non ho avuto successo. Non è che non possa mandarle messaggi, solo che non le importa di me."


"Sebbene abbia ottenuto grandi guadagni sorvegliando questo posto, in realtà l'appellativo di guardiano non è nient'altro che un titolo vuoto."


"Al momento l'influenza dell'Arcipelago Immortale della Condanna sta aumentando sempre di più. Ha anche puntato gli occhi sul Picco Nebbioso e se, un giorno, ci invaderà e la creatura misteriosa non sarà disposta ad aiutarmi, perderò sicuramente il Picco Nebbioso."


Ma questo bambino di nome Chu Feng... se ottenesse davvero l'approvazione di quella esistenza misteriosa, forse allora, potrà essere di aiuto." Disse con tono piatto la signora Piaomiao, ma c'era un po' di astuzia nella sua espressione.


"Allora non c'è da meravigliarsi che perfino la mia venerabile madre sia uscita a proteggere Chu Feng. Dato che lo considera così tanto, ha bisogno che lo protegga di nascosto?" Disse Qiushui Fuyan.


"Non c'è bisogno. Se ha davvero ottenuto l'approvazione della misteriosa esistenza, sono sicura che non desidera che lo proteggiamo. Vorrebbe che lo lasciassimo crescere da solo, così il suo talento potrà svilupparsi più fermamente."


La signora Piaomiao scosse la testa e poi chiese:"Fuyan, che ne dici... di rimanere qui? Dopotutto prima o poi questo Picco Nebbioso sarà consegnato a te."


"Non posso venerabile madre. Credo che la Terrazza Xuanyuan sarà più adatta a me. Inoltre non ha le giovani delle quattro stagioni e Yan Ruyu ora? Credo che sarebbe meglio consegnare il Picco Nebbioso a loro." Qiushui Fuyan scosse la testa.


La signora Piaomiao sospirò sentendo queste parole, poi disse:"Non mi stai ancora biasimando per averti proibito di entrare nella Strada Celeste con la Chiesa del Fuoco Celeste, vero?"


Qiushui Fuyan sussultò lievemente. La sua espressione cambiò diverse volte, ma alla fine mostrò un lieve sorriso e disse:"Come potrei? Se la venerabile madre non mi avesse fermato, forse sarei già morta ormai."
                                


                                



