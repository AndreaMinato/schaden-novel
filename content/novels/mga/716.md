---
weight: 7160
title: Capitolo 716 - Abbandono? Esperienza?
pubDate: 2024-06-21T10:13:16.423Z
tags:
    - mga
---


<em><strong>BUON NATALE!</strong></em>


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
129 capitoli in coda (29 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


In realtà non era la prima volta che Chu Feng leggeva una Misteriosa Tecnica Proibita perché nei quattro Sacchetti Cosmo che la signora Piaomiao e Qiushui Fuyan gli avevano dato, ce n'era una che conteneva una tecnica del genere.


Allora, per curiosità, Chu Feng gli aveva dato una breve occhiata. Dopo averlo fatto tuttavia Chu Feng era rimasto sbalordito dalla profondità delle Misteriose Tecniche Proibite. Aveva scoperto che in effetti i loro creatori erano estremamente eccezionali.


Chu Feng aveva anche confermato che, nonostante fosse potente, le Misteriose Tecniche Proibite dopotutto erano solo abilità. Nonostante potessero aumentare il ritmo di coltivazione, ci sarebbe stato un enorme elemento di pericolo. Le possibilità di successo non erano alte e, anche se uno avesse avuto successo, ci sarebbero stati dei limiti. Non potevano essere discussi allo stesso livello dei Corpi Divini.


La Misteriosa Tecnica Proibita di Zhang Tianyi tuttavia era completamente differente. Era molto difficile coltivare la sua tecnica e perfino Chu Feng avrebbe avuto molti problemi nel praticarla.


Comunque era sicuro che l'energia della Misteriosa Tecnica Proibita di Zhang Tianyi superava di gran lunga quella che Chu Feng aveva visto.


Il metodo di coltivazione nel libro di Zhang Tianyi toccava a stento la superficie. Se uno l'avesse appreso interamente, avrebbe potuto avanzare di livello da solo e perfino arrivare agli ostacoli di cui aveva parlato Zhang Tianyi.


In altre parole, se uno avesse coltivato la Misteriosa Tecnica Proibita di Zhang Tianyi, finché avesse superato gli ostacoli, avrebbe ottenuto enormi benefici. Inoltre non c'erano limiti di coltivazione, finché uno avesse avuto una comprensione sufficiente e una padronanza salda sulla Misteriosa Tecnica, non ci sarebbero stati problemi nel continuare ad avanzare di livello.


Una Misteriosa Tecnica Proibita del genere praticamente non aveva limiti. Si poteva dire che la potenza che dava era molto simile ad un Corpo Divino ed era davvero una tecnica che poteva essere paragonata ai Corpi Divini.


Nonostante non ci fossero molti vantaggi, finché avesse continuato a fare progressi, il vantaggio ottenuto avrebbe continuato ad aumentare. Un giorno sarebbe stato inarrestabile e avrebbe potuto scioccare il mondo con il suo aumento improvviso di potere.


Fattore più importante, dopo le analisi di Chu Feng, nonostante in superficie non ci fossero requisiti per questa Tecnica Misteriosa, in realtà solo un gruppo speciale di persone poteva coltivarla e perfino Chu Feng non corrispondeva ai criteri.


Zhang Tianyi tuttavia era la persona adatta per coltivarla. Inoltre significava che, a parte lui e altre persone simili a lui, coltivare la Misteriosa Tecnica Proibita avrebbe condotto solo al suicidio, se fosse stato un danno superficiale, uno avrebbe imboccato il cammino della perversione e sarebbe morto. Se fosse stato significativo, sarebbe diventato un demone assetato di sangue che avrebbe perso la razionalità.


"Junior Chu Feng, hai visto qualcosa?" Chiese preoccupato Zhang Tianyi quando vide l'espressione grave di Chu Feng.


"Senior Zhang, ho esaminato la tua Misteriosa Tecnica Proibita e credo di aver capito ora." Chu Feng non rispose immediatamente alla domanda di Zhang Tianyi. Prima diede la sua Misteriosa Tecnica Proibita al suo amico.


Zhang Tianyi la lesse con serietà, ma dopodiché ne fu confuso anche lui e chiese perfino:"Junior Chu Feng, la tua è davvero una Misteriosa Tecnica Proibita? Perché c'è una differenza così enorme da quella che sto coltivando?"


"Senior Zhang, ancora non capisci? Come hai detto, la tua Misteriosa Tecnica Proibita è davvero diversa dalle altre. Può essere davvero definita una tecnica equivalente ad un Corpo Divino.


"La sola differenza è che durante la nascita, i Corpi Divini fanno apparire un fenomeno nel cielo. Dopo la nascita, le loro abilità sono mostrate distintamente e, dall'inizio alla fine, danno agli altri una sensazione di orgoglio.


"Credo che se Zi Ling non avesse subìto una maledizione speciale dopo la nascita, i suoi risultati sarebbero sicuramente inimmaginabili perché è un vero Corpo Divino."


"La tua Misteriosa Tecnica Proibita però non ha un potenziale inferiore ai Corpi Divini. È solo che non c'è niente di speciale nel periodo iniziale. Si può perfino dire che sia esattamente uguale alle altre Misteriose Tecniche Proibite, sì, sono tecniche speciali, ma non sono paragonabili ai Corpi Divini."


"Tuttavia, finché supererai un ostacolo dopo l'altro, l'essenza del tuo corpo, dalla testa ai piedi, cambierà completamente. Più avanzerai di livello, più sarai brillante."


"Da ciò che vedo, finché continuerai a coltivare questa Misteriosa Tecnica Proibita, ci sarà un giorno in cui il tuo potere non sarà inferiore ai Corpi Divini."


"E, l'aspetto più importante è che solo tu puoi coltivare questa Misteriosa Tecnica Proibita."


Disse con sincerità Chu Feng, ma la sua espressione era piena di felicità. Questo significava che i risultati futuri di Zhang Tianyi sarebbero stati illimitati. Forse sarebbe arrivato il giorno in cui Zhang Tianyi lo avrebbe raggiunto e forse perfino superato. Non era impossibile.


E, in quanto buon fratello di Zhang Tianyi, Chu Feng naturalmente era contento che avesse ottenuto un tesoro del genere.


"Questo significa che le mie origini sono davvero..." Zhang Tianyi aveva già fatto molte ipotesi e alcune di esse erano state confermate dopo che aveva sentito le parole di Chu Feng.


"Senior Zhang, vorrei dire che io e te siamo molto simili, ma io sono più fortunato di te. Almeno, quando ero debole, avevo un buon padre adottivo e un buon fratello maggiore disposti a prendersi cura di me, tu invece no." Chu Feng provò un po' di emozione. Le origini di Zhang Tianyi erano straordinarie, ma valeva lo stesso per lui; eppure Zhang Tianyi aveva dovuto patire così tanto.


"Ahah, in realtà non è niente di che. Se non avessi sperimentato tutto questo quando ero giovane, forse non sarei stato determinato come sono adesso. Dirò una cosa dal profondo del cuore, non ho mai odiato i miei genitori, né li ho mai biasimato. Spero ancora che stiano bene, non importa quali sono i loro motivi. Spero che siano tutti in salute quando li troverò, così potremo riunirci e non rimanere più separati."


"Per quanto riguarda la sofferenza che ho provato a causa della loro mancanza, la prenderò come un'esperienza di allenamento." Zhang Tianyi sorrise allegramente. Tuttavia era comunque evidente che volesse davvero trovare la sua famiglia.


"Esperienza, uh? Togliere tutti i ricordi, abbandonarlo per poi non prestargli più attenzione?"


Chu Feng pensò alle parole di Zhang Tianyi, ma pensò che non fosse possibile. Nonostante il legame di sangue fosse forte, tutti erano diversi dopotutto. Per impedire ad un bambino di sviluppare una dipendenza e renderlo forte, in effetti esistevano delle persone che facevano azioni del genere.


"Che anche... i miei genitori mi stiano mettendo alla prova?" Chu Feng pensò all'improvviso a questa ipotesi.


"No, assolutamente no. Se fosse così, perché manderebbero qualcuno a proteggermi? Sono sicuro che dev'esserci qualche problema." Presto però l'idea.


*bang* Proprio in quel momento la porta del palazzo fu aperta di scatto da qualcuno. Jiang Wushang entrò con fare spavaldo e disse ad alta voce:"Fratellone Tianyi, perché mi hai chiamato così tardi?"


"Fratello Wushang, come te la sei passata?" Chiese Chu Feng. Vedendo che anche Jiang Wushang era arrivato al quarto livello dell'Heaven realm, Chu Feng si alzò e sorrise.


"F-fratellone Chu Feng, q-q-quando sei tornato?"


"Cielo, m-m-mi sei mancato!" Quando lo vide, Jiang Wushang cambiò drasticamente espressione. Non sembrò più languido, ma incontrollabilmente entusiasta.


Inoltre, mentre parlava, Jiang Wushang balzò in avanti verso Chu Feng e gli diede un abbraccio da orso.
                                


                                



