---
weight: 719
title: Capitolo 719 – Stirpe Imperiale
pubDate: 2024-06-21T13:13:16.423Z
tags:
    - mga
---


<em><strong>BUONE FESTE!</strong></em>


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
126 capitoli in coda (26 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


Chi era Wang Long? Non solo Chu Feng conosceva il suo nome, l'aveva perfino incontrato prima.


Quando era nel Picco Nebbioso, Wang Long, insieme ad altri due geni dell'Accademia dei Quattro Mari, Qin Yu e Lan Xi, erano stati nel gruppo con Chu Feng, ma lui non li aveva mai considerati amici.


Nonostante Chu Feng temesse un Martial Lord di quarto livello prima, la sua vera coltivazione al momento era all'ottavo livello dell'Heaven realm. Se avesse usato tre fulmini, sarebbe diventato un Martial Lord di secondo livello.


Quando era al primo livello, Chu Feng poteva assolutamente distruggere un Martial Lord di terzo livello. Di conseguenza naturalmente avrebbe potuto sconfiggerne uno al quarto livello se la sua coltivazione fosse aumentata al secondo livello del Martial lord Realm. Così, non importava se Wang Long era uno dei tre grandi geni dell'Accademia dei Quattro Mari, Chu Feng non lo considerava minimamente.


Quindi chiese:"Non avete detto che solo i nuovi discepoli possono entrare? Dato che è passato un po' di tempo da quando è entrato nell'Accademia dei Quattro Mari, non dovrebbe poter entrare."


"Sì, ma Wang Long è in una posizione speciale. Dopotutto i tre grandi geni rappresentano l'Accademia dei Quattro Mari. Se vuole entrare, l'accademia lo permetterà." Disse con frustrazione Su Mei. Era evidente che provasse molta amarezza per questo, ma non poteva farci nulla.


"Se sono solo medicine Heaven e Martial, allora lasciatele perdere perché stavolta ho preparato un dono per voi!" Disse con un sorriso Chu Feng. Sapeva che i regali che aveva preparato superavano completamente le loro aspettative.


"Sigh..." Tuttavia chi avrebbe pensato che perfino dopo aver sentito queste parole, Jiang Wushang avrebbe mostrato comunque un'espressione molto avvilita. Sembrava che gli importasse molto dell'Antica Città del Millennio.


"Fratello Wushang, perché sei così triste?" Chiese Chu Feng.


"Se fossero solo medicine Heaven e Martial, non ci comporteremmo così. In realtà non ci mancano medicine Heaven e, anche se le medicine Martial sono preziose, potenti e non sono alla nostra portata, l'Antica Città del Millennio è una rara opportunità per il fratello Wushang." Disse Zhang Tianyi.


"Per quale motivo?" Chiese velocemente Chu Feng.


"Dovresti essere tu a dirlo." Zhang Tianyi guardò Jiang Wushang.


"È così. Questa Antica Città del Millennio ha già diverse migliaia di anni di storia. Ha una lunga storia ed è già apparsa da prima della costruzione dell'Accademia dei Quattro mari."


"C'è una leggenda al riguardo. Si dice che diverse migliaia di anni fa la persona che controllava l'Antica Città del Millennio apparteneva alla razza delle Bestie Mostruose che ha una stirpe speciale. Allora era una razza potente ed era estremamente famosa nell'intera Regione del Mare Orientale. Si dice che nessuna organizzazione osasse provocarli."


"Un giorno tuttavia sono stati annientati all'improvviso. Si dice che sia stata opera di un uomo e sulla sua fronte c'era scritta una parola."


"Che parola?"


"Imperatore!"


<em>Nota traduzione: la parola sarebbe il carattere "帝" che significa appunto imperatore.</em>


"Imperatore? Che quella persona possedesse la leggendaria stirpe imperiale?" Chu Feng rimase scioccato.


"Se le leggende sono vere, allora dev'essere una persona che ha una stirpe imperiale. Inoltre, da ciò che ho sentito, dopo aver ucciso le Bestie Mostruose, l'uomo non è uscito dall'Antica Città del Millennio."


"Inoltre, i fatti dimostrano che al momento il nucleo dell'Antica Città del Millennio non è più lì. È scomparso misteriosamente."


"Così, molte persone immaginano che l'uomo dalle abilità divine si sia nascosto nel nucleo dell'Antica Città del Millennio e che stia riposando pacificamente al suo interno."


"Nonostante sia quasi impossibile fare riapparire il nucleo nascosto dell'Antica Città con le mie forze, forse potrò procurarmi degli indizi riguardo quell'uomo. Anche una minima informazione sarebbe di grande aiuto per me."


"Tuttavia se entrerà quel Wang Long, temo che i nostri movimenti saranno limitati. Temo che non saremo liberi di muoverci. Inoltre ho il presentimento che rovineranno la mia ricerca." L'ansia sul volto di Jiang Wushang si intensificò.


Chu Feng capì tutto quanto. Ora Jiang Wushang aveva solo una stirpe reale, il suo obiettivo era ottenerne una imperiale.


E nonostante ci fosse una sola parola di differenza tra stirpe reale e stirpe imperiale, in realtà era un divario immane. Sarebbe stato quasi un sogno impossibile ottenere una stirpe imperiale per lui.


Anche se le dicerie riguardo all'Antica Città del Millennio erano solo leggende e c'erano pochissime possibilità di trovare indizi, per Jiang Wushang, era un'opportunità estremamente rara. Per questo aveva trattato questo evento con tale serietà.


All'improvviso Su Rou mandò dei messaggi telepatici a Chu Feng:"Il talento del fratello Wushang è già molto forte. Dopotutto era la persona dal sangue più ricco in tutta la storia dell'intera Dinastia Jiang."


"Eppure ora, la piccola Mei e io abbiamo le Perle del Ghiaccio e del Fuoco nei nostri corpi. Con il loro potere, la nostra velocità di coltivazione è accelerata, in meno di sei mesi lo supereremo."


"Per quanto riguarda Senior Zhang, la Misteriosa Tecnica Proibita che coltiva è molto speciale. All'inizio era solo un po' più forte del fratello Wushang, eppure, da quando ha superato un ostacolo nella sua coltivazione, ha seminato il fratello Wushang."


"Anche se non lo dice, sappiamo che il fratello Wushang non si sente bene. Recentemente sta lavorando sempre più sodo, saltando anche i periodi di riposo e il sonno."


"Siamo addolorati nel vederlo in queste condizioni. Vogliamo aiutarlo, ma non sappiamo come. Ha desiderato di entrare in questa Antica Città del Millennio per molto tempo. Nonostante sappiamo che sia molto improbabile, lui è comunque molto speranzoso."


Quando sentì tutto questo, anche Chu Feng provò amarezza. In effetti, allora nel continente delle Nove Province, Jiang Wushang era l'orgoglio di molti. Era anche più potente di Chu Feng.


Ora però, tutti erano entrati nella Regione del Mare Orientale allo stesso tempo e l'avevano superato. Era inevitabile che si sentisse a disagio.


Non perché Jiang Wushang provasse invidia nei confronti degli altri, era solo che si sentiva molto inutile. Se avesse continuato così, probabilmente avrebbe preso delle scorciatoie per aumentare la sua forza, distruggendo il suo futuro.


Così Chu Feng chiese:"Senior Taikou dei Dieci Istruttori Divini è nell'Accademia dei Quattro Mari?"


"Taikou? Quel vecchio strano?" Quando sentirono questo nome, Su Rou e gli altri aggrottarono lievemente le sopracciglia. Non sembrava che gradissero molto questa persona.


"Ho incontrato Taikou una volta e gli ho fatto un'impressione discreta. Se è nell'Accademia dei Quattro Mari, lo andrò a trovare per discutere della questione con lui e chiedergli di permettermi di unirmi a tutti voi ed entrare nell'Antica Città del Millennio. Credi che ci siano buone possibilità?" Chiese Chu Feng.


 "Davvero? Fratellone Chu Feng, conosci davvero Taikou e gli hai lasciato un'impressione discreta? È semplicemente incredibile! A giudicare dalla personalità di quel vecchio, è semplicemente un mostro!" Jiang Wushang lo riteneva inconcepibile, sapeva quanto era peculiare quell'uomo.
                                


                                



