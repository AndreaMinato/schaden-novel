---
weight: 731
title: Capitolo 731 – Per suo Fratello
pubDate: 2024-06-22T01:13:16.425Z
tags:
    - mga
---


<em><strong>BUONE FESTE!</strong></em>


<strong>INIZIA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
115 capitoli in coda (15 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


"Ahah, non credevo che l'avrei trovato così facilmente! Fammi vedere quanto è misteriosa l'Apertura lasciata da uno Sciamano dal Mantello Reale!"


Chu Feng ormai era certo che la persona che aveva creato la formazione fosse uno Sciamano dal Mantello Reale. Inoltre molto probabilmente era un Martial King, un'esistenza incredibile che possedeva una stirpe imperiale e aveva sradicato la tribù di Bestie Mostruose nell'Antica Città del Millennio.


Dato che aveva detto che l'avrebbe fatto, non tardò. Dopo aver scoperto l'Apertura, Chu Feng prima creò una Formazione Spirit di Occultamento per avvolgere tutta l'area. Questo per evitare problemi inutili nel caso si attivasse qualcosa nel frattempo.


Poi Chu Feng iniziò a creare una Formazione Spirit per sbloccare l'Apertura.


Nonostante fosse opera di uno Sciamano dal Mantello Reale, con gli Occhi Celesti Chu Feng poteva intravederne la composizione e scoprire i suoi punti deboli.


Inoltre il suo creatore l'aveva completata in modo specifico, stava solo mettendo alla prova la persona che avrebbe visto la disposizione, quindi la forza della sua Formazione Spirit non sarebbe stata troppo grande. Solo l'elemento di occultamento era relativamente più potente. Di conseguenza sarebbe stato molto semplice per Chu Feng sbloccare le Aperture.


*hmm*


La luce viola vorticò attorno alla Formazione Spirit, violente raffiche iniziarono a scatenarsi per il territorio. Prima tremò lievemente, alla fine un raggio di luce si levò al cielo. Una porta incredibilmente enorme emerse gradualmente dal terreno.


Era dorata, ma non era fatta da Formazione Spirit dorate. Le Formazioni Spirit dorate erano completamente diverse da quelle fatte dagli Sciamani dal Mantello d'Oro. Era una differenza fondamentale. Non solo erano splendide, ma potenti. La loro forza non più contraddistinta dal colore era ad un altro livello, l'energia di una Formazione dal Mantello Reale.


"Eheh, fortunatamente mi sono preparato. Altrimenti questo avrebbe attirato molta attenzione." Vedendo il bagliore originato dall'enorme porta, Chu Feng capì che era l'entrata della barriera.


Attraversandola, arrivò in un corridoio. Dopo aver percorso un po' di passi, Chu Feng scoprì tre passaggi.


Chu Feng non continuò imprudentemente, perché aveva sentito che c'era qualcosa di strano. E, attivando gli Occhi Celesti, in effetti scoprì delle anomalie; era un labirinto. Se avesse fatto un passo sbagliato, si sarebbe perso irrimediabilmente.


Malvagio. Il creatore di questo posto era davvero malvagio. Nonostante non avesse lasciato trappole o potenti guardiani, aveva creato dei pericoli invisibili.


Tra i pericoli c'erano innumerevoli percorsi e scelte. Tuttavia, se uno avesse intrapreso la via sbagliata non ci sarebbe stata più via di ritorno. Sarebbe morto sicuramente!


Fortunatamente Chu Feng aveva gli occhi Celesti e si mosse con cautela. Capì la trappola e cercò indizi per trovare una strada verso la salvezza. Anche così comunque non osò mostrare la minima imprudenza. Era cauto e in allerta. Ogni volta che doveva scegliere una strada, l'avrebbe esaminata nel dettaglio e due volte prima di entrare. Era davvero spaventoso continuare così.


In circostante così stressanti, perfino Chu Feng non sapeva quanto tempo fosse passato. Sapeva solo di aver attraversato innumerevoli strade, porte, e ancora doveva incontrare dei pericoli fatali. Finora ci aveva azzeccato; le sue decisioni erano corrette.


Alla fine un bagliore dorato apparve di fronte a Chu Feng. Era l'uscita dell'Apertura della Formazione. Chu Feng si avvicinò velocemente e vide una grande porta abbagliante, stavolta però non era come quelle false del labirinto. Era la vera uscita.


Inoltre, di fronte c'era anche una chiave che fluttuava a mezz'aria, era alta tre piedi e simile ad un pugnale.


Chu Feng la afferrò e oltrepassò la porta. La sua vista si annebbiò e poco dopo tornò nell'area in cui aveva trovato l'Apertura della Formazione.


Guardandosi attorno, a parte il cielo già incupito, non ci furono altri cambiamenti. Soffiava ancora la brezza e risuonavano ancora i canti degli uccelli. Chu Feng strinse la chiave e, nonostante la sua formazione stesse ancora vorticando, con gli Occhi Celesti scoprì che l'Apertura era scomparsa.


"Chu Feng, ci sei riuscito! Sei riuscito a rompere l'Apertura di uno Sciamano dal Mantello Reale!"


"Se si sapesse in giro, creerebbe trambusto nel Mare dell'est e il tuo nome si diffonderebbe per il mondo!"


"Il creatore di questa Apertura era meticoloso e, anche se uno Sciamano dal Mantello Reale tentasse di decifrarla, non se la sarebbe cavata così facilmente, eppure ce l'hai fatta! Devo dire che è un'occasione di cui essere proprio contenti. La tua crescita nelle tecniche di Formazione Spirit è ancora superiore ai miglioramenti della tua coltivazione.


"Per le persone che controllano le tecniche di Formazione Spirit, ciò che è più importante è la saggezza. Non importa se sia convincere gli spiriti a venderti la propria vita, che per rompere formazione e creare trappole mortali, è necessario una saggezza superiore. Solo allora si può superare gli altri."


"E tu ne sei fornito. A parte la coltivazione, riguardo alle tecniche di Formazione Spirit, probabilmente perfino gli Sciamani dal Mantello d'Oro sono di gran lunga inferiori a te." Ovetto lodò continuamente Chu Feng. Da quando era entrato nell'Apertura, lo spirito non gli aveva dato nessun consiglio. Chu Feng aveva fatto tutto da solo.


O, ad essere più precisi, non aveva nemmeno l'occasione di dare consigli a Chu Feng, perché proprio nel momento in cui scopriva qualcosa di strano, Chu Feng avrebbe fatto la stessa cosa. Non solo la sua crescita le aveva dato conforto, era anche degna delle sue lodi.


"Un confronto in saggezza? In effetti la persona che ha creato l'Apertura era saggia. In superficie sembra un labirinto inoffensivo, ma in realtà è pieno di pericoli. Si poteva morire facendo la minima imprudenza. Fortunatamente ho gli Occhi Celesti, altrimenti, con il mio Potere Spirit non sarei riuscito a vedere nulla."


Chu Feng sorrise. Nonostante avesse fatto delle piccole decisioni, alla fine gli Occhi Celesti erano stati cruciali.


"Ti ho insegnato quella tecnica, ma il motivo per cui te l'ho insegnata è perché avevo una buona impressione di te. E perché avevo una buona impressione? A causa della tua abilità."


"Nonostante sia stata sigillata nel tuo Mondo degli Spiriti ed è necessario che tu diventi forte, se non avessi conquistato la mia fiducia non ti avrei dato nulla. Alla fine è perché sei abbastanza forte." Ovetto lo lodò con sincerità. La crescita di Chu Feng le fece provare gioia dal più profondo del cuore.


I complimenti di Ovetto non solo aumentarono la sicurezza di Chu Feng, ma rinsaldarono la sua volontà e la sua forza. Dopo aver messo da parte la chiave della Formazione Spirit, Chu Feng non si fermò. Continuò ad esplorare e a cercare Aperture di Formazioni.


Alla fine il cielo si era incupito. Questo significava che Chu Feng aveva trascorso molto tempo a rompere l'Apertura e, secondo le regole dell'Accademia dei Quattro Mari, avevano il permesso di rimanere lì per dieci giorni. Così Chu Feng doveva affrettarsi. Non solo aveva bisogno di rompere la formazione in dieci giorni, doveva anche risolvere questo mistero in dieci giorni! Era pronto a rinunciare al sonno e al riposo. Ce l'avrebbe messa tutta per suo fratello!
                                


                                




                                


                                



