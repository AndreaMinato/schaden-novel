---
weight: 7350
title: Capitolo 735 – Inginocchiati
pubDate: 2024-06-22T05:13:16.425Z
tags:
    - mga
---


<strong>CONTINUA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
111 capitoli in coda (11 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


"Esatto! Credi davvero di poter fare come vuoi contando su un estraneo?" Dissero altri discepoli con un intento malvagio.


Era una buona occasione per leccare i piedi a Wang Long. Non volevano perdersi l'occasione e, aspetto più importante, temevano che sarebbero stati puniti da lui se non l'avessero difeso.


"Dato che apparteniamo alla stessa accademia, dovremmo prenderci cura l'uno dell'altro. In quanto membro della generazione più grande, dovrebbe essere un esempio. Come può provocarlo così solo per un po' di cibo?" Disse proprio in quel momento Lan Xi. Aveva già visto cos'era successo, così non poté sopportare di continuare a guardare.


"Cosa..." Le persone che stavano rimproverando Jiang Wushang chiusero la bocca. Non osavano offendere Wang Long, ma allo stesso modo non osavano provocare Lan Xi.


"Lan Xi, si sbaglia. In quanto senior dovrei prendermi cura dei membri dalla generazione più giovane, ma allo stesso tempo dovrei insegnare loro delle regole."


"Jiang Wushang non conosce le regole, così gliele sto insegnando. Cosa c'è di male nel farlo?" Rispose Wang Long, ma nel frattempo pensava: <em>Maledetta donna, sei sempre più eccessiva. Osi opporti a me di fronte a così tante persone? Aspetta quando verrai colpita dalla mia droga. Vedrai allora come mi occuperò di te allora.</em>


In quell'istante Wang Long non si arrabbiò davvero, invece si riempì di aspettative perché la donna che amava presto sarebbe stata a sua disposizione. Quando ci pensava, si sentiva rinfrescato ed eccitato.


Lan Xi non sapeva cosa dire riguardo le vedute di Wang Long. Dopotutto, quando un discepolo lo vedeva, avrebbe dovuto porgere i suoi rispetti, era una regola posta dal capo stesso. Nonostante lei potesse non tenere a questa usanza, se Wang Long voleva godere di un privilegio del genere, nemmeno lei aveva il diritto di fermarlo.


Vedendo che Lan Xi aveva smesso di parlare, Wang Yue indicò frettolosamente Jiang Wushang e gridò:""Che fissi? Perché non porgi i tuoi rispetti a mio fratello?"


Nonostante non fosse disposto a farlo, in effetti era una regola dell'Accademia dei Quattro Mari. Così poté solo andare ad inchinarsi di fronte a Wang Long dicendo:"Porgo i miei rispetti a Senior Wang Long."


"Ahah!" Wang Long rise compiacuto quando vide Jiang Wushang cedere, poi lo indicò e disse:"Ricorda, in futuro, quando mi incontrerai devi venire a porgere i tuoi rispetti. Sono queste le regole!"


"Queste regole maledette uh? Che ne dici se te ne insegnerò un po' anche io!" Risuonò una voce proprio in quel momento. Allo stesso tempo, quattro persone uscirono dal palazzo.


Erano due uomini e due donne. Zhang Tianyi era dietro e Su Rou e Su Mei erano accanto a Chu Feng.


"Chu Feng? È qui? Quando è tornato?!" Quando videro Chu Feng, il gruppo di discepoli composto da due uomini e una donna mostrarono espressioni spaventati.


Il motivo per cui avevano osato opprimere Jiang Wushang era perché sapevano che Chu Feng non era nell'Antica Città del Millennio. Non si sarebbero mai aspettati però che Chu Feng fosse tornato. Questo li terrorizzò.


Dopotutto si ricordavano bene come Taikou aveva picchiato Qin Yu. Se perfino lui, il discepolo dell'Anziana del Dipartimento Disciplinare, era finito così male per aver offeso Chu Feng, cosa sarebbe accaduto a loro?


"Non preoccupatevi. Con Senior Wang Long qui, cosa c'è da aver paura?"


"Inoltre questa è l'Antica Città del Millennio. Taikou non è qui. Se oserà comportarsi con arroganza. A giudicare dalla personalità di Senior Wang Long, se la vedrà brutta." Disse Liu Zhenbiao comunicando telepaticamente.


"È vero!" Anche gli altri discepoli lo trovarono plausibile. Ritrovarono il coraggio e rimasero dietro Wang Long a testa alta.


Chi avrebbe pensato però che perfino Wang Long si impaurì quando vide Chu Feng. Non perché non temesse lui, ma perché aveva paura di Waikou. Quindi, mosse la manica e sbuffando freddamente cercò di andarsene.


"FERMO!" Gridò Chu Feng proprio in quel momento.


"Cosa vuoi?" Wang Long si girò e lo osservò con sdegno.


"Non hai sentito ciò che ho appena detto?" Chu Feng sembrava indifferente, poi aggiunse:"Stavi parlando di regole, quindi te ne insegnerò un po' ora."


"Insegnarmi delle regole? Ridicolo. Tu, un estraneo, saresti degno di insegnarmi le regole? In base a cosa?" Wang Long sogghignò.


"Oh, nient'altro che questo." Chu Feng rimase impassibile, ma tirò fuori un distintivo. Era il distintivo di Taikou.


"Questo..." Tutti sussultarono. Era proprio per quel distintivo che Qin Yu era stato picchiato miserabilmente.


"Avete dimenticato ciò che ha detto Senior Taikou prima? Nessun problema, posso dirvelo di nuovo."


"Le persone che vedono questo distintivo devono comportarsi come se avessero visto Senior Taikou. Quindi devono porgermi i loro rispetti."


"Sapere cosa vuol dire? Vuol dire inginocchiarsi." La sua espressione divenne fredda. I suoi occhi puntarono su Liu Zhenbiao e gli altri. "Inginocchiatevi tutti."


*whoosh*


Dopo aver detto questo, tre discepoli si inginocchiarono all'isatnte senza dire altro. Erano le persone che temevano di più Taikou. Chu Feng aveva tirato subito fuori il nome di Taikou, quindi, anche se non avessero avuto paura, non avrebbero comunque avuto scelta.


Dopotutto Taikou aveva perfino osato picchiare brutalmente Qin Yun, un discepolo dalla posizione speciale. Se avessero irritato Taikou, era possibile che potessero perfino essere uccisi. Era un re infernale vivente che non badava alle leggi!


"Cosa stai facendo? Stai disubbidendo ad un ordine di Senior Taikou?" Chu Feng indicò Liu Zhenbiao, che aveva un'espressione piena di esitazione.


Nonostante ci fosse un'ostilità profonda tra lui e Jiang Wushang, anche lui temeva Taikou! Inoltre sapeva che un mero Wang Long non sarebbe stato sufficiente a salvarlo dal vecchio.


Così, nonostante la sua riluttanza, si inginocchiò gradualmente.


In quell'istante, i soli a rimanere ostinati furono Wang Long e Wang Yue, i due fratelli. Nonostante avessero paura di Taikou, le loro posizioni erano diverse. Inoltre non temevano Chu Feng, quindi non potevano davvero inchinarsi di fronte ad un estraneo come lui.


 Chu Feng si aspettava un rifiuto del genere. Mentre giocava con il distintivo, disse:"Senior Taikou ha detto che sarebbe rimasto per un po' più di giorni nell'Accademia dei Quattro Mari. Mi ha detto di tornare da lui a fare un rapporto dopo la spedizione nell'Antica Città del Millennio."


"Ha detto che se ci fosse stato qualcuno che avesse osato sfidare la sua potenza e disubbidire ai suoi ordini, indipendentemente dall'identità della persona, sicuramente l'avrebbe spellata viva."


"Sembra che fino ad ora, il numero delle persone che hanno disubbidito al suo ordine sono due."


Le parole di Chu Feng fecero sussultare i cuori dei fratelli Wang, perché sapevano che Taikou era un uomo di parola. Eppure, inginocchiarsi di fronte a Chu Feng... non potevano farlo. Quindi Wang Long indicò Chu Feng e disse con un tono minaccioso:"Chu Feng, dovresti essere un po'più tollerante, non essere eccessivo."


"Dipende dalla persona. Per uno come te non c'è bisogno di mezze misure." Chu Feng smise di sorridere e indicò i due gridando:"Chiedo solo una cosa. Vi inginocchierete o no?"
                                


                                

