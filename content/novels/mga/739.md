---
weight: 7390
title: Capitolo 739 – Non vedo l'ora anche io
pubDate: 2024-06-22T09:13:16.426Z
tags:
    - mga
---


<strong>CONTINUA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
108 capitoli in coda (8 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


Anche un uomo dalla grande determinazione avrebbe avuto una reazione in una situazione del genere. Così Chu Feng si riempì di desiderio.


Prima forse Chu Feng non si sarebbe preoccupato della situazione e se la sarebbe spassata. Dopotutto era un modo per aiutare Lan Xi a curare il veleno. Era come aiutarla.


Ora però era diverso, Chu Feng non era più un ragazzino frivolo. Sapeva che al momento Lan Xi non aveva la mente lucida e capiva che non erano legati.


In una situazione del genere, farlo sarebbe stato molto irresponsabile. Specialmente dopo aver sperimentato una situazione simile con Yan Ruyu, l'aveva capito ancora di più. Se, colto dall'imprudenza, avrebbe fatto qualcosa che non avrebbe dovuto fare, forse avrebbe distrutto la vita di una persona.


Era maturato. Nonostante all'inizio la sua azione imprudente avesse salvato indirettamente Yan Ruyu, se la Misteriosa Tecnica Proibita che coltivava non avesse contenuto un demone, allora sarebbe stato nel torto.


Così ora capiva molto chiaramente che non avrebbe dovuto intrattenere quel tipo di rapporto con Lan Xi. Non importava quanto cercasse di sedurlo, le azioni di Lan Xi erano dovute alla droga. Nemmeno lei stessa sapeva cosa stava facendo. Comunque Chu Feng era diverso, la sua mente era lucida, quindi doveva mantenere la ragione.


"Lan Xi, scusami." Alla fine Chu Feng strinse i denti e le diede un colpo in testa.


L'espressione di Lan Xi si irrigidì e il suo corpo tremò. Poi chiuse gli occhi e perse coscienza. Aveva perso i sensi.


Dopo che Lan Xi svenne, fu molto più facile curarla per Chu Feng. Dopo averla guarita, Lan Xi finalmente si calmò e così anche Chu Feng.


In quel momento prese una coperta fatta di materiali speciali e la posò su Lan Xi, coprendo il suo fisico attraente.


Il visino rosa di Lan Xi era comunque incredibilmente affascinante. Bisognava dire che aveva proprio un bell'aspetto. Non c'era da meravigliarsi che Wang Long avesse agito in quel modo.


Comunque, non importava quanto fosse splendida Lan Xi, non era il tipo di Chu Feng. Si poteva dire che in termini di aspetto fosse ancora un po' inferiore a Su Rou e a Su Mei. Non era nemmeno paragonabile a Zi Ling poi.


Alla fine Chu Feng aveva dei criteri di selezione delle donne molto alti. Aspetto più importante, entrambe le parti dovevano nutrire gli stessi sentimenti l'uno per l'altra.


Vedendo che la situazione di Lan Xi si stava stabilizzando e che si sarebbe risvegliata dopo un po', Chu Feng scelse di andarsene.


A parte il fatto che doveva ancora sbloccare la settima Apertura, Chu Feng non era sicuro di cosa sarebbe accaduto se Lan Xi si fosse risvegliata. Così aveva deciso di andarsene, diventando un eroe senza nome e comportandosi come se non fosse accaduto nulla.


Quando se ne andò, Chu Feng non rimosse la Formazione di Occultamento perché temeva che Wang Long sarebbe tornato o che Lan Xi avrebbe incontrato una Bestia Feroce. Una situazione del genere non sarebbe stata troppo positiva. Dopotutto al momento era priva di sensi.


Chu Feng abbassò la forza della sua Formazione Spirit, così dopo che si fosse risvegliata, Lan Xi avrebbe potuto rompere la barriera. Rimanere intrappolata lì sarebbe stato problematico.


Solo dopo aver finito tutto se ne andò...


Chu Feng fu molto veloce. Anche se la settima Apertura era molto distante, visto che era dall'altra parte della foresta e le Aperture finali fossero più difficili da aprire, Chu Feng comunque ci riuscì prima che il cielo si rabbuiasse.


"Finalmente ho ottenuto la settima chiave!" Dopo essere uscito dall'Apertura, Chu Feng alzò la testa e guardò il cielo. Vide che, anche se il sole era già tramontato, il cielo non era ancora diventato nero; non era troppo tardi. Alla fine doveva ancora arrivare il quinto giorno.


Guardando la settima chiave, Chu Feng provò una grande gioia perché finalmente era il momento di sbloccare l'ultima Apertura. Finché l'avesse aperta, sarebbe riuscito a trovare la parte nascosta dell'antica città.


"Chu Feng, presto, tira fuori le altre sei chiavi." Ricordò Ovetto.


"Mm." Chu Feng annuì e ubbidì.


Secondo l'analisi di Ovetto, una volta sbloccata l'ottava Apertura, risolvendo il labirinto, sarebbe dovuta apparire una porta nell'Antica Città del Millennio e quel portale sarebbe stata l'entrata nella parte nascosta dell'antica città.


Tuttavia la porta era sigillata. Questo era il motivo per cui dopo aver sbloccato ogni Apertura Chu Feng avrebbe trovato una chiave. Quelle chiavi erano cruciali per l'apertura della porta.


Comunque, da ciò che aveva capito Ovetto, c'era una Formazione di Occultamento molto simile a quella che Chu Feng stava aprendo.


Otto Aperture, eppure solo sette chiavi. Le sette chiavi potevano essere condensate in una sola chiave. Era un fattore cruciale nell'apertura dell'ultima porta.


Alla fine dell'ottava Apertura, senza l'ultima chiave, l'ultima porta sarebbe stato un enigma irrisolvibile. Anche le persone che avevano risolto quelli precedenti sarebbero rimasti imprigionati dentro.


Così Chu Feng doveva fare una prova per verificare se poteva fondere le sette chiavi.


Se avesse potuto farlo, avrebbe dimostrato che era simile alla formazione che conosceva Ovetto. Poi, prima che Chu Feng entrasse nell'ottava Apertura, avrebbe dovuto consegnare la chiave ad un'altra persona e farle aprire la porta. Altrimenti sarebbe stato impossibile per lui aprire la formazione.


Se le sette chiavi non potevano essere combinate, allora sarebbe stato ancora più semplice. Allora le preoccupazioni di Ovetto sarebbero state inutili, la formazione non sarebbe stata complicata come avevano immaginato e Chu Feng avrebbe potuto sbloccare l'Apertura facilmente.


Senza tardare, Chu Feng tirò fuori le sette chiavi. Con un bagliore lucente, si unirono insieme formando una sola chiave. Allo stesso tempo contenevano un potere ancora più intenso.


"Si sono davvero unite insieme! Avevi ragione! Apparirà una porta alla fine dell'ottava Apertura e solo usando questa chiave la si potrà attraversare."


"Ovetto, devo dire che stavolta mi hai aiutato proprio. Altrimenti sarei rimasto imprigionato dentro e sarei morti." Chu Feng espresse una profonda ammirazione per la conoscenza di Ovetto. Lo aveva aiutato ancora una volta.


"Eheh, naturalmente le mie abilità sono impressionanti."


"Ma indipendentemente dalla mia forza, non sono ancora sigillata nel tuo Mondo degli Spiriti e non sono costretta ad ascoltare ciò che dici? Alla fine quello potente sei comunque tu!" Disse umilmente Ovetto, ma non poteva smettere di sorridere. Era evidente che gradisse le lodi di Chu Feng, poi aggiunse:"Andiamo. Andiamo a vedere cosa si nasconde nell'Antica Città del Millennio."


"Non vedo l'ora anche io." Chu Feng annuì e sorrise lievemente, poi volò verso l'Antica Città del Millennio.
                                


                                



