---
weight: 74
title: Capitolo 74 - Esame
pubDate: 2024-05-25T16:13:16.342Z
tags:
    - mga
---


CAPITOLO SPONSORIZZATO da LOL90
-Schadenfreude


"Anche se hai il potere Spirit, non puoi coltivare così. Non sai che è un processo graduale? Se avanzi di livello così velocemente ti causerà difficoltà in futuro."


"Se volessi, dato che la mia famiglia è ricca, sarei potuta avanzare al nono livello dello Spirit realm all'età di 12 anni. Sai perché sono all'ottavo a 14 anni?"


"Questo perché usare risorse per avanzare infrange le regole della coltivazione marziale. Allo stesso tempo ti porta potere, ma appesantisce il corpo e abbasserà la tua comprensione in futuro."


"Anche se diventassi un esperto al nono livello in breve tempo, a che servirebbe se non riuscissi ad avanzare all'Origin realm. Capisci cosa sto dicendo?" Su Mei era un po' turbata ma si vedeva che era davvero preoccupata per Chu Feng.


Vedendo l'espressione della ragazza, Chu Feng era contento ma allo stesso tempo gli doleva il cuore. Naturalmente sapeva che la strada della coltivazione richiedeva un progresso graduale e che non si poteva cercare un beneficio istantaneo. Tuttavia questo si applicava soltanto alle persone normali e, ovviamente, Chu Feng non lo era.


Il ragazzo capiva bene il suo corpo, non sarebbe stato sovraccaricato a causa del suo veloce miglioramento, invece stava diventando sempre più forte.


Ma non poteva dire la verità a Su Mei perché non sapeva come spiegare la condizione in cui era il suo corpo. Non poteva dire che, non solo aveva il potere Spirit, ma che possedeva anche un corpo speciale che stava nascondendo un Fulmine Divino nel dantian, no?


Chu Feng non avrebbe detto a nessuno quel segreto così facilmente. Se avesse potuto l'avrebbe nascosto per tutta la sua vita.


Non sapendo come spiegarsi, Chu Feng poté solo sorridere e dire soltanto: "Capisco e presterò attenzione."


"Fai del tuo meglio allora. Non voglio che tu distrugga il tuo futuro a causa di qualche beneficio a breve termine." Vedendo che il ragazzo sorrideva, Su Mei si arrabbiò un po' e si girò per poi entrare nella sua residenza.


Guardando Su Mei mentre se ne andava, Chu Feng sentì un'ondata di calore nel cuore. Doveva dire che era davvero fortunato ad avere una ragazza che si preoccupasse per lui così tanto.


Mattino del giorno dopo.
Il cielo stava iniziando ad illuminarsi e Chu Feng si era già alzato dal letto. Oggi era il giorno dell'esame per diventare discepoli principali.


I discepoli principali. Gli obiettivi importanti da coltivare e anche la forza principale della Scuola del Drago Azzurro. La loro posizione in confronto a quella dei discepoli della corte interna era lontana come il cielo dalla terra.


Prima di tutto i discepoli principali godevano delle migliori risorse di coltivazione della scuola. 
Inoltre le loro famiglie ricevevano la protezione della scuola, coloro che osavano toccare le famiglie dei discepoli principali sarebbero stati considerati nemici della Scuola del Drago Azzurro.


In più non tutti i discepoli principali erano come Zhou Zhiyuan. In realtà molti di loro erano molto forti ed erano già arrivati all'Origin realm. Erano estremamente talentuosi e alcuni avevano una forza che poteva rivaleggiare con quella degli anziani principali.


Ad esempio Su Rou. Se non avesse scelto la carica di Anziana della corte interna sarebbe diventata discepola principale. Ciò significava che tra di loro c'erano persone forti come Su Rou.


Quindi in confronto alla corte interna, la zona centrale era il posto dove voleva andare Chu Feng. C'erano molte più sfide lì e gli piaceva quel tipo di pressione. Era un tipo di vita che l'avrebbe costretto a diventare forte.


Il luogo dove si teneva l'esame era un enorme palazzo sotterraneo. Ma le dimensioni dell'edificio erano molto più ampie di quello dell'esame per i discepoli della corte interna e i meccanismi al suo interno erano anche molto più pericolosi.


Il fattore più importante era che mentre non veniva spostato nemmeno un granello di polvere dai meccanismi della corte interna, invece le trappole dell'esame dei discepoli principali cambiavano quasi ogni anno. C'erano centinaia di trucchi e nessuno poteva sapere come sarebbero stati i meccanismi di quest'anno.


Naturalmente se si possedeva un potere assoluto, si poteva passare attraverso dei meccanismi ancora più difficili.


In quel momento dodici membri dell'Alleanza Wings entrarono nel palazzo sotterraneo.


"Oh! Stavolta l'Alleanza Wings si sta muovendo su così vasta scala. Parteciperanno così tante persone."


"Sono solo 12, come può essere un movimento su vasta scala?"


"Ci sono solo 33 membri dell'Alleanza Wings. Stavolta stanno mandando praticamente metà dei loro membri. Non è su vasta scala?"


"Vero, ahahah..."


Quando Chu Feng e gli altri membri dell'alleanza entrarono nel palazzo sentirono delle voci piene di derisione.


Videro due gruppi di persone lì vicino. Uno era dell'Alleanza Sword, l'altro era dell'Alleanza World.


Chu Feng vide che l'Alleanza Sword aveva mandato trenta persone questa volta. A parte Jian Fengyi, l'unico al nono livello dello Spirit realm, c'erano tre persone all'ottavo e il resto solo al settimo.


Anche l'Alleanza World aveva inviato trenta persone. Una di loro era al nono livello, due erano all'ottavo livello e il resto era al settimo livello dello Spirit Profound Realm.


L'uomo al nono livello che stava deridendo l'Alleanza Wings insieme a Jian Fengyi ovviamente era il capo dell'Alleanza World.


"Perché l'Alleanza World è insieme all'Alleanza Sword?" Vedendo l'armonia tra i due gruppi, alcuni dell'Alleanza Wings sentirono che c'era qualcosa che non andava.


"Non c'è bisogno di preoccuparsi di loro. Questo esame è diverso da quello per diventare discepoli principali. Ciò su cui si conta è la forza personale."


"Guardate quelle entrate. Non sono connesse e ogni persona può accedere ad una sola di essa.
Ciò significa che gli stadi all'interno saranno completati da una sola persona."


"Ma, devo ricordarvi che, dopo essere usciti dal palazzo, non significa che finirà l'esame. Dopo essere usciti entreremo in un giardino di fiori."


"Il giardino contiene molte medicine spirit ed è un premio per aver superato gli ostacoli del palazzo. Quante ne riuscirete a prendere dipenderà dalla vostra forza."


"La cosa più importante è che l'esame avrà un limite di quattro ore. Ciò significa che, dopo essere entrati nel palazzo sotterraneo, dovremo uscire dal giardino entro 4 ore, altrimenti falliremo l'esame."


Situ Yu non badò alle persone delle alleanze. Spiegò i punti importanti dell'esame a Chu Feng e agli altri.


Nonostante non avesse il vantaggio dei numeri, per quanto riguarda la forza l'Alleanza Wings era superiore. Specialmente perché avevano un mostro come Chu Feng, non dovevano preoccuparsi di nulla.


Così non temevano l'Alleanza Sword e l'Alleanza World. Si preoccupavano solo dell'esito dell'esame.


Se avessero fallito sarebbero tornati nella corte interna per riprendere a coltivare. Per l'Alleanza Wings sarebbe stata un'umiliazione ed erano determinati a non lasciare che accadesse.


"Chu Feng, ho sentito dire da mia sorella che il giardino è stato creato dal fondatore della Scuola del Drago Azzurro ed è per questo che viene chiamato Giardino del Drago Azzurro."


"Nel giardino c'è un tipo di fiore che si chiama Fiore dai 7 Colori, è molto bello ma è estremamente raro ed è molto più prezioso delle medicine spirit. Non tutti possono vederlo, ma a me piacerebbe davvero dargli un'occhiata." Mentre Su Mei parlava, i suoi occhi erano pieni di desiderio.


"Non ti preoccupare. Te lo troverò sicuramente." Disse Chu Feng sorridendo.


"Non dire assurdità. Il Giardino del Drago Azzurro è enorme e il Fiore dai 7 Colori è estremamente raro. Non si può trovare così facilmente e puoi solo contare sulla fortuna." Su Mei non credette alle parole del ragazzo.


Chu Feng si limitò a sorridere lievemente e non spiegò altro. Quando arrivò vicino a Jian Fengyi, si fermò all'improvviso e gli disse: "Non lasciare che ti veda nel Giardino del Drago Azzurro, altrimenti ti pesterò così tanto che nemmeno tua madre riuscirà a riconoscerti.


Dopo aver detto queste parole, senza nemmeno dare un'opportunità di controbattere a Jian Fengyi, se ne andò insieme a Su Mei.





