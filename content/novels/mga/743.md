---
weight: 7430
title: Capitolo 743 – Altare del Sangue
pubDate: 2024-06-22T13:13:16.426Z
tags:
    - mga
---


<strong>CONTINUA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
105 capitoli in coda (5 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


Quella Bestia Mostruosa era troppo forte. Anche se aveva solo una coltivazione al terzo livello del Martial Lord realm, poteva mettere in difficoltà Wang Long e Lan Xi che erano al quarto.


Erano tutti sbalorditi. Altri ancora erano terrorizzati, perché perfino il residuo della battaglia tra Martial Lord avrebbe potuto ucciderli.


Al momento la sola persona che poteva rimanere calma era Chu Feng. Dopo aver portato Su Rou e gli altri nel palazzo, non avanzarono ulteriormente. Rimasero in disparte con le braccia incrociate al petto, guardando silenziosamente la scena di fronte ai loro occhi.


"Un guardiano speciale?" Chu Feng aveva scoperto che la Bestia Mostruosa non era semplice come sembrava. I suoi occhi rosso sangue non contenevano solo furia, ma avevano una luce strana, come se le fosse stato fatto il lavaggio del cervello.


Inoltre, anche se era estremamente potente, il potere dentro il suo corpo era molto flebile. A giudicare dalle informazioni che aveva ottenuto dall'ambiente attorno, Chu Feng aveva concluso che la Bestia Mostruosa era stata ridotta ad una Bestia Feroce assetata di sangue che uccideva qualunque cosa vedesse.


Innegabilmente però era una Bestia Mostruosa e aveva una stirpe nobile. Comunque era del tutto inutile perché la sua mente era stata condizionata ed era rimasta sigillata per moltissimo tempo, per questo era sopravvissuta finora senza mangiare o bere. Alla fine era decaduta riducendosi ad uno strumento di massacro, invece che una creatura vivente, ormai era un oggetto manipolabile.


Così Chu Feng fece alcune congetture: che la Bestia Mostruosa fosse stata la vera padrona dell'Antica Città del Millennio, ma ora si era ridotto ad un guardiano.


*boom*


*roaaaar*


All'improvviso risuonò un'altra esplosione assordante. Ben presto anche quella terrificante Bestia Mostruosa rilasciò un ruggito. Dopo che barcollò un po' di volte, cadde a terra con un'esplosione.


Era morta. Era stata uccisa dalla forza combinata di Wang Long e Lan Xi, ma in quell'istante le loro fronti erano imperlate di sudore e stavano ansimando pesantemente. Chiaramente erano piuttosto esausti.


"Potente. Dopotutto è una Bestia Mostruosa priva di intelligenza. Se l'avesse avuta e avesse potuto usare le tecniche della sua stirpe, sarebbe stata molto più potente. Forse nemmeno Wang Long e Lan Xi insieme non sarebbero riusciti a sconfiggerla."


"E questo era il vero padrone dell'Antica Città del Millennio? Sembra che apparteneva ad una specie potente, ma purtroppo per lui, è tutto passato." Chu Feng sospirò.


"Non credevo che avresti osato entrare... quei due mocciosi non ti hanno riferito il mio avvertimento?" Risuonò all'improvviso una voce gelida.


Era Wang Long. In quel momento Wang Long scoprì Chu Feng e gli altri. Con uno sguardo assetato di sangue, stava fissando Chu Feng. Inoltre sorrideva orgoglioso visto che aveva sconfitto la Bestia Mostruosa. Era anche contento di aver trovato Chu Feng in questo posto, era l'occasione perfetta per ucciderlo e lavare via la sua umiliazione.


"Eheh."


Quando sentirono quelle parole, Liu Zhenbiao, Wang Yue e gli altri capirono le intenzioni di Wang Long e iniziarono a gongolare. Pensavano che presto Chu Feng sarebbe andato incontro ad una calamità.


In quell'istante, a parte Lan Xi che aggrottava le sopracciglia ed era preoccupata, le altre persone tra la folla sorridevano come se si aspettassero di guardare uno spettacolo divertente.


*rumble rumble rumble*


Prima ancora che Chu Feng potesse rispondere, il palazzo iniziò a tremare violentemente. Inoltre apparirono delle file di marchi rossi che si stavano estendendo alla fine del palazzo.


"Cos'è quella?"


Era una formazione. Si stava attivando ed era stato il sangue della Bestia Mostruosa a farlo. Mentre il sangue fluiva sul suolo, stava delimitando le linee di una formazione.


Allo stesso tempo l'entrata del palazzo si chiuse. Brillò un bagliore e alla fine, apparirono oltre mille Bestie Mostruose attorno alla costruzione.


"Cielo! Cosa sta succedendo?"


In quell'istante tutti furono colti dal panico perché quasi ogni singola Bestia Mostruosa aveva la coltivazione al Martial Lord realm. Di queste creature, almeno cento avevano la coltivazione di Martial Lord di terzo livello e, dal loro aspetto esteriore, era evidente che appartenesse alla stessa specie di quello che avevano ucciso Wang Long e Lan Xi.


Una sola Bestia Mostruosa era così potente, eppure ne erano appena apparse mille. Come potevano non essere terrorizzati? Figuriamoci gli altri, perfino Wang Long e Lan Xi impallidirono.


"Chu Feng." Su Rou e gli altri si impaurirono e si avvicinarono a lui.


"Non c'è bisogno di aver paura. Probabilmente questo è un altare." Solo Chu Feng era rimasto calmo.


"Altare?" Tutti mostrarono degli sguardi confusi. Non capivano bene cosa stesse dicendo.


"Queste Bestie Mostruose hanno gli occhi chiusi. Non solo stanno dormendo profondamente, sono state sigillate. Ora i sigilli devono ancora essere aperti, ma se il sangue di questa Bestia Mostruosa finisce di tracciare le linee della formazione, si sveglieranno. Allora saremo colpiti da una calamità." Spiegò Chu Feng.


"Capisco. Allora è troppo semplice." Wang Long creò una Formazione Spirit, cercò di bloccare il flusso di sangue ed impedirgli di continuare a disegnare la formazione.


*bzzz* Tuttavia il sangue continuò a scorrere senza ostruzioni. Rilasciando fumo bianco, distrusse immediatamente la formazione color viola di Wang Long. Non poteva fermarlo.


"Cosa... com'è possibile?" Wang Long rimase sbigottito vedendo la scena. Era incredulo. La sua Formazione Spirit poteva perfino bloccare l'attacco della Bestia Mostruosa, eppure ora non poteva fermare il suo sangue?


In realtà non ne fu sorpreso solo lui, anche gli altri rimasero scioccati.


"Sciocco." Chu Feng sorrise con sdegno.


"Diavolo, chi stai chiamando sciocco?" Wang Long si infuriò e indicò Chu Feng con rabbia.


"Chi? Ascolta, sono stato io a chiamarti sciocco!" Ogni singola frase che diceva Chu Feng era uno spietato schiaffo in faccia.


"Ti ucciderò!" Wang Long si era infuriato e si preparò ad attaccarlo.


"Fermo. Se lo ucciderai moriremo tutti." Tuttavia, prima di fare la sua mossa, Lan Xi si fece avanti e lo fermò. Poi disse a Chu Feng:"Cosa sta succedendo esattamente qui? Sai qual è il metodo per rimediare?"


"Come ho detto, questo è un altare. Il sangue della Bestia Mostruosa è solo un catalizzatore, il catalizzatore è stato attivato, come può essere fermato così facilmente?"


"Se uno desidera farlo smettere di fluire, deve scambiare il sangue con il sangue. Usando il sangue degli umani per riempire la formazione, così da impedire a quello della Bestia Mostruosa di espandersi. Inoltre la regione del sangue umano deve occuapare un territorio più ampio di quello della Bestia Mostruosa. Altrimenti la formazione rimarrà attiva." Disse Chu Feng.


"Cosa? Usare il sangue umano? Non significa che vuole che ci uccidiamo a vicenda?" Molti rimasero sbalorditi sentendo questo, perché la formazione era davvero troppo grande. Se avessero dovuto usare sangue umano, un solo morto non sarebbe stato assolutamente sufficiente. Sarebbero dovute morire più della metà dei loro per funzionare.


"Eheh, non può essere più semplice di così allora." Nonostante gran parte del gruppo fosse sbalordito e non sapesse cosa fare, Wang Long sorrise freddamente e lanciò uno sguardo assetato di sangue verso Chu Feng.


Lui tuttavia non notò che il sorriso di Chu Feng era molto, molto più gelido del suo.
                                
                



