---
weight: 745
title: Capitolo 745 – Wang Long se la fa sotto dalla paura
pubDate: 2024-06-22T15:13:16.426Z
tags:
    - mga
---


<strong>CONTINUA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
103 capitoli in coda (3 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


"Cielo! Questo..." Tutti rimasero sbigottiti di fronte ad una scena del genere.


Chu Feng aveva schiaffeggiato Wang Long e l'aveva scagliato a terra. Era davvero un po' troppo potente.


Prima si erano immaginati a che livello fosse Chu Feng. Pensavano che al massimo sarebbe stato al picco dell'Heaven Realm. Non credevano che sarebbe arrivato al punto da poter battere un Martial Lord di quarto livello.


La forza di Chu Feng aveva scioccato profondamente la folla, specialmente Lan Yanzhi, che era stata così incredibilmente arrogante. Wang Yue e gli altri non mostrarono più disprezzo, solo terrore. Si erano resi conto di quanto era spaventoso Chu Feng.


L'arroganza del giovane non era solo una facciata. Aveva davvero la forza di sconfiggere Wang Long.


"Un Martial Lord di secondo livello?"


"Non mi aspettavo che fosse un Martial Lord di secondo livello. Ha già raggiunto un tale livello a quest'età?"


"Ma anche non dovrebbe comunque essere in grado di sconfiggere Wang Long. Le sue capacità combattive sono davvero troppo peculiari." Molti non potevano determinare il livello di Chu Feng, ma Lan Xi era in grado di farlo.


Quando Chu Feng aveva fatto la sua mossa, lei aveva visto la sua coltivazione. Il suo livello l'aveva sbalordita, ma ciò che la sbigottì ancora di più era che un Martial Lord di secondo livello potesse picchiarne uno al quarto. Non sembrava nemmeno che avesse esaurito le sue energie.


*bang*


"Ah!"


Risuonò un altro grido. Scoprirono scioccati che Chu Feng aveva di nuovo attaccato Wang Long. Stava calpestando il suo petto. Wang Long ora non poteva più reagire.


In realtà, anche se non poteva sconfiggere Chu Feng, avrebbe potuto comunque combattere per un po'. Se non altro avrebbe potuto resistere, ma ora non poteva. Era stato troppo incauto, non aveva considerato Chu Feng e questo glia veva fatto prendere un enorme colpo.


Nonostante lo schiaffo di Chu Feng sembrasse semplice in superficie, era combinato con una tecnica di Formazione Spirit. Quando Wang Long era stato colpito, non solo era rimasto ferito, oltre metà della sua coltivazione era stata sigillata. In quel momento non aveva più la forza di combattere contro Chu Feng. Al momento era completamente inerme.


E Chu Feng voleva esattamente questo effetto, non avrebbe avuto pietà. Prima scagliò un potente calcio che frantumò tutte le ossa di Wang Long. Mentre il suo corpo crepitava, Chu Feng aggiunse altri schiaffi, picchiandolo fino a cambiargli i connotati. Ora la sua testa sembrava quella di un maiale.


Mentre guardavano la scena, tutti rimasero scossi. Prima nessuno avrebbe pensato che Wang Long, uno dei tre grandi geni dell'Accademia dei Quattro Mari, sarebbe stato picchiato brutalmente da una persona come Chu Feng.


Ora però non potevano che accettare la realtà.


Tuttavia, anche se la forza di Wang Long era insufficiente e la sua personalità era pessima, aveva comunque un po' di coraggio. Era pieno di furia al momento perché sapeva che la persona che aveva salvato Lan Xi e distrutto la sua occasione perfetta era Chu Feng.


Così ruggì:"Picchiami! Picchiami a morte se ne hai il coraggio! Se mi picchierai a morte, non pensare nemmeno di uscire vivo dall'Accademia dei Quattro Mari! Anche se uscissi dall'Accademia, non pensare nemmeno di sopravvivere. Anche se fuggissi in capo al mondo, il mio clan Wang ti troverà comunque e ti farà a pezzi!"


"Non solo tu, anche i tuoi compagni moriranno! Diavolo, hai osato toccare me, Wang Long? Chi ti credi di essere?"


Tutti si ammutolirono perché erano certi che Wang Long sarebbe morto. Avevano visto il coraggio di Chu Feng. Sicuramente non si sarebbe fatto problemi ad ucciderlo. Al momento non solo Wang Long si rifiutava di arrendersi, stava mostrando un'arroganza incredibile. Stava semplicemente cercando di morire.


Tuttavia inaspettatamente Chu Feng fermò il suo pugno.


Questa scena sorprese tutti quanti. Ben presto Wang Long e gli altri sospirarono di sollievo perché pensavano che Chu Feng si sarebbe fermato. Pensarono che avesse avuto paura.


Finché Chu Feng avesse temuto l'influenza del clan Wang, Wang Yue avrebbe provato un po' di orgoglio perché questo significava che la sua famiglia aveva un certo potere deterrente.


Tuttavia, quando accadde la scena seguente, capirono di essersi sbagliati. Assolutamente.


Chu Feng si alzò lentamente, sorrise e disse:"Chi sono? Vuoi sapere chi sono?"


*thump thump* Il battito cardiaco di Wang Long accelerò quando sentì queste parole. Sentì un cattivo presentimento e si rese conto che Chu Feng non doveva essere semplice come appariva in superficie.


Nonostante l'inquietudine però Wang Long aggrottò le sopracciglia e disse:"C-cosa intendi dire?"


"Sono sicuro che mi riconoscerai." Chu Feng sorrise lievemente, il suo viso si trasformò e divenne "Wuqing". Poi sorrise lievemente e disse:"Allora, sei ancora sicuro di potermi fare svanire come polvere con un pensiero?"


"T-t-t-tu sei Wuqing?!" Dopo aver visto l'attuale aspetto di Chu Feng, le pupille di Wang Long si contrassero. La sua espressione cambiò drasticamente e il suo corpo iniziò a tremare violentemente. Non mostrò più arroganza, ma infinito terrore. Anche se la sua faccia era completamente irriconoscibile si poteva vedere la paura che traspariva dal suo sguardo.


Wuqing. Wang Long conosceva molto bene quella persona. Il genio eccezionale che aveva sconfitto i tre geni dell'Arcipelago Immortale della Condanna nel Picco Nebbioso, quello che aveva raccolto oltre mille Marchi Marziali e che si diceva che avrebbe superato Murong Xun.


Non importava quanto fosse potente Chu Feng, non avrebbe avuto troppa paura perché non credeva davvero che avrebbe osato ucciderlo. Senza considerare l'Accademia dei Quattro Mari, il potere del suo clan Wang era enorme.


Se gli fosse accaduto qualcosa, dato che era il discendente del capoclan, allora la sua famiglia l'avrebbe vendicato. Così chiunque avrebbe dovuto pensarci bene prima di ucciderlo. Questo era il motivo per cui si era comportato con tale arroganza.


Wuqing però era un caso completamente diverso. Lui, che aveva sperimentato personalmente la Terra Immortale dei Marchi Marziali, nutriva un profondo rispetto e paura nei confronti di Wuqing. Sapeva quanto era potente e coraggioso. Si poteva dire che non temesse nessuno al mondo.


Aspetto più importante, quel Wuqing aveva un potentissimo maestro misterioso a proteggerlo e, a parte lui, c'era anche l'esperta signora Qiushui a proteggerlo.


Prima di entrare nell'Antica Città del Millennio aveva ricevuto nuove notizie: quando aveva lasciato il Picco Nebbioso, molte persone al picco del Martial Lord realm svevano tentato di derubare Wuqing, ma erano state uccise dalla signora Piaomiao.


La signora Piaomiao non uccideva quasi mai, né avrebbe ucciso per un estraneo. Le sue azioni annunciavano al mondo che lei, la guardiana del Picco Nebbioso, una delle grandi figure della Regione del Mare Orientale, era disposta a proteggere Wuqing.
                                



