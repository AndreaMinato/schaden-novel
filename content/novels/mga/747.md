---
weight: 7470
title: Capitolo 747 – Il motivo dell'Assassinio
pubDate: 2024-06-22T17:13:16.427Z
tags:
    - mga
---


<strong>CONTINUA IL PERIODO SCONTI DI NATALE fino al 7 di gennaio, i capitoli sponsorizzati di Martial God Asura saranno ad 1 euro l'uno!</strong>


<em><strong>CAPITOLO SPONSORIZZATO, ringraziamo Dio!</strong>
101 capitoli in coda (1 Dio + 100 Disaster66), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


La testa di Wang Long cadde a terra schizzando sangue a mezz'aria.


Quasi tutti rimasero sbigottiti vedendo la scena. Anche se sapevano che molto probabilmente Chu Feng lo avrebbe ucciso, non si aspettavano che sarebbe stato così diretto e anche crudele. Era davvero deciso nell'uccidere, senza mostrare la minima pietà.


Lan Xi aggrottò lievemente le sopracciglia, aprì la bocca, ma poi si fermò. Alla fine non disse altro perché sapeva anche lei che Wang Long se lo meritava.


*bang bang bang* Chu Feng mosse la mano e risuonarono tre scoppi soffocati. Wang Yue e gli altri due discepoli dell'Accademia dei Quattro Mari esplosero e morirono, diventando tre foschie di sangue.


Erano morte tre persone. Chu Feng aveva fatto ciò che aveva detto che avrebbe fatto. Delle persone che lo volevano morto, ora rimaneva solo Lan Yanzhi.


Lan Yanzhi era rimasta ferma sul posto con un'espressione confusa. Il suo viso era impallidito per la paura e stava tremando. Dato che Chu Feng poteva uccidere Wang Yue con un'alzata di mano, allora sarebbe stato ancora più facile per Chu Feng ucciderla.


In quel momento Lan Yanzhi provò un profondo rimpianto. Aveva perso completamente il coraggio. Sentì che stava per morire.


Tuttavia sorprendentemente Chu Feng non la uccise subito, invece guardò Lan Xi e disse:"Credo che dovrebbe occuparsene personalmente Senior Lan Xi."


"Chu Feng, no, Wuqing."


"Può farmi un favore e darle una possibilità? La imploro, non la uccida. Anche se ha sbagliato, è comunque mia sorella. La prego di risparmiarle la vita." Lan Xi chiaramente non aveva capito le intenzioni di Chu Feng. Pensava che Chu Feng provasse ancora del risentimento nei confronti di Lan Yanzhi, così iniziò a difenderla.


"Senior Lan Xi, è davvero sciocca? Sta implorando per lei?"


"Non capisce perché è stata drogata da Wang Long?"


"Non si ricorda ciò che le ho detto? Non le ho detto di mangiare con imprudenza le cose che le danno gli altri e che non dovrebbe fidarsi ciecamente nemmeno delle persone più strette?" Chiese con ferocia Chu Feng.


Quando sentì queste parole, le pupille di Lan Xi si rimpicciolirono. Allo stesso tempo cambiò espressione e indicò Lan Yanzhi:"Sei stata tu? Sei stata tu a tradirmi?!"


"A parte lei, chi può essere? Era già in combutta con Wang Long. All'inizio, quando è scomparsa per una notte, in realtà lo stava facendo con Wang Long."


"Hanno pianificato di intrappolarla quella notte e io l'ho sentito accidentalmente. Per questo le ho dato quel sollecito il giorno dopo quanto l'ho vista, ma è stato inutile perché non mi ha ascoltato. Se non li avessi trovati, avrebbe perso la sua castità e la persona che l'ha danneggiato è proprio la sorella che tratta come un tesoro." Continuò Chu Feng. Disse tutto ciò che Lan Yanzhi le aveva fatto.


Lan Xi non poté non ripensare a qualche giorno fa. Allora Chu Feng in effetti l'aveva avvertita, ma non aveva capito il significato delle sue parole. Ora, riflettendo su ciò che era accaduto, capì che Chu Feng voleva che si mettesse in guardia contro i complotti di sua sorella.


Anche se Chu Feng aveva detto la verità, Lan Xi è ancora incredula. Sollevò le mani tremanti di rabbia, indicò Lan Yanzhi e chiese a denti stretti:"Hai davvero complottato con quel Wang Long? Parla! È vero o no?!"


Lan Yanzhi fu sul punto di mentire, ma dopo aver visto lo sguardo feroce di Chu Feng, sussultò. Non osò nascondere più nulla. Inginocchiandosi velocemente a terra, disse in lacrime con un'espressione piena di rimpianto:"Mi sono sbagliata! Per favore perdonami! Wang Long mi ha costretto, se non l'avessi fatto mi avrebbe ucciso!"


"Tu..." Lan Xi quasi svenne dalla rabbia perché la sua risposta era stata molto chiara, tutto ciò che aveva detto Chu Feng era vero.


"Junior Wuqing, mi faccia il favore di non ucciderla." Lan Xi chiuse gli occhi e fece diversi respiri profondi.


Lan Yanzhi si rallegrò. Pensava che sua sorella fosse pronta a risparmiarla, ma rimase stupefatta quando sentì le parole seguenti.


"Lasci che me ne occupi io." Lan Xi spalancò gli occhi e mostrò uno sguardo pieno di sete di sangue. Colpì con il suo potere Martial e fece a pezzi Lan Yanzhi.


L'aveva ucciso con un solo colpo. Sicuramente Lan Yanzhi non aveva sentito nessun dolore prima di morire, Lan Xi invece stava provando un grande dolore. Chu Feng aveva visto che nell'istante in cui aveva ucciso sua sorella, era spuntata una lacrima dall'angolo dell'occhio di Lan Xi.


Tuttavia Chu Feng fu molto soddisfatto della sua reazione. Sapeva che Lan Xi non aveva sbagliato a farlo.


Nemmeno Lan Xi era una persona ordinaria. Anche se provava un grande dolore, riorganizzò le sue emozioni e disse a Chu Feng:"Dovrei chiamarti Wuqing o Chu Feng?"


"In realtà mi chiamo Chu Feng, ma spero che tu possa tenerlo segreto in futuro." Mentre sorrideva, Chu Feng tornò al suo aspetto originale. Nonostante in confronto a Wuqing sembrasse piuttosto giovane, mostrava un portamento superiore.


"Se avesse mostrato il suo vero aspetto nel Picco Nebbioso, sono sicura che avrebbe destato ancora più tumulto nella Regione del Mare Orientale." Lan Xi sorrise dolcemente e poi aggiunse:"Non si preoccupi. Mi ha fatto un favore. La aiuterò a nascondere tutto ciò che è successo oggi."


"La ringrazio Senior Lan Xi." Chu Feng porse i suoi ringraziamenti.


"No, sono io a doverla ringraziare." Lan Xi ridacchiò con amarezza. Quando pensava a Lan Yanzhi, si sentiva una sciocca. Poi gettò un'occhiata verso il terreno del palazzo e la sua espressione cambiò. Disse:"Junior Chu Feng, perché il loro sangue non si è radunato sulla formazione?"


"Ha ragione! Il loro sangue non può nemmeno entrare nei solchi della formazione! Cosa facciamo ora?" Le espressioni di Su Rou e degli altri cambiarono drasticamente. Scoprirono con stupore che il sangue che colava dai corpi di Wang LOng e degli altri non poteva entrare nella formazione.


Quando lo vide, Chu Feng rimase impassibile, anzi sembrava che se lo fosse aspettato e disse con un lieve sorriso:"Non c'è bisogno di farsi prendere dal panico, è normale."


"Cosa intendi?" Lan Xi mostrò un'espressione confusa.


"Sto dicendo che non è un altare. Finché quella Bestia Mostruosa morirà, la formazione si attiverà. Non può essere fermata." Spiegò Chu Feng.


"Allora perché ha detto così prima?" Lan Xi era ancora perplessa.


Chu Feng sorrise ancora di più quando sentì questa domanda. Rispose:"Se non l'avessi detto, Wang e gli altri non mi avrebbero attaccato così presto e come avrei potuto trovare un motivo ragionevole per ucciderli di fronte a te?"
                                                                



