---
weight: 7500
title: Capitolo 750 – I Resti del Trono
pubDate: 2024-06-22T20:13:16.427Z
tags:
    - mga
---


<strong>ULTIMO GIORNO DEL PERIODO SCONTI DI NATALE, i capitoli sponsorizzati di Martial God Asura saranno ad 1 euro l'uno fino a mezzanotte!</strong>


<em><strong>CAPITOLO SPONSORIZZATO, ringraziamo Disaster66!</strong>
Avviso che rallenterò il ritmo di pubblicazione sia per questione di tempo (ahimè non è più vacanza) che per energia, 10 capitoli al giorno senza pausa sono massacranti.
258 capitoli in coda (98 Disaster66 + 160 Dio), 0/1 (l'1 euro di prima verrà contato tra le donazioni dopo il periodo sconti),
da editare,
-Schadenfreude</em>


In un istante oltre mille Bestie Mostruose morirono.


Quelle massacrate da Chu Feng erano state decapitate o avevano perso gli arti. Nonostante avessero dei corpi enormi, non avevano potuto fermare i suoi fendenti.


Quelli uccisi da Ovetto invece erano stati ridotti in condizioni inguardabili. Mentre le onde d'urto di colore nero avevano percorso l'area, i loro colpi erano stati ridotti in poltiglia rossa.


Dopo aver assistito al massacro di Chu Feng e Ovetto, Su Rou e gli altri respirarono profondamente. Erano pienamente convinti della loro forza.


"Ahah, Chu Feng, avevo proprio ragione! Dopo aver consumato l'Energia Primaria di queste creature, insieme a quella che avevo accumulato, sono riuscita a diventare un Martial Lord di secondo livello! Ahah, non male, non male. Davvero non male!"


Dopo aver assorbito l'Energia Primaria delle Bestie Mostruose, la peculiare coltivazione di Ovetto era arrivata al secondo livello del Martial Lord realm. Nonostante fosse un risultato che si aspettava, Ovetto si rallegrò comunque. Sul suo bel visino c'era un sorriso incantevole.


"Alla fine mi hai raggiunto. Ora siamo entrambi Martial Lord di secondo livello. Potrò affrontare Martial lord di quarto livello, ma temo che non potrò sconfiggerne uno di quinto. Tu? A che livello è arrivata la tua forza combattiva?" Chiese con curiosità Chu Feng. Sapeva che le sue capacità combattive erano già sbalorditive, ma sapeva che quelle di Ovetto erano ancora superiori. Così voleva vedere a che grado era arrivata Ovetto.


Dopotutto c'era sempre qualcuno di migliore. Chu Feng lo sapeva molto bene, così anche se sapeva che la sua forza era relativamente superiore agli altri, sicuramente c'erano molte creature dal potere ancora più formidabile.


"Al riguardo... non sarebbe interessante se lo dicessi. Così sapresti quando interverrò nel caso tu incontrassi un avversario che non puoi sconfiggere!"


Ovetto sorrise in modo affascinante e, mentre parlava, batté anche i suoi splendidi occhioni a Chu Feng. Alla fine non rispose. Con le mani dietro la schiena, camminò e poi tornò nel Portale degli Spiriti senza preoccuparsi degli sguardi degli altri.


Vedendo la strana Ovetto scomparire, tutti si scambiarono delle occhiate piene di emozione. Dopo aver visto la forza di uno spirito Asura, i loro orizzonti si erano ampliati.


L'aura che emanava Ovetto era qualcosa che non avevano mai visto prima. Era un tipo di potere che non apparteneva a questo mondo, ma era così potente che non c'era bisogno di dubitare di lei.


"È il momento di aprire l'entrata di questo posto. Spero che sia l'ultimo ostacolo, altrimenti temo che non potremo progredire oltre." Nonostante Chu Feng avesse ucciso molte Bestie Feroci, in realtà la maggior parte era stata uccisa da Ovetto. Al momento era sudato fradicio, era evidente che avesse usato molta della sua forza.


In realtà, se non fosse stato per l'aiuto dello spirito, Chu Feng non avrebbe avuto molta fortuna nell'affrontarle. Anche se avesse potuto ucciderle tutte, probabilmente avrebbe dovuto pagare un enorme prezzo. Se non altro sarebbe stato ricoperto di ferite.


Così sperava proprio che fosse all'ultimo ostacolo perché non sarebbe riuscito a combattere ulteriormente. Questo avrebbe sprecato tutti gli sforzi che aveva fatto finora.


*hmm* Mentre parlava, Chu Feng picchiò il terreno. Allo stesso tempo incanalò il suo sconfinato Potere Spirit nella formazione di sangue sul pavimento.


"Apriti!" Gridò all'improvviso Chu Feng. Poi alzò di scatto le braccia. Il profilo di sangue della formazione che si era legato al terreno si staccò e si alzò lentamente.


*rumble rumble rumble*


In quell'istante tutto il palazzo iniziò a tremare violentemente. E la formazione continuò a condensarsi e a cambiare. Alla fine converse in un portale.


Era un'entrata diversa da tutte quelle che aveva visto in precedenza. Si levava a mezz'aria ed era circondata da simboli rosso sangue. Avevano una forma strana, eppure perfetta in un certo modo.


"Fratellone Chu Feng, è davvero questa l'entrata?" In quell'istante la Formazione Spirit che aveva avvolto Jiang Wushang e gli altri era stata dissolta. Guardarono il portale a mezz'aria, ma provarono un po' di esitazione.


Il portale era davvero peculiare. In superficie non sembrava l'entrata che conduceva a delle rovine, ma una porta della morte che conduceva ad una città sotterranea.


"Onestamente parlando non ne sono sicuro, ma lo sapremo indagando."


"Aspettate mie notizie, tornerò presto." Mentre parlava, Chu Feng balzò al suo interno. Come una spada affilata, sfrecciò nel portale.


*whoosh* Dopo essere entrato, Chu Feng ebbe la sensazione di passare in un tunnel dello spazio e del tempo. Sentì anche un turbamento nei suoi ricordi, ma quella strana sensazione durò per un secondo per poi svanire.


Quando tutto tornò alla normalità, Chu Feng si trovò in un grande palazzo.


La costruzione era fatta dalle ossa di innumerevoli Bestie Mostruose. A giudicare dalla forma dei resti, Chu Feng riconobbe le misteriose Bestie Mostruose di prima.


Tuttavia quegli scheletri erano ancora più enormi. Si poteva immaginare quanto fossero forti quando erano in vita.


Comunque ora erano morti ormai. Non solo la loro Energia Primaria era stata rimossa, anche i resti erano stati usati come ornamenti. Al centro del palazzo c'era una vasta Formazione Spirit. Brillava e illuminava il palazzo.


Era una formazione fatta da uno Sciamano dal Mantello Reale. Al momento stava funzionando perfettamente e sembrava che ci fosse un potere senza forma sigillato al suo interno.


Sotto la formazione c'era un trono e su di esso era seduto uno scheletro maestoso che indossava un'armatura.


L'armatura, nonostante sembrasse incredibile, si era ridotta a metallo inutile. Non solo non era un tesoro, era anche arrugginita ed era piena di imperfezioni.


"Cielo! È quella la persona misteriosa che ha annientato le Bestie Mostruose?" Risuonò una voce sorpresa e tremante all'improvviso.


Chu Feng si girò e vide che Jiang Wushang e gli altri erano entrati, ma non solo mostravano espressioni scioccate, ma anche un po' impaurite.


