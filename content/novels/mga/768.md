---
weight: 768
title: Capitolo 768 – Murong Xun
pubDate: 2024-06-23T14:13:16.429Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
244 capitoli in coda (84 Disaster66 + 160 Dio), 1/3,
da editare,
-Schadenfreude</em>


Chu Feng chiuse gli occhi e usò il Potere Spirit per determinare la direzione in cui andare. Tra il terreno nero, sembrava un drago che scavava sottoterra. Tutto il suolo si rigirò mentre fuggiva velocemente.


"Junior Wuqing, cos'è successo? Perché siete così allarmati?" Chun Wu mostrò un'espressione confusa. Prima stavano chiacchierando tranquillamente, perché Chu Feng aveva iniziato a scappare all'improvviso? Stavano perfino scappando sottoterra!


*boom* Proprio in quel momento risuonò un'enorme esplosione. Ben presto il terreno sopra Chu Feng e Chun Wu si allentò e poi si sollevò.


Allo stesso tempo sentirono un forte risucchio che li legò entrambi. Non avevano nessuna forza di resistere e, alla fine, furono sollevati verso l'alto insieme ad una grande quantità di suolo.


Alla fine tornarono in superficie. Tuttavia non solo Chu Feng si accigliò, anche Chun Wu cambiò drasticamente espressione. Il suo sguardo era pieno di confusione, ma ora mostrava anche inquietudine e trepidazione.


In quell'istante c'erano tre persone a mezz'aria che li stavano fissando.


Due erano donne e uno era un uomo. Entrambe le donne avevano un aspetto splendido e sarebbero risaltate anche tra miriadi di bellezze.


Una aveva una figura formosa, il suo seno rotondo e fermo sembrava che stesse quasi per scoppiare; era estremamente seducente e allettante.


Una figura del genere, insieme al suo viso volpino, poteva sicuramente incantare milioni di persone. Era proprio una delle tre grandi bellezze della Regione del Mare Orientale, Ya Fei.


Per quanto riguarda l'altra, anche se non era splendida come Ya Fei, poteva comunque essere considerata una bellezza di altissimo livello: era Murong Wan.


Chu Feng e Chun Wu non potevano essere più familiari con queste due. Erano grandi geni dell'Arcipelago Immortale della Condanna con una reputazione pari a Zhan Feng. Inoltre, in termini di posizione erano entrambe di gran lunga superiori a Zhan Feng.


Al momento però Chu Feng non stava fissando le due, ma l'uomo.


Aveva un fisico robusto e in forma. Aveva un aspetto mediocre, non era così bello, ma non era comunque brutto.


Detto ciò, nonostante il suo aspetto fosse ordinario, sotto le sue sopracciglia nere come la pece e affilate c'erano due occhi dalla luce feroce. Quello sguardo era potente nonostante non fosse furioso, emanava un'atmosfera fuori dal comune.


Aspetto più importante, in confronto a Ya Fei e a Murong Wan, era molto più potente. Era un Martial Lord di ottavo livello ed era stato il suo potere ad attirare Chu Feng e Chun Wu.


Dalla sua età, sembrava avere solo trent'anni. Il suo talento era piuttosto impressionante per avere una coltivazione del genere. Chu Feng aveva capito chi era senza doverci pensare troppo.


"Murong Xun?" Disse Chun Wu, dopo averlo riconosciuto. Era il genio numero uno della Regione del Mare Orientale, il futuro capo dell'Arcipelago Immortale della Condanna, il fidanzato delle due grandi bellezze: Ya Fei e Zi Ling: Murong Xun.


In quel momento Chun Wu provò terrore. Accanto a lei, Chu Feng si innervosì. Chun Wu non solo aveva riconosciuto Murong Xun, ma aveva anche capito perché Chu Feng aveva iniziato a scappare all'improvviso.


Sicuramente aveva sentito l'arrivo di Murong Xun e degli altri con il suo fine Potere Spirit.


Non capiva una cosa però: le tecniche di Formazione Spirit di Chu Feng erano così potenti, quindi pochissime persone avrebbero potuto scoprire la Formazione di Occultamento che aveva creato. Come aveva fatto Murong Xun a trovarli?


Non importava però come lo avesse fatto, doveva ammettere di essere in una situazione pericolosa, ma aveva qualche possibilità di sopravvivere; più o meno sapeva del temperamento di Murong Xun.


"Signorina Chun Wu, da quanto tempo. Tuttavia non sono venuto qui per lei oggi, ma per la persona accanto a lei."


"Per quanto riguarda il motivo, sono sicuro che lo sappia bene, ma per Senior Piaomiao, non importa quali ostilità abbia avuto con Zhan Feng prima, non è stata lei a renderlo un invalido. Quindi lascerò correre. Ora vada." Murong Xun aveva parlato con tranquillità, ma Chun Wu sapeva quanto era pericoloso.


"No..." Il primo pensiero di Chun Wu fu di rifiutare. Il solo motivo per cui Chu Feng aveva picchiato Zhan Feng era per salvarla, così non poteva... abbandonarlo.


"Senior Chun Wu, presto vai. Allontanati di qui il più velocemente possibile. Mi distrarrai soltanto rimanendo qui; sarà molto difficile per me fuggire allora." Proprio in quel momento Chu Feng mandò un messaggio telepatico a Chun Wu.


"No." La ragazza scosse la testa con determinazione, come se si fosse già preparata a morire. Non voleva che Chu Feng perisse a causa sua, né poteva lasciarlo morire da solo.


"Anche se morissi, Senior Qiushui e Senior Piaomiao almeno sapranno chi mi ha ucciso, così in futuro potranno vendicarmi."


"Ma se morirai insieme a me, non ci sarà nessuno che potrà vendicarsi per noi."


"Inoltre ho davvero dei metodi per scappare, ma non posso usarli perché sei qui. Credimi, Murong Xun non mi ucciderà così facilmente. Posso fuggire." Disse con molta sicurezza Chu Feng.


Chun Wu non sapeva davvero cosa dire. Non credeva che Chu Feng potesse davvero sfuggire dalle grinfie di Murong Xun, ma se lo avesse fatto, sarebbe stato riluttante ad andarsene a causa sua; non sarebbe riuscito ad usare quel metodo. Rimanere indietro sarebbe stato come fare del male a Chu Feng.


"Junior Chu Feng, devi resistere. Penserò ad un modo per avvertire la mia maestra e farti salvare."


"Se potrai scappare, devi mandare un messaggio al Picco Nebbioso." Nonostante la sua riluttanza, Chun Wu non aveva scelta. Si girò e se ne andò.


Murong Xun e gli altri non erano riusciti a sentire la conversazione tra Chu Feng e Chun Wu, ma potevano intuire cosa si erano detti.


Tuttavia non erano preoccupati perché, dalla prospettiva di Murong Xun, Chu Feng poteva solo andare incontro alla morte. Non poteva scappare.


"Sai chi sono?" Disse con indifferenza Murong Xun. Mentre parlava però aveva l'atteggiamento orgoglioso di un signore che stava interrogando una persona comune. Ai suoi occhi, Chu Feng era un misero suddito.


"Ohoh, naturalmente."


"Non sei il famoso signorino dell'Arcipelago Immortale della Condanna, il grande maniaco conosciuto da tutti gli abitanti della Regione del Mare Orientale, Murong Xun?"


Chu Feng strinse gli occhi e mostrò un sorriso derisorio. Non era minimamente oppresso dall'aura di Murogn Xun.


Poteva mettere in difficoltà gli altri, ma spaventare Chu Feng... non avrebbe dovuto nemmeno pensarci.


"Che insolenza!" Quando vide l'atteggiamento spavaldo di Chu Feng e il suo insulto, Murong Xun si infuriò. Il suo sguardo diventò gelido.


"Non è vero? Signorina Ya Fei, dovresti sapere molto bene se è un maniaco o no. Non vuole sempre andare a letto con te?" Disse sorridendo verso Ya Fei, il suo sguardo sembrava proprio provocatorio.
                                


                                



