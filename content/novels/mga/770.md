---
weight: 770
title: Capitolo 770 – Leggenda
pubDate: 2024-06-23T16:13:16.429Z
tags:
    - mga
---


<em>Capitolo regolare,
243 capitoli in coda (83 Disaster66 + 160 Dio), 1/3,
da editare,
-Schadenfreude</em>


Dopo aver visto Ovetto, Murong Xun, Murong Wan e Ya Fei rimasero sbigottiti.


Data la loro esperienza, potevano capire all'istante che le origini di Ovetto non dovevano essere semplici. Pensarono subito che provenisse dal Mondo dei Demoni. Dopotutto la sua aura oscura era molto simile a loro.


Presto però scartarono questa ipotesi. L'aura di Ovetto era solo al secondo livello del Martial Lord realm, eppure perfino Ya Fei e Murong Wan non potevano affrontarla. Uno spirito del Mondo dei Demoni non poteva essere così potente.


Così giunsero alla conclusione che Ovetto probabilmente proveniva dal Mondo Asura.


Tuttavia, non avrebbero mai pensato che ci sarebbe stato uno spirito così splendido. Figuriamoci Murong Wan, metteva in ombra perfino Ya Fei, che non poté che provare invidia nei confronti di Ovetto.


Murong Xun cambiò lievemente espressione. Anche se lo nascondeva molto bene, Chu Feng aveva notato il suo sguardo che aveva squadrato Ovetto dalla testa ai piedi, dalla sua gonna di piume alle sue gambe sottili e bianche. Poi tornò al suo viso splendido e al suo seno attraente.


Chiunque avrebbe capito cosa pensava Murong Xun. Come aveva detto Chu Feng, era un ardente maniaco.


Tuttavia, sotto il suo sguardo lascivo, Chu Feng individuò invidia e furia. Dirette non verso Ovetto, ma verso di lui.


Ovviamente Murong Xun era molto scontento a causa delle abilità di Chu Feng di avere uno spirito come lei.


"Non c'è da meravigliarsi che fossi così arrogante da osare opporti pubblicamente al mio Arcipelago Immortale della Condanna. Così hai fatto un contratto con uno spirito del Mondo Asura."


Le parole di Murong Xun erano piene di invidia. Mentre parlava, si rivolse ad Ovetto e disse:"Ma purtroppo, signorina, hai scelto la persona sbagliata. Questo Wuqing non è degno di essere il tuo padrone."


"Sono affari miei. Non ho bisogno del tuo giudizio. Credi che non ne sia degno, mentre tu sì? Non che ti stia sottovalutando, ma non sei nemmeno degno di farmi alzare la scarpa, figuriamoci essere il mio padrone." Disse con estremo sdegno Ovetto.


"Tu..." Murong Xun cambiò drasticamente espressione quanto sentì quelle parole.


"Cosa? Credi di essere così impressionante grazie alla tua coltivazione un po' più forte. Hai circa trent'anni eppure sei solo un Martial Lord. Credi che sia motivo di orgoglio?"


"Non sei altro che una rana in un pozzo. Puoi considerarti superiore solo in questo posto. Tuttavia ti posso dire che c'è sempre qualcuno di più potente. Non credere di essere davvero potente, in certi luoghi in questo mondo ci sono innumerevoli persone più giovani di te che possono annegarti con lo sputo."


Ovetto arricciò le labbra, le sue parole erano estremamente feroci. Non esprimevano solo disprezzo, ma avevano anche umiliato Murong Xun.


E, in quanto futuro capo dell'Arcipelago Immortale della Condanna, genio numero uno della Regione del Mare Orientale. Murong Xun era stato deriso davanti alla sua fidanzata e sua sorella. Non importava quanto fosse tollerante, stava perdendo il controllo.


"Ahahah..." Murong Xun rise per la furia. Poi disse con tono molto scontento:"Tale servo, tale padrone. Il padrone arrogante cresce un servo ancora più presuntuoso.


"Secondo ciò che hai detto, sarei della spazzatura? Umpf, non per fare lo spaccone, ma posso dirti che perfino nella Terra Sacra delle Arti Marziali potrei comunque essere una figura di rilievo."


"Terra Sacra delle Arti Marziali? Al massimo sai qual è il nome di quella terra."


"Ho già detto che sei una persona dalle vedute ristrette, eppure non mi credi."


"Ranocchietta, le dimensioni di questo mondo superano la tua immaginazione, sai? Ma non ti dirò troppo, altrimenti temo che piangerai di paura." Ovetto sorrise con derisione e i suoi bellissimi occhi brillavano con disprezzo. In effetti, una persona come Murong Xun non era nemmeno degna di essere menzionata.


"Che tono che hai. Sei un mero Spirito, ma ti ritieni una persona invincibile?"


"E anche se provieni dal mondo Asura? Non c'è bisogno che ti attacchi personalmente; i miei spiriti possono occuparsi facilmente di te."


Furioso. Murong Xun era completamente infuriato a causa delle provocazioni di Ovetto. Accanto a lui apparirono venti Portali degli Spiriti, uno dopo l'altro. Ben presto ne emersero venti figure alte tre metri.


Erano spiriti, tutti al sesto livello del Martial Lord realm.


Il loro aspetto era un po' speciale, sembravano esseri umani, ma i loro fisici erano un po' più grandi. Inoltre avevano delle orecchie appuntite, occhi rossi e denti affilati.


Avevano anche aure potenti, superiori a quelle degli umani allo stesso livello e ancora superiori a quelle degli spiriti del Mondo delle Bestie e dei Fantasmi.


"Spiriti del Mondo dei Mostri? Ohoh, sono ancora esseri inferiori."


Dopo aver visto il gruppo, Ovetto mostrò una smorfia ancora più sdegnosa. In quanto spirito del Mondo Asura, figuriamoci questi spiriti, non considerava nemmeno quelli del Mondo delle Fate, dei Demoni e anche del Budda.


"Eheh è proprio uno spirito del Mondo Asura. Dicono che sono arroganti e non considerano gli spiriti degli altri mondi, si considerano sovrani dei sette mondi. Oggi facci vedere quanto è impressionante uno spirito del Mondo Asura!"


Ovetto e gli spiriti si squadravano a vicenda. Dopo aver confermato che aveva solo una coltivazione al secondo livello del Martial Lord, il gruppo divenne impavido e sicuro, era perfino impaziente di iniziare.


"Una pila di spazzatura. Venite tutti insieme! Mi risparmierete il tempo di occuparmi di voi uno ad uno." Ovetto però non mostrò comunque paura.


"Che parole piuttosto arroganti. Oggi daremo una bella lezione ad una signorina del Mondo Asura."


*whoosh whoosh whoosh* All'improvviso i venti spiriti si sollevarono e attaccarono allo stesso tempo.


La luce verde inquietante che emettevano divenne ancora più terrificante. Passarono all'attacco in un istante.


Tuttavia, anche se avevano il vantaggio dei numeri, insieme ad una forza incredibile, Ovetto non era in svantaggio.


*roar* Fiamme nere simili a quelle di un demone coprirono il cielo. Ovetto non fece manovre difensive, scagliò soltanto attacchi feroci.


In una situazione del genere, gli spiriti così sicuri di poter sconfiggere Ovetto, rimasero sbigottiti. Dall'inizio furono costretti a passare sulla difensiva. Potevano solo proteggersi e non attaccare; erano entrati in svantaggio.


Ovetto non solo stava combattendo venti creature da solo, era anche di quattro gradi inferiore.


"Così questo è uno spirito del Mondo Asura, uh? Non è un po' troppo potente?" Ya Fei e Murong Wan aggrottarono le sopracciglia quando videro una scena del genere. I loro occhi brillavano, erano sbalordite dal potere di Ovetto. Era un livello che non avevano mai visto prima. Non avevano nemmeno osato immaginarsi una potenza del genere.


"Mondo Asura!" In quell'istante, perfino il presuntuoso Murong Xun si accigliò, il suo sguardo mostrò freddezza e invidia.


Ora finalmente capiva perché gli spiriti del Mondo Asura erano considerati leggendari.
                                



