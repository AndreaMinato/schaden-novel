---
weight: 775
title: Capitolo 775 – Ovetto non è morta?
pubDate: 2024-06-23T21:13:16.430Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
239 capitoli in coda (79 Disaster66 + 160 Dio), 1/3,
da editare,
-Schadenfreude</em>


"Assurdità. Se non sono io, chi altro può essere?" Tuttavia in quel momento risuonò nuovamente la sua voce. In confronto a prima era un po' meno feroce e melliflua, e più fragile e roca.


"Ovetto, sei davvero tu?" Chu Feng ormai era certo che fosse lei, non la sua immaginazione, ma davvero la sua voce.


Così proiettò nuovamente la sua coscienza dentro lo Spazio del Mondo degli Spiriti. Scoprì che in effetti Ovetto era lì.


Tuttavia, in quel momento, il suo colorito era pallido e la sua aura era molto debole. Chiaramente aveva subìto gravi ferite.


"Ovetto!" Chu Feng entrò a grandi passi. Senza badare alle ferite di Ovetto, la abbracciò stretta, così tanto che il suo soffice petto si incollò al suo e fu perfino schiacciato.


Era davvero troppo contento. Pensava che Ovetto fosse già morta, eppure in qualche modo non lo era. Era come poter entrare in una pianura brillante mentre pensava di incontrare un abisso oscuro. Come poteva non essere emozionato?


"Coff coff..."


"Bastardo, sono già in condizioni del genere, eppure sei ancora..." Disse impotente Ovetto.


"Così non eri morta! Perché non posso sentire la nostra connessione?" Chiese perplesso Chu Feng mentre lasciava la presa.


"È perché ho usato delle tecniche speciali per tagliare la connessione. Quando le mie ferite guariranno, allora si potrà recuperare anche la connessione. Non c'è bisogno di preoccuparsi." Ovetto sorrise dolcemente. Era ancora graziosa come al solito ed era piuttosto attraente.


"Tagliare? Perché l'hai fatto?" Chu Feng era molto confuso perché Ovetto sembrava aver pagato un caro prezzo per farlo e ora sembrava completamente esausta.


"Perché volevo agitarti; volevo che provassi rabbia a causa della mia morte e di conseguenza attivassi il potere del Fulmine Divino nel tuo corpo. Così, non solo saresti riuscito ad evitare i pericoli imminenti, ti saresti sbarazzato facilmente di quel moccioso Murong Xun.


"Ma a quanto pare mi sbagliavo." Gli occhi di Ovetto si inumidirono mentre parlava. Aveva un'espressione triste e poco dopo alzò con furia la testa, indicò Chu Feng e disse:"Visto che non eri nemmeno arrabbiato a causa della mia morte, nè il potere del Fulmine divino si è attivato per questo."


"Tuttavia, allora, quando Zi Ling era in pericolo nella Valle del Dio della Spada e quando Su Mei era in pericolo nell'Accademia dei Quattro Mari, hai mostrato emozioni completamente diverse. Così hai ottenuto il potere del Fulmine Divino."


"Perché con me non l'hai fatto? Perché? Perché?"


"Perché non ti importa di me, almeno non quanto ti importa di Zi Ling e Su Mei."


"Mi importa di te invece! Non sai quanto dolore ho provato quando pensavo che fossi morta? Il dolore ha sovrastato di molto la furia e in quell'istante io..."


Chu Feng fece del suo meglio per spiegarsi, ma non sapeva come fare. In quel momento iniziò a sudare copiosamente. Temeva davvero che Ovetto l'avrebbe frainteso.


"Ahah..." Vedendo la sua reazione, Ovetto si coprì la bocca e scoppiò a ridere. La sua risata era piuttosto contenta, soddisfatta e splendida.


"Ovetto, tu..." Chu Feng era un po' confuso.


"Ahah, sciocco. Ti stavo solo stuzzicando. Credi che non abbia sentito la tua rabbia, la tua tristezza?"


"Onestamente parlando, anche se mi aspettavo che avessi una reazione del genere, mi sono addolorata un po' nel vederti così." Ovetto non poté trattenersi dall'abbassare la voce e rivelò un suo raro lato dolce. Presto però aggiunse:"Ma proprio per questo ho capito una cosa."


"Che cosa?" Chiese Chu Feng.


"Il potere del Fulmine Divino nel tuo corpo non si attiva a causa della rabbia. Credo che ti sia concesso secondo la sua volontà."


"La sua volontà?"


"Esatto. Ti sta garantendo intenzionalmente il suo potere quando ne hai bisogno, così che tu sappia quanto è potente, così lo rispetterai. Tuttavia, più vuoi ottenere il suo potere, meno ti sarà garantito."


"Prima avevo pensato ad una possibilità del genere, ma non sono riuscita a confermarla. Oggi però l'ho fatto." Disse con fermezza Ovetto.


"Ma come hai pensato ad una possibilità del genere?" Chu Feng era un po' perplesso.


"In passato sono già accaduti fenomeni del genere. Alcune persone hanno ottenuto un potente potere, ma il potere non era a loro disposizione. Ne sono diventati degni solo quando hanno raggiunto un certo livello di forza."


"È un certo tipo di prova e credo che ora, forse anche tu stia facendo questa prova."


"Comunque basta che non conti sul potere del Fulmine Divino. Credo che, a meno che non accada qualche situazione speciale, anche se morissi davvero per mano di qualcuno, il Fulmine Divino non uscirebbe a proteggerti." Disse Ovetto.


"Non ho mai pensato di contare sul Fulmine Divino." Chu Feng scosse la testa. In effetti non aveva pensato che l'avrebbe protetto, perché era un potere che non poteva controllare. Un'energia incontrollabile era piena di incognite e Chu Feng preferiva una sicurezza maggiore.


Il metodo più affidabile era diventare più potente. Poteva uccidere e annientare le persone che poteva sconfiggere. Avrebbe dato problemi a quelli che non poteva battere e poi sarebbe fuggito. Una persona intelligente avrebbe preferito fare così.


 Coloro che combattevano pur sapendo che avrebbero perso erano solo dei criminali senza cervello, no erano sciocchi.


"Mm, bene. Da ciò che vedo, dato che il Fulmine Divino ti ha scelto, allora ti appartiene. Tuttavia, non ne sei ancora degno per ora. Tuttavia, prima o poi, potrai usarlo liberamente. Finché continuerai a lavorare duramente, ti apparterrà." Disse con un sorriso Ovetto.


"Più che di questo, sono più preoccupato per te. Stai davvero bene?" Chiese preoccupato Chu Feng quando vide la debolezza di Ovetto.


Lo spirito scosse la testa:"Sto bene. Dammi solo un po' di tempo, mi riprenderò pienamente. Esci e prenditi cura delle tue ferite. Anche io ho bisogno di un buon riposo."


"Va bene." Chu Feng non osò rimanere ulteriormente perché non voleva disturbarla. Così fece tornare la sua coscienza nel suo corpo.


Poi iniziò a consumare medicine guaritive, poi creò una Formazione Spirit e riattaccò il suo braccio tagliato, guarendo completamente.


Nonostante Xuan Xiaochao avesse aiutato un po' Chu Feng, era stato sufficiente solo a permettergli di camminare da solo. Al momento non si era ancora ripreso appieno.


Il recupero era un processo lungo. Tuttavia, con le tecniche che possedeva al momento, due ore sarebbero state sufficienti. Dopodiché Chu Feng riattaccò il suo braccio. Non c'erano differenze rispetto a prima. Perfino le ferite dovute agli affondi che aveva ricevuto erano guarite completamente; non rimaneva nemmeno una cicatrice.


"Questa aura... sono persone dell'Arcipelago Immortale della Condanna?" Tuttavia, poco dopo Chu Feng si accigliò e osservò il distante orizzonte.


Con il suo acuto Potere Spirit, sentì diverse potenti aure avvicinarsi in gruppo. Si stavano dirigendo verso di lui.


Proprio in quel momento però Chu Feng aveva creato una Formazione Spirit di Occultamento. Figuriamoci le persone normali, nemmeno se dei coltivatori si trovassero di fronte a lui, non riuscirebbero a vederlo.


Tuttavia, l'obiettivo di quel gruppo era molto chiaro, puntavano verso di lui. Era chiaro che volessero catturarlo.


"Cosa sta succedendo? La mia Formazione Spirit d'Occultamento ha perso effetto?" Chu Feng era completamente sbigottito e provò inquietudine.
                                


                                



