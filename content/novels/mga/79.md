---
weight: 790
title: Capitolo 79 - Scoperta Scioccante
pubDate: 2024-05-25T21:13:16.343Z
tags:
    - mga
---


"Questo..." Situ Yu rimase molto deluso. Non avrebbe mai pensato che il suo potenziale fosse così basso.


Vedendo questo, gli anziani non ne furono né contenti, né delusi. Il loro umore rimase molto stabile e uno di loro disse con un tono di voce solenne: "Talento di basso livello. Il prossimo."


Dopodiché gli altri membri dell'Alleanza Wings furono testati uno dopo l'altro. Nonostante avessero attivato tutti la luce verde, alcuni l'avevano fatta brillare in modo più acceso, mentre altri più spento. Nessun altro l'aveva fatta accendere come aveva fatto Situ Yu.


Situ Yu ne fu contento, se non altro significava che il suo talento era più forte di altri. Invece le espressioni dei sei anziani si incupirono, chiaramente stavano cominciando a diventare scontenti.


"Talento di basso livello. Il prossimo."


Alla fine arrivò il turno di Su Mei. Di fronte ai risultati di tutti gli altri la ragazza aveva perso tutta la sua sicurezza, si avvicinò e stese la mano nervosamente. Se uno avesse guardato più attentamente si poteva vedere che stava tremando lentamente.


Quando arrivò Su Mei, gli sguardi dei sei anziani divennero più seri. Dopotutto la ragazza era la sorella minore di Su Rou, che era stata riconosciuta pubblicamente come un genio quando era diventata discepola principale. Così i sei anziani nutrivano un po' di aspettative nei confronti di Su Mei.


*hmm* Dopo aver mandato filo di energia spirituale, la sezione gialla iniziò ad emettere una luce brillante.


In quel momento Su Mei si calmò, a rimpiazzare il nervosismo c'era un'incredibile felicità, anche dalla sua espressione era evidente che fosse molto contenta.


"Non male, talento di medio livello ed emana anche una luce così forte. Sembra che il tuo talento sia leggermente maggiore di quello di tua sorella."


Dopo aver visto il talento mediocre o perfino basso di prima, senza dubbio, il risultato di Su Mei li aveva sollevati. I sei anziani annuirono ripetutamente e per la prima volta comparve un sorriso soddisfatto sui loro volti.


Anche Situ Yu e gli altri sospirarono con ammirazione guardando il talento di Su Mei. Comunque subito dopo la ragazza e gli altri iniziarono a fissare Chu Feng.


Non vedevano l'ora di vedere il risultato di questo giovane che si era unito alla corte interna per poco tempo e nonostante questo aveva partecipato all'esame per diventare discepolo principale. Volevano sapere che genere di talento avesse. Sarebbe stato come quello di Su Mei o sarebbe stato capace di creare una leggenda come Zhang Tianyi e Gong Luyun?


Chu Feng era pieno di sicurezza. Si avvicinò alla roccia con tranquillità e ci posò il suo palmo. Con un pensiero ci riversò un filo di energia spirituale.


Tutti sentirono oscillare la roccia di valutazione, ma il risultato scioccò tutti quanti.


Non ci fu alcuna luce. Figuriamoci la sezione rossa o gialla, non ci fu alcuna reazione nemmeno in quella verde. L'energia spirituale di Chu Feng non riuscì ad attivare nessuna sezione.


*hmm, hmm*


Chu Feng si accigliò e riversò altri due fili di energia spirituale nella pietra, ma il risultato fu lo stesso. Le tre sezioni non emisero alcuna luce.


"Cavolo, che succede?" Chu Feng era senza parole. Il suo talento era così orribile? Non poteva nemmeno attivare la sezione più debole della pietra?


"Questo..."


Figuriamoci Chu Feng, anche Su Mei, Situ Yu e gli altri ne rimasero sbalorditi. La forza che il ragazzo aveva mostrato aveva già dimostrato il suo talento nella coltivazione marziale, eppure come poteva ottenere un risultato del genere?


"Hai superato l'esame con questa forza e talento? Sembra che tu abbia usato qualche metodo particolare eh?" L'anziana di prima guardò con sdegno Chu Feng.


"Cosa intendete?" Sentendo queste parole il ragazzo si irritò.


"Umpf, non hai capito cosa intendo?" Sbuffò freddamente la vecchia.


"Voi..."


"Chu Feng!"


"Chu Feng voleva controbattere ma fu fermato da Su Mei. Gli anziani principali non erano paragonabili a quelli della corte interna. Anche lei doveva porgere loro rispetto e Chu Feng non poteva offenderli.


Chu Feng non era un idiota testardo e capì cosa intendeva la ragazza. Nonostante fosse estremamente scontento si trattenne. Dopotutto non poteva nemmeno attivare la pietra di valutazione e con la sua attuale coltivazione ovviamente sarebbe stato oggetto di sospetti da parte degli altri.


"Vabbe' è inutile dirglielo. Conta solo la forza, senza di essa, anche se diventasse discepolo principale verrà soltanto schiacciato dagli altri e sarebbe difficile per lui diventare utile."


Anche gli sguardi degli altri anziani erano pieni di sdegno. C'era anche una traccia di rabbia. Per loro era evidente che Chu Feng non avesse contato sulla sua forza per arrivare lì.


"Vecchio Li, dovresti aver visto i risultati dell'esame. Prendi questi bambini con te."


I sei anziani si alzarono e si prepararono ad andarsene, ma prima di farlo non dimenticarono di dire: "Su Mei, abbiamo molta fiducia in te. Speriamo che tu possa essere eccezionale come tua sorella, ma quando ti fai amici, devi aprire gli occhi altrimenti ostacoleranno i tuoi progressi."


Fissando le schiene dei sei anziani, Chu Feng ribollì di rabbia.
Comunque alla fine sopportò quelle parole perché sapeva di doverlo fare. Non era ragionevole sfidare persone contro cui non poteva vincere.


"Chu Feng, fortunatamente non sei esploso lì. Quelli lì sono i Sei Protettori della Scuola del Drago Azzurro e sono tutti esperti al Profound realm." Su Mei ricordò a Chu Feng dopo che i sei se ne erano andati.


"Eheh, amici miei, congratulazioni per essere diventati discepoli principali. Seguitemi per imparare un po' di cose." In quel momento risuonò una voce di un anziano dall'angolo della sala.


Solo allora Chu Feng e gli altri notarono che c'era un'altra persona lì.


Quell'uomo aveva pochi capelli bianchi e soffici. Era quasi pelato e anche lui aveva molte rughe sul volto. Con la sua schiena simile a quella di un cammello dava un'impressione inquietante al gruppo, era perfino un po' spaventoso.


Tuttavia Chu Feng non osò sottovalutare il vecchio. Aveva scoperto che l'aura dell'uomo non era peggiore dei sei anziani di prima. Se quei sei erano al Profound realm, anche il vecchio di fronte a lui probabilmente era allo stesso livello.


Sotto la guida del vecchio, Chu Feng e gli altri presero e indossarono gli abiti blu dei discepoli principali. Ognuno ricevette un gettone e anche una bandiera.


Sulla bandiera c'era il simbolo della Scuola del Drago Azzurro. Solo i poteri sotto la protezione della scuola la potevano possedere. La gente la chiamava la Bandiera del Drago Azzurro.


Dopo aver raccolto questi oggetti, Chu Feng e gli altri uscirono dalla sala. Si diressero verso la zona principale a lungo attesa. Invece l'anziano di nome "Vecchio Li" dai Sei Protettori si avvicinò lentamente alla pietra di valutazione e la studiò.


"Strano. A giudicare dalle azioni di quel piccolo demone nel Giardino del Drago Azzurro, dovrebbe essere un genio. Perché non è riuscito ad attivare nemmeno la sezione verde?"


Il vecchio osservò con attenzione, sembrava che stesse cercando un motivo ma non vide niente di strano. Poi quando osservò in cima alla pietra di valutazione il suo sguardo si illuminò e cambiò espressione.





