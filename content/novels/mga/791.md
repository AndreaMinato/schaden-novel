---
weight: 7910
title: Capitolo 791 – I Nemici si Rivedono
pubDate: 2024-06-24T13:13:16.432Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
227 capitoli in coda (67 Disaster66 + 160 Dio), 1/3,
da editare,
-Schadenfreude</em>


In realtà non erano solo Ya Fei e Murong Wan ad essere sbalorditi; anche Murong Xun lo era.


Il grande Nono Immortale, che era acclamato per la sua capacità di opporsi perfino ad un Martial King, era stato picchiato spietatamente da dieci vecchi. Una scena del genere non sembrava avere senso ed era inguardabile!


Di fatto anche il Nono Immortale era un vecchio, ma il suo nome era già famoso nella Regione del Mare Orientale. Le sue condizioni erano sconvolgenti!


Un momento dopo, Murong Xun distolse lo sguardo dal vecchio e guardò le profondità del palazzo. All'istante la sua espressione perplessa diventò gioiosa. Sogghignò:"Ho cercato ovunque eppure non sono riuscito a trovarti, ma non appena ho smesso di cercarti, ti scopro qui senza fare nessuno sforzo. Onestamente non credevo che ti avrei trovato qui. Sei stato salvato da Xuan Xiaochao l'ultima volta; vediamo chi ti salverà oggi!"


"C'è anche Wuqing qui?!" Ya Fei e Murong Wan seguirono lo sguardo di Murong Xun e videro Chu Feng. Dalle loro espressioni trasparì dello stupore.


In quel momento Chu Feng era seduto a gambe incrociate di fronte alla Formazione Demonizzante del Massacro. Usando la pietra che il Vecchio Liu gli aveva dato, rilasciò uno sconfinato potere di Formazione Spirit dorato e lo inserì nella barriera, attivandola.


Desiderava attivarla in anticipo mentre il vecchio Liu e gli altri stavano combattendo. In quel modo avrebbe potuto impedire la morte di molti membri del Sect della Distruzione dei Demoni della Notte e cambiare di nuovo le sorti della battaglia.


Tuttavia, quando la voce di Murong Xun e degli altri risuonarono, Chu Feng rivolse lo sguardo verso i tre fuori dal palazzo.


Si alzò immediatamente. Non solo era pieno di rabbia, ma emanò una sete di sangue opprimente.


Erano le tre persone che sognava di uccidere, le sue nemesi!


"Signorino, p-presto mi aiuti!" Disse con un tono debole il Nono Immortale, si stava comportando come se avesse visto il suo salvatore.


"Stai chiedendo ad un moccioso di salvarti? Nono Immortale, mi aspettavo di più da te." La comparsa di Murong Xun e degli altri aveva già attirato l'attenzione del Vecchio Liu e degli altri.


Tuttavia non lo considerarono nemmeno. Per questo continuarono a dargli calci e pugni. Volevano ridurlo in una condizione orrenda e umiliare l'Arcipelago Immortale della Condanna.


Naturalmente sogghignarono e ridicolizzarono il Nono Immortale che aveva chiesto loro aiuto.


"Ahah, è davvero grandioso. Sembra che quasi tutte le persone che hanno osato opporsi al mio Arcipelago Immortale della Condanna siano qui. Lascia che vi affronti tutti insieme allora." Murong Xun sorrideva, ma il suo sguardo conteneva un forte intento omicida.


"Che paroloni! Murong Xun, perfino questo Nono Immortale non può sconfiggerci e vuoi farlo tu? Un moccioso?" Il secondo dei dieci fratelli dal Mantello d'Oro sorrise freddamente.


"Umpf. Uccidervi sarà facile come schiacciare una formica." Murong Xun girò il polso e la lancia color argento apparì nuovamente nel suo palmo.


Quando l'Armamento Reale uscì allo scoperto, la sua forza si moltiplicò immediatamente. Gli abiti di Murong Xun svolazzarono nonostante la manca di vento e, non solo la sua forza combattiva aumentò drasticamente, l'aura attorno a lui si potenziò fino a sembrare quella di un re del mondo.


"Questa potenza, che sia..."


" È  un Armamento Reale! Questo moccioso ha un Armamento Reale!"


I dieci fratelli dal Mantello d'Oro rimasero sbalorditi quando sentirono questo cambiamento indescrivibile in Murong Xun. Erano esperti, così riconobbero immediatamente che il tesoro era un Armamento Reale.


"Quello è un Armamento Reale? Murong Xun ha ricevuto l'approvazione di un Armamento Reale?" Anche Chu Feng era interessato all'arma e la osservò con cautela.


"Eheh, che importa se è un Armamento Reale? Può essere sfruttato al meglio solo da un Martial King."


"inoltre, da ciò che vedo, quell'Armamento Reale deve ancora riconoscerti come suo proprietario." Nonostante il Vecchio Liu fosse sorpreso, non aveva paura.


"Assurdità! Questo Armamento Reale mi ha già riconosciuto come suo proprietario, altrimenti come potrei usarlo?" Murong Xun si infuriò quando sentì queste parole. Non gli piaceva la sensazione di essere sottovalutato.


"Eheh, ragazzino, credi che non abbia nessuna esperienza, ma sei tu ad essere ignorante. Non devi aver visto quanto è davvero terrificante un Armamento Reale che ha riconosciuto un padrone."


"Per quanto riguarda te, nonostante abbia davvero un Armamento Reale, questa potenza è fin troppo scarsa." Il Vecchio Liu sorrise con sdegno. Aveva solo una parola scritta in faccia: sdegno!


"Esperienza? Un vecchio bastardo come te mi sta parlando di esperienza? Ti mostrerò cosa significa!" Murong Xun si infuriò e non sprecò più fiato. La lancia color argento nella sua mano tremò ed emanò la potenza unica di un Armamento Reale.


"Formazione!" Nonostante questo, i dieci fratelli dal Mantello d'Oro non mostrarono la minima paura. Dopo aver sentito l'ordine del loro capo, iniziarono a combattere.


Inoltre, come se temessero di influenzare Chu Feng e gli altri, i dieci balzarono ina vanti ed impedirono a Murong Xun e agli altri di entrare nel palazzo.


*boom boom boom*


La forza combattiva di Murong Xun era davvero incredibile. lui, che teneva un Armamento Reale, in effetti era molto più potente del Nono Immortale. Tuttavia nemmeno i dieci fratelli dal Mantello d'Oro non erano deboli. In un istante, la battaglia raggiunse uno stallo.


"Dannazione! Da dove provengono questi vecchiacci? Sono così irritanti!"


In quel momento, perfino Murong Xun che emanava una potente aura, aggrottò le sopracciglia perché aveva scoperto di essere in difficoltà. Se lo scontro si fosse prolungato, non sarebbe riuscito a batterli.


"Wuqing, affido a te il fato dei fratelli del Sect della Distruzione dei Demoni della Notte!" Gridò il Vecchio Liu a Chu Feng.


"Non si preoccupi. Lasci fare a me." Sentendo questo, Chu Feng annuì. Ben presto tornò a sedersi a gambe incrociate e continuò ad attivare la Formazione Demonizzante del Massacro.


Allo stesso decine di persone del Sect della Distruzione dei Demoni della Notte rimasero in fila di fronte a Chu Feng. Bloccarono l'entrata del palazzo, proteggendo Chu Feng mentre attivava la barriera.


"Dannazione!" Vedendo questo, Ya Fei e Murong Wan pestarono i piedi per l'ansia.


Questo perché le decine di membri del Sect della Distruzione dei Demoni della Notte erano tutti Martial Lord. Alcuni avevano una coltivazione superiore rispetto alle loro. Non potevano sconfiggerli, quindi naturalmente non osarono avanzare.


*hmm* Alla fine la formazione emanò un bagliore, scoprì che l'Armamento Reale che fluttuava nella barriera era scomparso insieme al resto della formazione.


Ora davanti a lui era apparso un tunnel estremamente lungo che sprofondava sottoterra. Era così lungo da non poterne vedere la fine.


"Wuqing, presto entra! La vera Formazione Demonizzante del Massacro è dentro!" Gridò velocemente il Vecchio Liu.


*whoosh* Chu Feng non esitò. Balzò in avanti ed entrò.


"Affondo del Drago d'Argento!"


*boom*


Proprio in quel momento, approfittandosi di un'opportunità, Murong Xun attaccò. Un raggio color argento sfrecciò dalla sua lancia.


"Umpf. Ingenuo." Come potevano i fratelli dal mantello d'Oro distrarsi così facilmente? Coalizzandosi, contrattaccarono. come erba scossa dal vento, tutti schivarono il potente attacco.


Tuttavia, all'improvviso il raggio di luce, come se fosse dotato di vita propria, cambiò direzione e sfrecciò dentro il palazzo.
                                


                                



