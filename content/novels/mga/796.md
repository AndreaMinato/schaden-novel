---
weight: 7960
title: Capitolo 796 – Lo Spietato Murong Xun
pubDate: 2024-06-24T18:13:16.432Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
222 capitoli in coda (62 Disaster66 + 160 Dio), 1/3,
da editare,
-Schadenfreude</em>


Vedendo una scena del genere, perfino l'Ottavo Immortale rimase sbalordito. La sua prima reazione fu di cercare Murong Xun, perché voleva vedere quale sarebbe stata la sua reazione.


In quel momento il suo viso era pallido come la carta. Stava tremando incontrollabilmente e, mentre barcollava, quasi inciampò e cadde. Solo dopo essere arretrato un po' riuscì a riprendere l'equilibrio.


Murong Xun strinse i pugni così tanto da farli scricchiolare. Le sue unghie scavarono nel palmo, come se volesse distruggere le sue stesse mani.


Furia, indescrivibile furia.


Vergogna, vergogna inenarrabile.


Il suo nemico più odiato aveva dormito con la sua fidanzata e sua sorella. Questo lo faceva desiderare di morire.


Ya Fei in particolare, la bellezza numero uno della Regione del Mare Orientale. Tutti sapevano che era la sua fidanzata e, fin da giovane, era stato attratto dal suo aspetto e aveva sempre voluto avvicinarsi a lei.


Tuttavia fin da giovane era sempre rimasto infinitamente distante da lei. Figuriamoci avere un rapporto stretto con lei, non le aveva nemmeno toccato la mano.


Eppure, qualcun altro aveva portato via la sua fidanzata estremamente attraente, ma pura come il ghiaccio. Come poteva tollerarlo?


"TI UCCIDERÒ!" Alla fine Murong Xun attaccò. Sollevò il palmo e scatenò un potere Martial incontrollabile. Tuttavia non stava per attaccare Chu Feng, ma Ya Fei che era rannicchiata a terra a piangere.


"Signorino, si fermi!" L'Ottavo Immortale ne fu scioccato e disperse immediatamente l'attacco di Murong Xun.


"Ottavo Immortale, non mi fermi! Ucciderò questa pu****a!" Gridò Murong Xun. Era davvero infuriato.


"Signorino, non può farlo! Fei'er è la nipote del Primo Immortale!" Sollecitò nuovamente l'Ottavo Immortale.


"Fratello, non biasimare Ya Fei. Non voleva che accadesse." Spiegò Murong Wan. Mentre lo faceva, tirò fuori due abiti dal suo Sacchetto Cosmo. Uno per coprire sé stessa e l'altro per coprire Ya Fei.


Nonostante non le piacesse Ya Fei, dopo aver sperimentato questo dolore insieme, provava un po' di compassione per lei.


"Sta zitta! Questa pu****a continuava a lamentarsi per il fatto di dovermi sposare, così ho perfino pensato che fosse pura. Eppure oggi ha dato il suo corpoa d un altro uomo. Se si sapesse in giro, come potrei mostrare la mia faccia in giro?"


"Tutti gli abitanti della Regione del Mare Orientale sapranno che sono diventato un cornuto a causa di questo bastardo di nome Wuqing!" Ruggì Murong Xun.


"Ahah, in effetti sei un cornuto! Ma come puoi garantire che non si saprà in giro?"


Proprio in quel momento risuonò una risata. Era stato il Re della Terra. Inoltre dietro di lui c'erano Xuan Xiaochao, You Tonghan e Fu Fengming.


Sembrava che fossero rimasti lì per un bel po' di tempo. Nonostante fossero scioccati, erano più piacevolmente sorpresi. Chiaramente erano ben contenti che Murong Xun fosse riconosciuto come un cornuto.


"Signorino, parliamone dopo. Dobbiamo andarcene ora!" L'Ottavo Immortale si mosse e le fiamme color viola divamparono nuovamente nel suo corpo. Mentre parlava, iniziò nuovamente a combattere contro il Re della Terra.


"Pu****a, perché diavolo non ti alzi? Vuoi rimanere qui per sempre?" Gridò con furia Murong Xun mentre guardava Ya Fei. L'apprezzamento e l'amore di prima erano completamente svaniti.


Ora Ya Fei e Murong Wan erano vestite. Nonostante provassero una vergogna insopportabile e una tristezza straziante, si sostennero a vicenda. Con passi lenti e deboli, si avvicinarono a Murong Xun.


*whoosh* All'improvviso però, mentre si stavano avvicinando, Murong Xun fece apparire una lancia color argento nella sua mano e senza dire una parola infilzò il dantian di Ya Fei.


Quando scattò, l'arma fu come un drago d'argento feroce. Quando il raggio di luce sfrecciò, con un tonfo trapassò il dantian di Ya Fei e il suo corpo. Schizzò grandi quantità di sangue.


"Fratello, cosa stai facendo?!" Murong Wan impallidì quando vide una scena del genere. Avanzò velocemente con l'intenzione di fermare Murong Xun.


"Vattene pu****a." Tuttavia, Murong Xun le diede un forte schiaffo. La sbatté a terra così forte da farle tossire sangue.


"Signorino, lei..." Questa scena attirò l'attenzione di tutti e l'espressione dell'Ottavo Immortale cambiò drasticamente.


"Ohoh..." Tuttavia, in confronto allo shock che provavano gli altri, Ya Fei rimase impassibile. Invece sorrise freddamente mentre diceva:"Murong Xun, sai perché non ho mai accettato di sposarti? È perché sapevo già che eri una persona del genere."


"Anche a costo di morire, non sposerei una persona falsa come te. Avanti, uccidimi. Mostra a tua sorella quanto può essere spietato il suo fratello invincibile."


"Umpf, è un bene che tu lo sappia. Nessuno dovrebbe nemmeno pensare di ottenere ciò che ho. Se qualcun altro lo facesse, allora li distruggerei entrambi."


Gridò Murong Xun, poi la lancia nelle sue mani tremò. Dopo uno scoppio soffocato, Ya Fei, la bellezza numero uno della Regione del Mare Orientale, divenne una foschia di sangue. Non rimase nemmeno una Coscienza distrutta, era stata completamente annientata da Murong Xun.


"Huu..." Anche la gente del Sect della Distruzione dei Demoni della Notte sussultarono quando videro la scena. Una bellezza del genere, ed era anche la sua fidanzata, era stata uccisa così. Murong Xun era davvero troppo feroce, dovevano ammetterlo.


"Fratello tu..." Anche Murong Wan era sbalordita. Era completamente sconvolta.


Allora quando aveva suggerito più volte a Murong Xun di annullare il matrimonio tra lui e Ya Fei e gli aveva consigliato di stare lontano da lei, Murong Xun gli aveva detto che amava molto Ya Fei. Non solo a causa del suo aspetto, ma come persone. Aveva detto che il motivo per cui la trattava bene era per il suo profondo affetto. Aveva perfino sollecitato Murong Wan di evitare di essere così ostile nei confronti di Ya Fei dato che era la persona che amava.


A quanto pareva però era completamente falso. Se provasse davvero qualcosa per lei, perché farebbe questo? Perché ucciderebbe crudelmente Ya Fei senza nemmeno lasciare un cadavere intatto?


Murong Xun puntò la lancia verso di lei e gridò:"Sta zitta! Se non fossi mia sorella avrei già ucciso anche te. Hai davvero macchiato la reputazione della mia famiglia."


Sembrava che se Murong Wan avesse detto un'altra parola, suo fratello l'avrebbe davvero uccisa.


"Signorino, signorina Wan'er, non possiamo tardare ulteriormente. Seguitemi presto!"


In quel momento l'Ottavo Immortale stava facendo del suo meglio per combattere contro il Re della Terra. Nonostante si fosse infuriato quando aveva visto Murong Xun uccidere Ya Fei, non poteva farci nulla. Nonostante provasse compassione per Ya Fei, Murong Xun era il futuro signore dell'Arcipelago. Così doveva aiutarli a scappare.


"Ce ne andremo, naturalmente ce ne andremo. Prima però devo mutilare questo bastardo." Murong Xun puntò uno sguardo pieno di animosità e sete di sangue verso Chu Feng.
                                


                                



