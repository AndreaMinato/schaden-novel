---
weight: 798
title: Capitolo 798 – Subire Due Sconfitte
pubDate: 2024-06-24T20:13:16.432Z
tags:
    - mga
---


<em>Capitolo regolare (quello di ieri),
221 capitoli in coda (61 Disaster66 + 160 Dio), 1/3,
da editare,
-Schadenfreude</em>


"Cosa... cos'è questo?"


Figuriamoci Murong Xun, perfino Xuan Xiaochao e gli altri erano rimasti sbalorditi. A parte il metodo con cui aveva fermato l'attacco terrificante, come mai questo armamento era finito nelle mani di Chu Feng?


"Torna qui!" Murong Xun stese la mano, sembrava che volesse richiamare la lancia.


L'Armamento Reale iniziò a tremare lievemente nella mano di Chu Feng, come se volesse sfuggire al suo controllo, ma non ci riusciva.


*hmm* Proprio in quel momento un raggio color nero sfrecciò dalla Spada Sigilla Demoni. In un istante entrò nella lancia, che smise immediatamente di tremare.


Allo stesso tempo Murong Xun fece una smorfia feroce. Scoprì con stupore che la sua connessione con l'Armamento Reale era stata tagliata.


"Dannazione!" Murong Xun era infuriato. Senza dire nulla, si precipitò verso Chu Feng. Quando si avvicinò, balzò e sferrò un pugno.


*bam*


"Ahhh!" Ma chi avrebbe pensato che il suo colpo si sarebbe fermato a tre metri da Chu Feng, e sarebbe stato anche scagliato via da un'ondata di energia.


*pff* Quando cadde a terra, sputò una boccata di sangue. L'impatto era stato così potente da aver ferito i suoi organi interni.


"Zio Ottavo Immortale, la connessione tra me e l'Armamento Reale è stata tagliata!"


Dato che non poteva farci nulla, Murong Xun poté solo chiedere aiuto all'Ottavo Immortale. Nell'istante in cui aveva colpito, aveva capito che c'era un potere invisibile che stava proteggendo Chu Feng. Murong Xun non poteva più riprendersi la sua arma da solo.


"Ahh!" Sentendo queste parole, l'Ottavo Immortale ruggì, poi si precipitò verso Chu Feng.


Il Re della Terra, che inizialmente stava combattendo contro l'Ottavo Immortale, non lo fermò. Rimase sul posto, il suo sguardo sembrava infuocato. Si limitò ad osservare silenziosamente, non sembrava preoccupato.


*boom*


"Ah!"


Quando l'Ottavo Immortale attaccò Chu Feng, finì nelle stesse condizioni di Murong Xun. Non solo non era riuscito a ferirlo, ma fu scaraventato all'indietro.


*pff* Dopo essere caduto, anche l'Ottavo Immortale sputò sangue. Non solo, colarono anche dei rivoli di sangue dai sette orifizi della sua faccia. Perfino la sua pelle iniziò a crepitare. Il suo corpo iniziò a tingersi di nero, come se stesse per esplodere.


"Dannazione. Signorino, dobbiamo andarcene ora, altrimenti non riusciremo ad andarcene!"


In una situazione del genere, l'Ottavo Immortale non poteva più preoccuparsi dell'Armamento Reale nelle mani di Chu Feng, né della volontà di Murong Xun. Ondeggiando la sua grossa manica, prese Murong Xun e sua sorella, li mise dietro di lui e li sigillò in una potente Formazione Spirit.


"Huu!"


Dopo averli sigillati nella sua barriera, gli occhi dell'Ottavo Immortale si tinsero di rosso sangue. Ben presto il suo corpo fu avvolto nuovamente da fiamme color viola. Inoltre stavolta sembravano ancora più feroci rispetto a prima.


Pieno di un incredibile intento omicida, gridò:"Toglietevi di mezzo, altrimenti morirete tutti!"


"Umpf, non pensarci nemmeno!" Xuan Xiaochao e gli altri sbuffarono freddamente. Erano molto risoluti, non avrebbero permesso che se ne andassero così facilmente.


"Lascialo andare."


Tuttavia, proprio in quel momento, il Re della Terra spinse da parte Xuan Xiaochao e gli altri. Dopo aver lanciato loro un'occhiata ai due, sorrise e disse all'Ottavo Immortale:"Non importa che sorta di personalità hai, almeno sei leale all'Arcipelago Immortale della Condanna. Per questo oggi ti lascerò andare."


Nonostante l'Ottavo Immortale fosse stato sorpreso da queste parole, non sprecò più fiato. Stringendo i denti, portò via Murong Xun e Murong Wan.


"Senior Re della Terra, lo lasciamo andare via così?" Xuan Xiaochao e gli altri si avvicinarono, erano estremamente confusi.


"L'Ottavo Immortale ha usato la sua vita per ottenere quel potere. Non sopravviverà per troppo tempo. Anche se scappa, oggi morirà."


"Figuriamoci l'Ottavo Immortale, una persona leale che protegge il suo padrone anche a costo di morire sarà estremamente determinata."


"Invece che combattere fino alla morte, ferendo entrambe le parti, perché non lasciarlo andare? Mi ero già occupato del Nono Immortale quando sono entrato, quindi poteva solo salvare Murong Xun e Murong Wan."


"Per quanto riguarda Murogn Xun, anche se ha un po' di talento, non riuscirà ad ottenere nulla di grande. Non c'è mai stato bisogno di temerlo, figuriamoci ora che ha perso un Armamento Reale così prezioso." Dopo aver parlato, il Re della Terra strinse lievemente gli occhi e guardò Chu Feng.


"Sì! Questo Murong Xun è venuto qui per l'Armamento Reale, ma inaspettatamente non solo il suo esercito è stato sconfitto, ma ha anche perso il suo Armamento Reale! Hanno davvero subìto enormi perdite stavolta." Disse con un sorriso Xuan Xiaochao.


"Ahah, fratello Wuqing, sei davvero impressionante. Non solo hai giocato con la fidanzata di Murong Xun e sua sorella, hai anche rubato il suo Armamento Reale! Io, You Tonghan, mi inchino di fronte alle tue gesta e sospirò per la mia inferiorità!" You Tonghan si congratulò con Chu Feng.


"Fratello Wuqing, ho già sentito del tuo grande nome prima e in effetti sei all'altezza delle dicerie. Io, Fu Fengming, provo una grande ammirazione nei tuoi confronti." Anche Fu Fengming lo salutò cortesemente.


"Fratello, ho sentito dal Vecchio Liu che la Formazione Demonizzante del Massacro si è attivata per merito tuo. Salvarti prima è stato davvero proficuo. Ora sono io a doverti ringraziare." Disse con un'espressione ammirata Xuan Xiaochao. Quando era entrato, il Vecchio Liu gli aveva detto di proteggere Chu Feng, perché senza di lui, non avrebbero ottenuto il potere della formazione.


 Chu Feng si limitò a sorridere lievemente di fronte a queste lodi, non sapeva come rispondere. La questione che You Tonghan aveva menzionato lo imbarazzò lievemente.


Nonostante il suo obiettivo era stato di far perdere la faccia a Murong Xun, sfogando la sua rabbia, provò imbarazzo di fronte allo sguardo adorante di You Tonghan. Alla fine non aveva fatto nulla di glorioso.


*whoosh whoosh whoosh whoosh..* Proprio in quel momento nove persone si precipitarono fuori dal tunnel una dopo l'altra e atterrarono dentro il palzzo.


Erano i dieci fratelli dal Mantello d'Oro. Tuttavia il settimo fratello non li aveva seguiti.


In quel momento, nonostante le loro aure fossero molto deboli, si erano ripresi un po'. Almeno avevano la forza di muoversi. Evidentemente erano stati guariti.


Quando entrarono e videro che Chu Feng stava tenendo in mano l'Armamento Reale di Murong Xun, cambiarono tutti espressione. Provarono un grande shock e chiesero quasi simultaneamente:"Wuqing, l-l-l-la cosa che hai in mano, non è l'Armamento Reale di Murong Xun? P-p-perché ce l'hai tu?!"


"Eheh, Senior, siete arrivati tardi. Vi siete persi lo spettacolo." Disse contento Xuan Xiaochao.


"Lord Re della Terra, cosa sta succedendo? Cos'è accaduto?" I nove fratelli erano piuttosto confuso. Così puntarono gli sguardi verso il rispettato Re della Terra, cercando di capire la situazione.


"Ahah, piccolo Liu, non capirai solo con una breve spiegazione. Alla fine, stavolta, il signorino dell'Arcipelago Immortale della Condanna, Murong Xun, ha subito ben due sconfitte!" Il Re della Terra rise contento.
                                




                                



