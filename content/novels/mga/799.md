---
weight: 799
title: Capitolo 799 - Approvazione?
pubDate: 2024-06-24T21:13:16.433Z
tags:
    - mga
---


<em>Capitolo regolare (quello di oggi),
221 capitoli in coda (61 Disaster66 + 160 Dio), 1/3,
da editare,
-Schadenfreude</em>


"Una doppia perdita?" Il Vecchio Liu e gli altri che erano già perplessi rimasero ancora più confusi.


Xuan Xiaochao, You Tonghan e Fu Fengming dissero allo stesso tempo:"Ahah, Senior, è andata così..."


Poi, sovrastandosi l'un l'altro, raccontarono cos'era successo.


"Cosa?" Le espressioni dei fratelli cambiarono ancora una volta, mostrarono grande stupore.


Non poterono che guardare Chu Feng, ma mentre lo facevano, non solo lo guardarono con sbigottimento, ma anche con ammirazione e rispetto.


"Ahah, ottimo, è davvero ottimo! Wuqing, hai davvero aiutato immensamente il mio Sect della Distruzione dei Demoni della Notte!"


"Ahahah, Murong Xun era così arrogante, uh? Vediamo come continuerà a comportarsi così ora!" I nove fratelli dal Mantello d'Oro iniziarono a ridere. Una risata di entusiasmo e di sollievo.


Il motivo per cui avevano radunato così tante truppe e avevano escogitato questa trappola era proprio per ridurre il morale dell'Arcipelago Immortale della Condanna. Tuttavia, inaspettatamente, avevano affrontato un ostacolo dopo l'altro a causa della comparsa di un traditore ed erano stati quasi sconfitti dal nemico.


Si poteva dire che erano riusciti a vincere grazie a Chu Feng. Era stato lui ad aiutarli di più durante il loro momento più critico, ribaltando completamente la situazione.


Nonostante avessero perso molti fratelli, ne sarebbe valsa la pena.


Non osavano nemmeno immaginare di fare come Chu Feng. L'Arcipelago Immortale della Condanna aveva davvero subìto un enorme sconfitta stavolta. Non solo per mano del Sect della Distruzione dei Demoni della Notte, ma per colpa di Chu Feng.


Una fidanzata riconosciuta come splendida dall'intera regione e un potente Armamento Reale, erano ancora più preziosi della vita di oltre mille esperti dell'Arcipelago Immortale della Condanna.


Eppure entrambi erano caduti nelle mani di Chu Feng. Murong Xun aveva subìto delle perdite davvero enormi e così anche l'Arcipelago.


"Fratello Wuqing, che sorta di tecnica era? Perché i loro attacchi sono stati inutili contro di te?"


In quel momento You Tonghan avanzò all'improvviso. Con un'espressione ammirata, stava balzando verso Chu Feng.


"Non avvicinarti!" Disse Chu Feng nel tentativo di fermarlo.


Era già troppo tardi però, You Tonghan era troppo rapido. Con un'espressione tutta sorrisi e con un balzo, si precipitò dall'alto.


Alla fine, con un tonfo, You Tonghan fece una smorfia e prima che raggiungesse Chu Feng, rimbalzò all'indietro, come se fosse impattato contro un muro d'acciaio, e cadde a terra.


"Fratello Wuqing, cos'è quella cosa dietro di te? È così potente?" Disse con stupore You Tonghan mentre si sfregava la testa.


"Come pensavo la Formazione Demonizzante del Massacro lo sta proteggendo. No, ad essere più precisi, è la Spada Sigilla Demoni che lo sta facendo." Disse con sicurezza il Re della Terra.


"La Spada Sigilla Demoni? Sta parlando dell'Armamento Reale che il capo del Sect ha lasciato?" Chiese con solennità la folla. Tutte le loro espressioni cambiarono quando sentirono quelle parole.


"Esatto. Dev'essere la Spada Sigilla Demoni a proteggerlo. Altrimenti sarebbe impossibile che abbia parato l'attacco dell'Ottavo Immortale."


"Inoltre, se non erro, la Spada Sigilla Demoni ha aiutato a Wuqing anche ad ottenere l'Armamento Reale che ha in mano, ho visto chiaramente un raggio di luce sfrecciare dall'arma, troncando la connessione tra Murong Xun e il suo Armamento Reale." Disse il Re della Terra.


"Cielo, l'ho visto anche io!"


Anche Xuan Xiaochao e gli altri se ne resero conto. Allora, quando Murong Xun aveva richiamato l'Armamento Reale, la lancia aveva continuato a tremare, eppure, quando un raggio di luce era sfrecciato fuori dalla Spada Sigilla Demoni, l'Armamento Reale si era calmato. Murong Xun si era anche infuriato quando era successo.


Ricordandosi di questo, confermarono che era stata la Spada Sigilla Demoni a proteggere Chu Feng ed era stato il suo intervento ad aiutarlo a prendere l'Armamento Reale. Quasi tutti mostrarono espressioni piene di emozioni contrastanti e ora mentre osservavano Chu Feng, mostrarono sguardi sorpresi.


Chu Feng annuì e disse:"Il Senior Re della Terra ha ragione. Naturalmente non avrei potuto ottenere questo Armamento Reale con le mie abilità. È stata davvero la Spada Sigilla Demoni ad aiutarmi." Mentre parlava, Chu Feng si voltò verso la spada.


In quel momento, mentre teneva l'Armamento Reale in mano, riusciva a sentire quanto fosse potente. Se avesse riconosciuto Chu Feng come padrone, allora sicuramente la sua forza combattiva sarebbe aumentata significativamente. Tuttavia, da vicino, poteva anche sentire chiaramente la differenza tra la lancia e la Spada Sigilla Demoni.


Non importava quanto potere possedesse la lancia d'argento in mano a Chu Feng, la Spada Sigilla Demoni sembrava essere dotata di vita proprio. Aveva l'aria di un sovrano che minacciava tutti. Arroganza, dominanza, invincibilità.


Finalmente capì perché la Spada Sigilla Demoni era stata riconosciuta come l'Armamento Reale numero uno della Regione del Mare Orientale, nonostante fossero tecnicamente dello stesso tipo.


Era perché la differenza tra le due era davvero enorme. Era incredibile, non erano nemmeno allo stesso livello.


"Questa Spada Sigilla Demoni è l'Armamento Reale più potente nella Regione del Mare Orientale. Perfino il capo del Sect di allora ha usato molta energia e tecniche speciali per domarla. In realtà però non è riuscito davvero a sottometterla."


"Da quando il capo del Sect è mancato, l'Armamento Reale è sempre rimasto qui. Prima di morire ha usato il suo potere per creare questa Formazione Demonizzante del Massacro e ha avvertito i quattro Protettori che non avrebbero dovuto cercare di portare via questa spada prima di raggiungere il suo livello, altrimenti le conseguenze sarebbero state inimmaginabili."


"In realtà allora Lord Qiu Canfeng ha provato a muoverla, ma non è riuscito nemmeno ad avvicinarsi." Disse il vecchio Liu, scioccato.


"Sì! Il motivo per cui la Spada Sigilla Demoni è qui senza guardie è perché l'arma stessa può proteggersi da sola. A meno che uno non abbia un potere assoluto o sia riconosciuto come suo padrone, non dovrebbe nemmeno pensare di avvicinarsi, figuriamoci portarla via." Il Re della Terra annuì.


"Questo non significa che il fratello Wuqing ha ricevuto l'approvazione della Spada Sigilla Demoni?!" Tutti puntarono lo sguardo verso Chu Feng, ancora più sorpresi.


"Fratello Wuqing, dato che puoi avvicinarti all'arma, perché non provi a vedere se puoi estrarla dalla Formazione Demonizzante del Massacro?" Disse con calma il Re della Terra, ma il suo sguardo sembrava un po' strano.


"Mm." Chu Feng annuì, poi si girò. Sotto gli sguardi della folla, si avvicinò lentamente all'arma potentissima.
                                


                                



