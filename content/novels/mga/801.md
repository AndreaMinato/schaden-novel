---
weight: 8010
title: Capitolo 801 – Annunciare i risultati della battaglia
pubDate: 2024-06-24T23:13:16.433Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
219 capitoli in coda (59 Disaster66 + 160 Dio), 1/3,
da editare,
-Schadenfreude</em>


"Maledetto, perché non stai ringraziando il Lord della Terra?" L'espressione del Vecchio Liu si rallegrò, poi diede velocemente un calcio al suo settimo fratello.


"La ringrazio Lord Re della Terra, la ringrazio!" Si prostrò frettolosamente in segno di gratitudine, a giudicare dalla sua espressione sembrava aver capito di aver sbagliato.


Per quanto riguardava Xuan Xiaochao e gli altri, erano persone intelligenti. Anche se detestavano i traditori, naturalmente non potevano dire nulla visto che il Re della Terra si era espresso. Così si comportarono come se non avessero visto nulla.


Dopotutto l'attuale Sect della Distruzione dei Demoni della notte era a pezzi, divisi come della sabbia dispersa in giro, così avrebbero dovuto coalizzarsi e lavorare insieme, non alimentare conflitti interni.


Dopo aver gestito la questione, il Re della Terra sorrise compiaciuto e disse:"Andiamo. È l'ora di annunciare al mondo il risultato della battaglia."


Mentre parlava, guardò in particolare Chu Feng e il suo Armamento Reale. In quell'istante sorrise ancora di più perché non vedeva l'ora di osservare la reazione delle folle alla notizia che il tesoro di Murong Xun era caduto nelle mani di Chu Feng.


Dopodiché, con il Re della Terra a fare strada, Chu Feng e gli altri tornarono in superficie.


Durante questa battaglia il Sect della Distruzione dei Demoni della Notte aveva perso molti membri. Degli oltre duemila esperti, ne erano periti quasi cinquecento. Oltre mille di loro era anche ferito.


Tuttavia, non importava quanto fossero feriti, finché fosse rimasto loro anche un solo respiro, avrebbero tenuto la testa alta, mostrando la maestà e la potenza del loro Sect.


In quel momento c'era ancora un'enorme folla. Sembravano tutti scioccati e guardarono i membri del Sect della Distruzione dei Demoni della Notte con sguardi pieni di rispetto.


Questo perché avevano visto personalmente tutta la battaglia. Nonostante non sapessero cosa fosse successo sottoterra, avevano visto l'Ottavo Immortale scappare frettolosamente con Murong Xun e sua sorella, ignorando completamente gli altri membri dell'Arcipelago Immortale della Condanna. Questo era il motivo per cui il loro esercito composto da oltre mille esperti era stato quasi del tutto sconfitto.


Questa battaglia era stata molto intensa. Non solo c'erano stati scontri all'ultimo sangue tra Martial lord, ma anche combattimenti tra due Martial King. Era stato davvero uno spettacolo.


Avevano anche visto il potere del Sect della Distruzione dei Demoni della Notte. Quanto erano potenti? Così forti da aver sconfitto l'attuale sovrano della Regione del Mare Orientale, l'Arcipelago Immortale della Condanna.


Non importava quanti dubbi avessero sulla forza dei due contendenti, il Sect della Distruzione dei Demoni della Notte aveva dimostrato con i fatti chi era il vero sovrano.


Nonostante l'attuale Sect della Distruzione dei Demoni della Notte fosse frammentato, se si fosse riunito sarebbe stato ancora invincibile!


"Guardate! È il Re della Terra! Il Re della Terra e gli altri sono usciti fuori!" Gridò all'improvviso qualcuno. Li aveva visti volare fuori dal passaggio sotterraneo e e poi arrivare di fronte a tutti.


"Come pensavo, ci sono ancora più esperti che non abbiamo visto! Così erano sottoterra... e c'erano anche dieci Martial Lord al picco nascosti! Dovrebbero essere stati loro ad uccidere il Nono Immortale, vero?"


Dopo aver visto i dieci fratelli dal Mantello d'Oro, alcuni avevano fatto delle ipotesi sull'assenza del Nono Immortale.


"Guardate! Chi è quel giovane che cammina insieme a Xuan Xiaochao, You Tonghan e Fu Fengming? La lancia d'argento nella sua mano sembra uguale all'Armamento Reale di Murong Xun!"


Tuttavia, quando la gente vide Chu Feng e la sua arma, rimasero sbalorditi.


"Oh cielo, non è quel Wuqing? Wuqing, il primo in classifica nel Picco Nebbioso, riconosciuto come genio straordinario? Perché è insieme al Sect della Distruzione dei Demoni della Notte? Che faccia parte di loro?" Presto qualcuno riconobbe che era Wuqing.


"È Wuqing? È così giovane! A giudicare dal suo aspetto dovrebbe avere appena più di vent'anni, vero?"


"Ho sentito che questo ragazzino ha una forza combattiva assurda! Nonostante sia solo un Martial Lord di secondo livello, può battere perfino Martial Lord di quinto livello! Perché lo spirito che ha fatto un contratto con lui proviene dal Mondo Asura!"


"Umpf. Non solo ha un talento sbalorditivo e una forza combattiva eccezionale, è anche una persona coraggiosa. Allora, l'ho visto personalmente distruggere la coltivazione di Zhan Feng, il figlio del Secondo Immortale, perché stava disturbando la sua amica Chun Wu!" Dopo aver riconosciuto Wuqing, rimasero ancora più scioccati. Alcuni iniziarono perfino a parlare delle gesta gloriose di Chu Feng.


"Oh cielo, è proprio uguale! Che sia l'Armamento Reale di Murong Xun?" Tuttavia ciò che attirò di più l'attenzione fu comunque la lancia color argento nella mano di Chu Feng.


"Impossibile. Nonostante il loro aspetto sia uguale, l'atmosfera che la circonda è diversa. L'arma in mano a Wuqing è solo un armamento normale. Figuriamoci l'aura da sovrano che ha un Armamento Reale, è perfino inferiore ad un Armamento Élite."


Presto la gente scoprì che la lancia di Chu Feng non aveva la stessa potenza di quella di Murong Xun.


"Giusto, giusto! Sicuramente è falsa. Come potrebbero essere così comuni gli Armamenti Reali? Inoltre perché sarebbe finito nelle sue mani?" Molti pensarono che l'Armamento Reale in mano a Chu Feng fosse falso.


"Vi ringrazio tutti per essere venuti qui anche da posti lontani per vedere questo spettacolo. Forse la battaglia di oggi è stata un po' diversa da quella che vi aspettavate, ma sono certo che è stata molto più entusiasmante del previsto." Disse il Re della Terra proprio in quel momento. Sorrideva mentre guardava la folla e disse con molto orgoglio:"Devo ammettere che durante la battaglia di oggi il Sect della Distruzione dei Demoni della Notte ha subìto gravi perdite. 486 fratelli hanno sacrificato la vita e ci sono stati innumerevoli feriti. Quasi tutti hanno ricevuto lievi o gravi ferite. Hanno versato il loro sangue per difendere l'onore del Sect della Distruzione dei Demoni della Notte."


"Tuttavia abbiamo vinto. Hanno protetto il territorio e l'onore del Sect della Distruzione dei Demoni della Notte con il loro sangue e anche con le loro vite."


"Abbiamo sconfitto l'Arcipelago Immortale della Condanna arrogante e stolto. Abbiamo ucciso oltre mille dei loro esperti e anche il Nono Immortale è morto per mano nostra. Abbiamo usato la forza per far vedere loro che sorta di prezzo pagheranno per aver reso il Sect della Distruzione dei Demoni della Notte un nemico.


"Anche l'arrogante signorino dell'Arcipelago Immortale della Condanna, Murong Xun, è potuto scappare solo contando sul sacrificio dell'Ottavo Immortale. Sono sicuro che l'abbiate visto tutti. Questo... è il Sect della Distruzione dei Demoni della Notte. Chiunque ci provocherà pagherà col sangue."


Le parole del Re della Terra erano piene di emozione e mettevano in buona luce il loro Sect, facendo sembrare l'Arcipelago un cane avido. Le ultime frasi suggerivano a tutti che l'Ottavo Immortale era destinato a morire.
                                

