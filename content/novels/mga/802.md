---
weight: 8020
title: Capitolo 802 – Armamento Reale
pubDate: 2024-06-25T00:13:16.433Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
218 capitoli in coda (58 Disaster66 + 160 Dio), 1/3,
da editare,
-Schadenfreude</em>


"Cosa? L'Ottavo Immortale ha sacrificato la vita, per questo aveva quell'aspetto?"


"Non c'è da meravigliarsi. Non c'è da meravigliarsi che sia diventato così potente. Così stava combattendo bruciando la sua forza vitale. Non significa che solo i fratelli Murong Xun e Murong Wan sono riusciti a scappare sani e salvi? Anche l'Ottavo Immortale è destinato a fallire a causa di questa battaglia?"


"Cielo! Questo è inimmaginabile! Non solo l'Arcipelago Immortale della Condanna ha perso oltre mille Martial Lord a causa di questa spedizione, hanno anche perso l'Ottavo e il Nono Immortale! Sono davvero gravi perdite!"


In effetti tutti rimasero ancora più scioccati quando sentirono le parole del Re della Terra. Nonostante una quantità di più di mille Martial Lord fosse un numero spaventoso, per il grande Arcipelago Immortale della Condanna non era niente di che.


L'Ottavo e il Nono Immortale invece erano diversi. I Nove Immortali erano considerati la forza combattiva più formidabile del Sect, erano i loro nove veri generali e in questa battaglia ne avevano persi due. Era davvero una grave sconfitta.


"Nonostante il Sect della Distruzione dei Demoni della Notte e l'Arcipelago Immortale della Condanna siano in conflitto, devo dire che non desideravo la morte di una persona oggi, la nipote del capo dei Nove Immortali, Ya Fei." Il Re della Terra finse di mostrare compassione.


"Ya Fei? Una delle tre grandi bellezze della Regione del Mare Orientale, Ya Fei? Anche lei è morta?"


"Sì! Ya Fei e Murong Wan erano entrati sottoterra insieme, ma non l'ho vista uscire. Che sia davvero morta?"


"Non può essere vero, è morta? È davvero un peccato che una bellezza del genere..."


Molti sul posto rimasero sbalorditi e sentirono un po' di compassione. Dopotutto, anche se non aveva nessun rapporto con lei, era comunque splendida.


"Sono sicuro che pensiate che sia morta a causa del Sect della Distruzione dei Demoni della Notte, ma vi sbagliate. Il suo assassino è il suo fidanzato, il signorino dell'Arcipelago Immortale della Condanna, Murong Xun." Continuò il Re della Terra.


"Cosa? È stato Murong Xun ad uccidere Ya Fei?"


"Com'è possibile? Perché la ucciderebbe? Cos'è successo esattamente?" La folla si riempì di discussioni. Avevano la sensazione che notizie del genere fossero incredibili.


"Forse siete increduli, ma se aveste visto il lato folle di Murong Xun, il cosiddetto genio della Regione del Mare Orientale, avreste saputo quanto era spietato."


"La signorina Ya Fei è stata davvero uccisa da lui. Non aveva nemmeno lasciato un cadavere completo. Per quanto riguarda il motivo, è perché ha scoperto che Ya Fei non è stata fedele nei suoi confronti. Per questo è stata uccisa."


"Tuttavia, ha pagato il prezzo di questo, Wuqing ha portato via il suo Armamento Reale. Il sesto Armamento Reale dell'Arcipelago Immortale della Condanna non appartiene più a loro, ma a Wuqing." Mentre parlava, il Re della Terra guardò la lancia color argento nelle mani di Chu Feng.


"Non può essere vero, no? La lancia d'argento in mano a Wuqing è davvero l'Armamento Reale di Murong Xun?"


"È stato Wuqing a prenderlo da Murong Xun? Com'è possibile? La differenza tra i loro livelli di coltivazione è enorme! Come è riuscito a prenderla?" Erano tutti sbigottiti e increduli.


"So che forse non ci crederete. È comprensibile."


"È perché avete sentito la potenza dell'Armamento Reale quando Murong Xun l'aveva sfoderato. Eppure, mentre lo tiene Wuqing, non emana un'aura simile."


"Tuttavia dovete sapere che gli Armamenti Reali hanno una coscienza. Prima di riconoscere il proprio padrone, a volte gli Armamenti Reali nascondono intenzionalmente la loro aura. Dalla prospettiva di persone normali, sembreranno dei normali pezzi di inutile metallo, completamente insignificanti. Solo veri esperti avrebbero visto la sua essenza."


"Comunque, dopo che un Armamento Reale riconosce il suo padrone, darà al suo proprietario vari livelli di potere. Poi, a seconda della forza del proprietario, si rafforzerà o si indebolirà."


"In realtà gli Armamenti Reali tipicamente sono riservati al realm dei Martial King o ad un grado superiore, perché le persone al di sotto avranno difficoltà a controllare il potere di questi tesori. O forse non sono adatti ad utilizzare gli Armamenti Reali e quindi non riescono a ricevere la sua approvazione.


"Tuttavia ci sono solo due possibili circostanze in cui l'Armamento Reale approva una persona più debole. Il primo è con la forza: un Martial King usa un metodo per aiutare una persona non approvata dall'Armamento Reale."


"A dire la verità, Murong Xun è un esempio di questo perché posso dire che non ha ricevuto davvero l'approvazione dell'Armamento Reale. È stato soltanto costretto a servirlo."


"La seconda possibilità è quella persona che desidera ottenere il tesoro ha un talento eccezionale. Nonostante sia al di sotto del Martial King realm, quella persona avrebbe comunque ricevuto l'approvazione dell'Armamento Reale."


"E io credo che Wuqing sia una persona dal talento eccezionale, visto che è riconosciuto pubblicamente come genio della Regione del Mare Orientale. Non solo possiede una forza combattiva incredibile, è anche l'unico nella Regione del Mare Orientale ad aver fatto un contratto con uno spirito del Mondo Asura."


"Il suo talento è senza precedenti e dubito che ci sarà qualcuno che potrà rivaleggiare con lui. Senza dubbio è il genio più forte nella Regione del Mare Orientale. Perfino il Corpo Divino della famiglia Zi potrebbe non essere paragonabile."


"Nonostante l'attuale coltivazione di Wuqing sia inferiore a quella di Murong Xun, questo è successo solo perché coltiva da poco."


"Sono certo che quando raggiungerà l'età di Murong Xun, Murong Xun potrà scordarsi di raggiungerlo, non arriverà mai al suo livello." Disse con passione il Re della Terra.


"Sì! Wuqing è ancora giovane ora. Se fosse davvero all'età di Murong Xun, la sua forza sfiderebbe davvero ogni logica!" Dopo aver sentito queste parole, la folla annuì.


Era molto contento delle reazioni della gente. Così guardò Chu Feng e disse con un sorriso:"Wuqing, sono sicuro che sai come domare questo Armamento Reale. Che ne dici di mostrarlo a tutti?"


"Amplierò gli orizzonti di tutti qui. Lascia che vedano la potenza di un Armamento Reale che ha riconosciuto un padrone."


"Mm." Chu Feng annuì. Nell'istante in cui aveva preso l'arma, avrebbe potuto capire se fosse disposta a servirlo o no. Era molto semplice; bastava immergere la sua aura all'interno.


Tuttavia era molto pericoloso. L'Armamento Reale era così potente e Chu Feng era così debole al momento. Se lo avesse approvato, sarebbe stato come reprimersi perché, non importava quanto fosse potente il tesoro, sarebbe comunque cambiato in base alla forza del suo padrone.


Anche se l'arma avrebbe aumentato di molto la forza combattiva di Chu Feng, l'Armamento Reale non avrebbe potuto sfoderare la sua vera potenza.


Così, se lo avesse accettato come maestro, Chu Feng ne avrebbe beneficiato un po'.


Tuttavia, se non lo avesse fatto, Chu Feng avrebbe ricevuto un contraccolpo che avrebbe potuto perfino condurlo alla morte. Se non altro l'Armamento Reale era in grado di ucciderlo.


Chu Feng però era sicuro di sé. Anche la Spada Sigilla Demoni lo aveva approvato, così perché avrebbe avuto paura che il tesoro non lo accettasse?


Così, sotto gli sguardi di innumerevoli persone, mentre teneva la lancia, Chu Feng immerse un filo della sua aura nell'Armamento Reale.


*BOOM*


In un istante il cielo si incupì. Si sollevarono dei venti violenti e le nuvole nere iniziarono a vorticare. Brillarono dei fulmini e in un momento si scatenò del caos.


Furono tutti travolti da questo trambusto. Potevano solo vedere Chu Feng a mezz'aria che teneva l'Armamento Reale.


Sembrava che Chu Feng fosse diventato il sovrano di questo mondo.
                                



