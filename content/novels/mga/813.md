---
weight: 813
title: Capitolo 813 – Inesperto
pubDate: 2024-06-25T11:13:16.434Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
209 capitoli in coda (49 Disaster66 + 160 Dio), 1/3,
da editare,
-Schadenfreude</em>


"Cielo! Non è il patriarca della famiglia Zi? Con tutto questo trambusto... contro chi sta combattendo?"


"Non può essere, no? Un giovane del genere? A giudicare dal suo aspetto sembra ancora un adolescente, no? Anche se non lo fosse, sicuramente ha meno di vent'anni?"


"Dov'è uscito fuori un mostro come lui? È già un Martial Lord di terzo livello al livello tre e può combattere alla pari con il patriarca della famiglia Zi, un Martial Lord di sesto livello! Non ha senso!"


Quando videro Chu Feng, tutti gli spettatori ne furono scioccati. Erano rimasti sbalorditi dalle abilità combattive del giovane e alcuni lo definirono subito un mostro.


Nonostante Chu Feng si sentisse sotto pressione mentre affrontava il patriarca, si mantenne in allerta, stava usando il suo potere percettivo, gli Occhi Celesti e il suo assoluto controllo per compensare il suo svantaggio. La battaglia tra i due era incredibile e il risultato sarebbe stato davvero difficile da determinare.


"Dannazione! Cos'ha questo moccioso? A parte l'improvviso aumento della sua coltivazione, anche la sua forza combattiva è strana! Non posso sconfiggerlo davvero^ Che sia veramente un mostro?" Nonostante Chu Feng fosse sotto pressione, anche il patriarca era in difficoltà.


Non era solo una pressione in termini di forza, ma anche mentale. In quel momento, la battaglia tra i due aveva già attirato l'attenzione di molte persone. Se fossero stati solo membri della famiglia Zi, non sarebbe stato un grande problema, ma in realtà c'erano anche ospiti di ogni sorta di area.


Stava combattendo così a lungo con un moccioso di fronte a così tanti distinti ospiti, eppure non riusciva ancora ad ottenere la vittoria. Questo gli aveva davvero fatto perdere la faccia...


Dopotutto la differenza di livelli tra Martial Lord non era insignificante. Riuscire a sconfiggere una persona superiore di un livello significava già essere un raro genio. Essere capaci di battere una persona con una coltivazione di tre livelli superiore era un evento senza precedenti e qualcosa di molto difficile da ripetere.


In una situazione del genere, non solo avrebbero lodato la forza combattiva di Chu Feng, avrebbero anche pensato che il patriarca fosse troppo debole, indegno di essere un Martial Lord di sesto livello.


Queste considerazioni avrebbero aiutato Chu Feng, ma avrebbero anche danneggiato lui.


"Questo giovane è troppo potente. Da dove viene? Perché non ho mai sentito parlare di lui prima d'ora?"


"Recentemente nella Regione del Mare Orientale c'è stato un genio dalla forza combattiva soverchiante. La sua coltivazione è anche simile alla sua."


"Stai parlando di Wuqing, che ha catturato diverse migliaia di Marchi Marziali nel Picco Nebbioso?"


"Sì! A parte lui a chi altro mi potrei riferire?"


"Non può essere lui, vero?" Ho sentito che, nonostante il talento di Wuqing sia eccezionale, ha già più di venti anni. Questo ragazzo chiaramente è più giovane di lui!"


"Giusto! Non importa quanto dicono che quel Wuqing sia forte, non sono altro che dicerie. Questo giovane invece ha mostrato la sua forza proprio di fronte a noi. Probabilmente è ancora più potente di Wuqing!"


"È incredibile. Esiste davvero una persona così potente in questo mondo! Da ciò che so, perfino il genio numero uno della Regione del Mare Orientale, Murong Xun, non ha la forza di combattere contro qualcuno di tre livelli superiore."


Mentre stavano guardando questa battaglia spaventosa, tutti iniziarono a provare curiosità nei confronti dell'identità di Chu Feng. Dopotutto la forza combattiva che aveva mostrato era davvero sconvolgente. Tutti volevano sapere da dove proveniva e qual era il nome di un giovane così sbalorditivo. Avevano il presentimento che questa persona sarebbe diventata una figura al picco della Regione del Mare Orientale.


"Lo so io! Il suo nome è Chu Feng e il motivo per cui sta causando guai è per la fidanzata di Murong Xun! Vuole portare via Zi Ling!" Gridò con entusiasmo un Martial Lord. Aveva scoperto il nome di Chu Feng dai superiori della famiglia Zi.


"Cosa? È qui per portare via Zi Ling? Non è troppo audace? Qualcuno osa toccare la fidanzata di Murong Xun? Non si sta inimicando l'Arcipelago Immortale della Condanna?" Dopo aver saputo l'obiettivo di Chu Feng, rimasero ancora più scioccati.


La battaglia continuò e sia Chu Feng che il patriarca tirarono fuori i loro Armamenti Élite. La loro forza combattiva così aumentò gradualmente e la loro potenza sconvolse il mondo. Se non fosse per lo scudo degli esperti della famiglia Zi, le onde d'urto dei loro attacchi da solo sarebbero state sufficienti a distruggere l'intera famiglia Zi. Avrebbero potuto crivellare di buchi la Valle dei Fiori e devastarla.


"Gente della famiglia Zi, ascoltate! Io, Chu Feng, sono venuto qui per portare via Zi Ling. Chiunque oserà ostacolarmi morirà!" Chu Feng sapeva che dopo gli eventi di oggi il suo nome si sarebbe diffuso per la Regione del Mare Orientale. Così non nascose più il suo nome e lasciò che tutti sapessero il suo nome e il suo obiettivo.


Arrivati a questo punto, Chu Feng aveva intenzione di morire nel caso avesse fallito. Aveva giurato di portare via Zi Ling perché sapeva che, se avesse fallito stavolta, allora sarebbe stato immensamente difficile ritentare la stessa impresa in futuro. Forse, data la natura feroce ed egoista di Murong Xun, avrebbe perfino fatto del male a Zi Ling una volta che avesse saputo del rapporto che c'era tra lei e Chu Feng.


Così, mentre combatteva il patriarca, continuò a scagliare attacchi verso la famiglia Zi. Con la sua forza combattiva, se avesse voluto ferire qualcuno, a parte il patriarca stesso, nessuno si sarebbe potuto difendere da lui.


*boom boom boom boom* In un istante i vasti palazzi costruiti con cura iniziarono a collassare uno dopo l'altro. Alcuni membri della famiglia Zi furono travolti dalla distruzioni e morirono.


"Che metodi spietati. Sembra che questo giovane abbia proprio delle intenzioni malvagie. Non vuole davvero portare via Zi Ling e annientare anche la famiglia Zi, vero?"


Vedendo che Chu Feng aveva iniziato ad attaccare gli uomini della famiglia Zi e che il patriarca non poteva fermarlo, alcuni iniziarono ad allarmarsi. La famiglia Zi probabilmente era in grave pericolo.


"Piccola canaglia! Vedendo che eri così giovane e ignorante, ho scelto di tollerare le tue azioni e di evitare di ucciderti. Eppure ora uccidi i membri della mia famiglia. Oggi ti ucciderò personalmente."


Il patriarca aveva scambiato dei colpi con Chu Feng per un po', eppure non era riuscito ad entrare in vantaggio. Aveva la sensazione di aver perso la faccia, così poté solo trovare una scusa. E, dato che aveva dichiarato alla folla che avrebbe ucciso personalmente Chu Feng, avrebbe dovuto sfoderare immediatamente un'arma, un asso nella manica, per ucciderlo di fronte alla folla. Altrimenti non sarebbe riuscito a convincere la gente e ne sarebbe stato umiliato.


Così, con un cenno del polso del patriarca, apparì una spada lunga color verde giada.


Quando mostrò questo tesoro, il portamento dell'uomo diventò completamente diverso. La sua forza aumentò di molte volte ed era accaduto tutto grazie all'arma verde nelle sue mani che sembrava fatta di rara giada di mille anni.


"Quest'aura... è un Armamento Reale Incompleto! Non ci sono errori, è sicuramente un Armamento Reale Incompleto!"


"Cielo! Quanto è prezioso un Armamento Reale Incompleto! Quanti Martial Lord al picco non possono ottenere un Armamento Reale Incompleto anche usando tutti i loro risparmi? Eppure questo patriarca ora possiede un Armamento Reale incompleto nonostante sia solo un Martial Lord di sesto livello?"


"L'Arcipelago Immortale della Condanna! Deve averglielo dato! Ma perché l'Armamento Reale Incompleto in mano al patriarca sembra più adatto ad una donna?"


Quando tirò fuori questo tesoro, causò immediatamente del trambusto perché gli Armamenti Reale Incompleti erano davvero troppo preziosi. A meno che uno non fosse un grande genio, sarebbe stato impossibile possedere un Armamento Reale incompleto ad un livello così basso. Era davvero una scena rara nell'intera Regione del Mare Orientale.


"Maledetto vecchiaccio. Era chiaramente un dono che l'Arcipelago aveva mandato a Ling'er, eppure l'ha preso lui!" La madre di Zi Ling lo maledisse con furia quando vide l'arma raffinata.


"Ahahah, povero moccioso dalle montagne, sai cos'è? Non avrai mai visto una cosa del genere prima d'ora, vero?"


"Oggi ti farò morire per bene. Prima della morte, amplierò i tuoi orizzonti. In questo mondo le armi più potenti sono definiti Armamenti Reale Incompleti! In confronto al mio Armamento Reale Incompleto, il tuo Armamento Élite è come un pezzo di spazzatura!"


Tenendo la spada e sentendo le lodi della folla, il patriarca ebbe la sensazione di recuperare la propria dignità. Allo stesso tempo iniziò a riempirsi di sicurezza e si vantò.


"Ohohoh..." Tuttavia Chu Feng sorrise con indifferenza.


"Che ti ridi?" Il patriarca si infuriò. All'inizio pensava che il suo avversario avrebbe tremato di paura, ma non si aspettava che sarebbe rimasto così calmo e avrebbe perfino mostrato un sorriso così sdegnoso. Come poteva tollerarlo? Stava per scoppiare di rabbia.


"Sì! Perché ride? Non ha riconosciuto l'Armamento Reale Incompleto e non saprà quanto è potente?" In realtà non fu solo il patriarca ad essere confuso. Ogni osservatore divenne perplesso.


Chu Feng disse con tranquillità:"Sto ridendo di te, una rana inesperta in fondo ad un pozzo."
                                


                                



