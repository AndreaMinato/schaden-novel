---
weight: 820
title: Capitolo 82 - Accordo per l'Incontro
pubDate: 2024-05-26T00:13:16.343Z
tags:
    - mga
---


*whoosh*


Il muco scintillante sembrava una cometa. Volò ad una velocità fulminea verso il volto di Gong Luyun.


Accadde tutto troppo velocemente. Inoltre ad una distanza del genere, fu troppo tardi e atterrò con uno schiocco.


"Ti ammazzerò." Toccandosi la faccia, Gong Luyun lo afferrò e sferrò un pugno verso la testa di Chu Feng.


Quel pugno non era un colpo da niente. Perfino l'aria si ruppe e creò delle raffiche di vento ululanti. Chu Feng aveva difficoltà a resistere prima ancora che andasse a segno.  I suoi capelli erano stati scompigliati e il suo volto sarebbe stato deformato dallo scoppio di energia.
Se fosse stato colpito, anche se il ragazzo aveva una pelle dura come il rame e le ossa di ferro, sarebbe stato sicuramente fatto a pezzi.


Di fronte a quella scena, alcuni non riuscirono a guardare e chiusero gli occhi. Pensavano che Chu Feng sarebbe stato ucciso, ma era inevitabile. Chi gli aveva detto di far arrabbiare Gong Luyun?


Il discepolo #1 della Scuola del Drago Azzurro aveva una posizione estremamente alta lì. Tutti sapevano che sarebbe stato il futuro capo della scuola. Di fronte ad una figura del genere, quanto importanza aveva la misera vita di un piccolo discepolo principale? Anche se Chu Feng fosse stato ucciso, Gong Luyun non avrebbe ricevuto alcuna punizione. Al massimo sarebbe stato rimproverato.


A differenza delle persone che non riuscivano a guardare, alcuni guardavano traendo piacere dalla sua miseria. Non vedevano l'ora di poter osservare una scena cruenta. Credevano che se lo fosse meritato. Offendere il discepolo #1 non poteva avere altri risultati.


*bang*


Ma proprio quando tutti pensavano che Chu Feng sarebbe morto, un palmo secco simile a quello di uno scheletro apparì all'improvviso, afferrò il polso di Gong Luyun e fermò il pugno.


"È lui?"


Quell'imprevisto scioccò tutti. Quando vide chi era, la gente attorno rimase sbalordita.
La persona che aveva fermato Gong Luyun era un vecchio magro, con pochi capelli e una schiena simile a quella di un cammello. Sembrava uno zombie ed era piuttosto spaventoso.


La folla sapeva bene chi era. Era l'anziano che sorvegliava il Giardino del Drago Azzurro e il suo compito era di ricevere i nuovi discepoli. Nessuno sapeva il suo nome, ma tutti lo chiamavano Anziano Li.


La sua posizione nella zona centrale non era alta. Era un vecchio che suonava i gong, così tutti gli anziani lo sottovalutavano. Anche i discepoli lo guardavano dall'alto in basso e non lo consideravano.


Tuttavia aveva bloccato il pugno di Gong Luyun davanti ai loro occhi. Naturalmente avrebbe lasciato stupefatti tutti quanti, perché si erano resi conto che l'anziano in realtà non era debole, anzi.


"Si muova."


Gong Luyun non rispettò minimamente l'Anziano Li. Operando la Tecnica Misteriosa, mosse la mano cercando di scagliare via l'anziano, ma non ci riuscì.


Scoprì con stupore che non poteva nemmeno muovere la mano.
Il suo polso, nella mano del vecchio, era bloccato fermamente e non poteva spostarsi di un millimetro.


"Gong Luyun, in quanto discepolo #1, dovresti proteggere gli allievi più giovani. Cosa sono questi modi?" Disse l'Anziano Li. Mostrava un sorriso gentile, ma la sua espressione era piuttosto spaventosa.


Nonostante fosse rimasto sorpreso dalla forza dell'Anziano Li, Gong Luyun non si arrese. Pensava che nella Scuola del Drago Azzurro, a parte il capo della scuola, solo i Sei Protettori e l'Anziano Zhuge fossero degni del suo rispetto. Gli altri non erano all'altezza.


"Lo hai già punito prima. Lascia perdere." Sorrise freddamente l'Anziano Li e mosse la mano all'improvviso. Gong Luyun fu scagliato via così forte che arretrò di un po' di passi.


"Questo vecchio è molto forte."


I discepoli attorno erano scioccati. Aveva accettato il pugno di Gong Luyun, ciò significava che la sua coltivazione non era debole, sembrava che fosse molto potente o se non altro più forte di Gong Luyun.


Profound realm. Nella Scuola del Drago Azzurro non c'erano più di dieci Anziani a questo livello, ma ognuno di loro aveva una posizione e una reputazione estremamente alta. Erano rispettati dai discepoli principali.


Ma questo anziano, dato che aveva questo genere di forza, perché faceva dei lavori così umili?
Le persone non riuscivano a capire. Tuttavia d'ora in avanti avrebbero rivalutato completamente l'Anziano Li.


"Lo sta proteggendo?" Dopo essere stato lanciato via in quel modo, Gong Luyun sentì di essere stato umiliato. La sua espressione era molto fredda.


"Non lo sto proteggendo, è solo che non voglio che un buon seme venga ucciso." Sorrise lievemente l'Anziano Li.


"Buon seme? Ha molta fiducia in lui." Sorrise freddamente Gong Luyun.


"In futuro saprai valutare se questa persona sarà un buon seme oppure no, al momento stai contando sulla tua coltivazione e ti stai approfittando della sua inesperienza. Non sei molto corretto."


"Corretto? Stai dicendo che sto usando la mia esperienza per maltrattarlo?"


Gong Luyun si infuriò ancora di più. Si riteneva un genio della coltivazione e anche le persone attorno a lui lo pensavano. Quando qualcuno aveva osato dirgli una cosa del genere? Per lui era inaccettabile un'argomentazione del genere.


"Se non è così allora come sarebbe?" Sorrise freddamente l'Anziano Li.


"Bene, gli darò 10 anni. In dieci anni, se non può ancora vincere contro di me, vi farò inginocchiare a terra e ammettere i vostri errori." Gong Luyun era davvero infuriato e puntò il dito verso l'anziano mentre lo diceva.


L'Anziano Li sorrise per il sollievo e non rispose. Invece guardò Chu Feng, che era vicino a lui, e chiese: "Piccolo amico, cosa ne pensi?"


"10 anni sono troppi, basta 1 anno." Disse Chu Feng sorridendo lievemente.


Quando pronunciò quelle parole, figuriamoci gli altri, perfino l'Anziano Li, che lo aveva difeso, rimase sbalordito. 1 anno? Stai provando ad intrappolarmi? Se perdi, perfino io dovrò seguirti ed inginocchiarmi!


Pensando a questo l'Anziano Li chiese velocemente: "Piccolo amico, 1 anno di tempo. Sei sicuro?"


"1 anno è sufficiente perché io, Chu Feng, mi vendico sempre e non mi piace ritardare per troppo tempo." Rispose fermamente il ragazzo.


"Ahah, che moccioso arrogante. 1 anno sia. Non dire che ti ho maltrattato. Dopo un anno non dovrai sconfiggermi. Finché potrai sopportare tre dei miei attacchi, dirò che hai vinto." Gong Luyun puntò il dito verso Chu Feng e sorrise freddamente.


Chu Feng rispose: "No, tra un anno ti picchierò a morte."





