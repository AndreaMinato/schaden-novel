---
weight: 840
title: Capitolo 84 - Arco dalle Cento Trasformazioni
pubDate: 2024-05-26T02:13:16.343Z
tags:
    - mga
---


Dopo aver sentito le parole di Chu Feng, Su Mei rimase stupefatta. Era profondamente attratta da lui, attratta da questo tipo di grandezza. Sentì una strana sensazione, era sicura che Chu Feng non avesse mentito e avrebbe mantenuto la parola.


"Piccola Mei, so che non farai come Situ Yu e gli altri, ma ho offeso Gong Luyun e non voglio trascinarti nei guai con me." Disse all'improvviso Chu Feng.


"Cosa intendi? È accaduto tutto a causa mia, se non fosse stato per me...
Non avresti mai fatto una cosa del genere. Per me hai sofferto un tale torto, se ti abbandonassi sarei solo una canaglia."


"Sì, Gong Luyun ha molta influenza nella zona principale, ma io, Su Mei, non ho paura di lui. Non solo nella Scuola del Drago Azzurro, anche fuori da qui, non lo temo." Disse con fermezza Su Mei.


Chu Feng non sapeva davvero cosa fare vedendola rispondere in quel modo. Su Mei temeva Gong Luyun? Naturalmente. Dopotutto la zona principale era il dominio di Gong Luyun. Perfino sua sorella Su Rou potrebbe non essere in grado di batterlo.


Tuttavia, forse proprio perché era impaurita, aveva detto con fermezza quelle parole. Chu Feng non cercò di persuaderla perché facendo così avrebbe tradito i sentimenti della ragazza.


"Va bene, non so davvero cosa fare con te. Dato che è così, vieni con me a dare un'occhiata al Padiglione delle Tecniche di Arti Marziali."


"Va bene. Stavo giusto pensando di coltivare una tecnica marziale di quinto livello."


In quel momento Su Mei divenne una ragazza allegra e vivace che corse saltellando. Chu Feng la seguì a ruota.


La zona principale era estremamente grande ma c'erano solo 2000 discepoli al suo interno, quindi le notizie degli eventi appena accaduti si diffusero molto velocemente. Ad esempio in poco tempo tutti seppero dello scontro mortale che si sarebbe tenuto tra un anno.


Inoltre sui cartelloni c'era il nome e il ritratto di Chu Feng, così molte persone riuscirono a riconoscerlo e, sulla strada per il Padiglione delle Tecniche di Arti Marziali, la gente puntava il dito verso di lui e iniziava a discutere animatamente.


Chu Feng aveva già previsto una reazione del genere e non ci prestò attenzione. Su Mei fece lo stesso e i due chiacchierarono spensierati sul tragitto per poi entrare nel padiglione e iniziare a scegliere le tecniche che volevano.


Nonostante il Padiglione delle Tecniche di Arti Marziali della zona principale fosse molto più piccolo di quello della corte interna visto che aveva un solo piano, era molto più raffinato. Le tecniche peggiori erano di terzo grado e le migliori erano di quinto.


Naturalmente, a parte le tecniche marziali c'erano anche delle tecniche misteriose. Tuttavia erano solo per principianti. Per i due che coltivavano le Tecniche di Respirazione, non erano così utili, così il loro obiettivo principale fu di scegliere una tecnica marziale.


"Tecnica marziale di livello 5, Arco dalle Cento Trasformazioni. Che strano nome."


Dopo aver guardato in giro, Chu Feng fu incuriosito da un libro. Non poté non sfogliarlo e mentre leggeva gli piacque ancora di più.


Era un tipo di tecnica marziale di condensazione ed era estremamente difficile da padroneggiare, per utilizzarla bisognava controllare accuratamente l'energia spirituale espellendola dal corpo e condensandola in armi. Si poteva produrre una qualsiasi arma a seconda delle proprie preferenze.


Coltelli, lance, spade, alabarde, accette, asce, uncini, forconi, tridenti, bastoni, picche, mazze, fruste, manganelli, martelli e artigli. Poteva essere formata ogni sorta di arma. Nel libro erano scritte anche serie di sequenze di attacco.


Ma l'oggetto più difficile da condensare era l'arco, facendolo si poteva utilizzare l'energia spirituale come delle frecce e spararla per oltre dieci miglia. Erano estremamente rapide e quasi nessuno poteva schivarle. Era un metodo d'attacco incredibile.


Ecco perché poteva essere considerata una tecnica marziale di prima classe tra le tecniche marziali di livello 5. Naturalmente anche la difficoltà di coltivazione era alta.


"Questo." Chu Feng prese il libro e lo fece registrare al responsabile. Dopo aver aspettato che Su Mei avesse scelto una tecnica, i due uscirono dal padiglione.


Proprio in quell'istante si trovarono di fronte oltre venti discepoli principali. Le loro espressioni non erano gentili e li avevano già circondati, bloccando ogni via di fuga.


"Cosa state facendo?" Vedendoli, Su Mei si accigliò e chiese ad alta voce.


Aveva gridato apposta. Dopotutto erano ancora all'entrata, voleva attirare l'attenzione dell'anziano del padiglione e ottenere il suo aiuto.


Tuttavia fu del tutto inutile. L'anziano aveva sentito chiaramente Su Mei, eppure l'aveva completamente ignorata. I discepoli nel Padiglione invece corsero fuori e iniziarono ad osservare la scena.


Uno dei discepoli si avvicinò e chiese: "Sei Su Mei, la sorella minore di Su Rou, vero?"


L'espressione di Su Mei era gelida: "C'è qualche problema?"


"Ohoh, ho sentito che avevi un talento di media qualità ed è piuttosto raro perfino nella zona principale. Con il tuo talento sono sicuro che in futuro il tuo nome sarà nella Classifica del Drago Azzurro."


"Ma, con il tuo talento, perché rimani insieme a lui? Non c'è niente di buono nello stargli vicino." Disse ridendo un altro discepolo.


"Frequento chi voglio. Questo è affar mio e non ha niente a che fare con voi." Disse freddamente Su Mei.


"Oh. Su Mei, ti stavo solo dando un consiglio, ma non avrei mai pensato che saresti stata così ingrata. Dato che è così, dirò la verità. Chu Feng ha offeso Senior Gong e non può continuare così nella zona principale."


"Oggi siamo qui per dare una lezione a questo moccioso arrogante. Spero che starai lontano da lui, altrimenti non potrai biasimarci se ti feriremo." L'espressione del discepolo stava diventando sempre più cupa e fredda.


"Mi vuoi dare una lezione per aiutare Gong Luyun o lo stai usando come una scusa per darmi una lezione così che lui abbia un'impressione migliore su di te?"


"La spazzatura rimane spazzatura. Forse potete solo pensare a questo metodo per leccare i piedi di Gong Luyun, ma temo che non riuscirete a farlo." Chu Feng sorrise freddamente con uno sguardo pieno di sdegno e disprezzo.


Nonostante il gruppo non fosse debole, non era nemmeno forte. Avevano solo una forza all'ottavo e al nono livello dello Spirit realm. Nella corte interna sarebbero stati considerati i migliori, ma nella zona principale erano i più deboli.


Così Chu Feng capì il motivo per cui stavano cercando guai. Senza dubbio stavano cercando di usare questo pretesto per attrarre l'attenzione di Gong Luyun e fargli una buona impressione. Comunque con la loro forza, Chu Feng non li considerava nemmeno.





