---
weight: 8410
title: Capitolo 841 – Formazione Spirit Color Oro
pubDate: 2024-06-26T15:13:16.437Z
tags:
    - mga
---






<em>Capitolo regolare,
188 capitoli in coda (29 Disaster66 + 160 Dio), 1/3,
-Schadenfreude</em>


Erano passati dieci giorni da quando Chu Feng era entrato nella fornace.


Al momento le fiamme dorate stavano ancora ardendo; erano perfino più feroci rispetto all'inizio.


*boom* All'improvviso ci fu un'increspatura nelle fiamme e una persona apparì gradualmente tra il fuoco. Si stava dirigendo lentamente verso l'uscita, era Chu Feng.


In quel momento era pallido e vene blu sporgevano in tutto il suo corpo. I suoi occhi strabuzzanti erano iniettati di sangue; era evidente che anche se era resistito per dieci giorni, non se la fosse passata bene.


Ogni passo che faceva gli sembrava come sollevare una pesante roccia. Richiedeva una grande quantità di potere, ma le fiamme dorate continuarono a bruciare spietate aumentando la loro forza, continuando ad avvolgere Chu Feng, non avevano intenzione di lasciarlo andare.


In una situazione del genere, gli occhi di Chu Feng brillarono e potere Spirit sconfinato emerse dal suo corpo. Diversi draghi dorati spiraleggiarono verso l'alto, era il suo potere di Formazioni Spirit dorato!


Di fronte ad un tale contrattacco, le fiamme dorate furono come un lupo feroce che aveva incontrato una tigre. In un istante i loro attacchi si dissiparono mentre le fiamme si ritiravano. Immediatamente il fuoco divenne estremamente sottile e Chu Feng uscì con successo.


"Ahah, ci sono riuscito! Ottenere le Formazioni Spirit dorate al nono livello dell'Heaven realm! Stavolta il guadagno non è affatto male!" Ovetto, che era rimasta in silenzio per un po', si rallegrò.


Ritraendo il potere sconfinato che aveva emanato, anche Chu Feng sorrise. Negli ultimi dieci giorni aveva sopportato una tortura straziante, ma fortunatamente aveva ricevuto una ricompensa appropriata per le sue sofferenze.


"Senior, la ringrazio per il suo dono generoso."


Chu Feng non poté che girarsi ed esprimere la sua gratitudine nei confronti della Fornace per forgiare il Potere Spirit.


Non stava porgendo i suoi rispetti alla fornace, ma al maestro della Torre Fantasma Asura. Le tecniche di Formazione Spirit di Chu Feng erano già molto potenti. E ora, con questo potenziamento, il loro livello era aumentato ulteriormente.


Probabilmente nessuno nella Regione del Mare Orientale avrebbe potuto sconfiggere Chu Feng in una battaglia di sole tecniche di Formazione Spirit. Bisognava ammettere che il raccolto di Chu Feng qui era stato proprio abbondante.


E, naturalmente, il motivo per cui Chu Feng era migliorato così enormemente era grazie al padrone della Torre Fantasma Asura. Era stato lui a lasciare la fornace, aiutando Chu Feng ad ottenere un potere incredibile.


Diventare uno Sciamano dal Mantello d'Oro al nono livello dell'Heaven realm. In effetti non era un'impresa che una persona ordinaria avrebbe potuto compiere, tuttavia, grazie al suo fisico speciale, al suo potente spirito e alla sua perseveranza, Chu Feng ci era riuscito.


Tuttavia era comunque grazie al padrone della torre che ci era riuscito. Nonostante avesse superato le prove e lottato per questo potere, era un bene riconoscere i favori dati e ripagarli appropriatamente. Chu Feng lo sapeva.


Ora il padrone della Torre Fantasma Asura non era qui, così Chu Feng poteva solo offrire la sua gratitudine così.


"Allora può essere usata davvero una volta, uh."


Dopo Chu Feng alzò la testa. Scoprì che le fiamme della fornace si erano già estinte completamente. Anche la fornace stessa era diventata illusoria. Come era scritto, il tesoro stava scomparendo.


*rumble rumble rumble...*


Proprio in quel momento il terreno sotto i piedi di Chu Feng iniziò a tremare. Ben presto l'intero palazzo iniziò ad ondeggiare. Innumerevoli fessure si diffusero dal palazzo e diventarono sempre più grandi. Detriti di varie dimensioni iniziarono a cadere dall'alto, il palazzo stava crollando.


Chu Feng si accigliò lentamente quando lo vide. Iniziò a volare e si precipitò fuori dalla struttura.


Tuttavia, dopo averlo fatto, mostrò uno sguardo ancora più inquieto perché si era reso conto che l'intero mondo stava crepitando.


Le montagne, i fiumi, i ruscelli, il cielo, la terra, perfino lo spazio stesso stava collassando.


"Oh no. Il padrone di questa formazione ha creato un sistema di auto-distruzione! Dopo che il predestinato riceve la sua eredità, la Torre Fantasma Asura verrà distrutta. Presto! Presto esci da lì, altrimenti scomparirai insieme a tutto questo mondo!" Perfino Ovetto fu colta dal panico quando lo vide.


Naturalmente Chu Feng non osò esitare e utilizzò la Tecnica dello Scatto del Drago Azzurro. Diventò una scia di luce azzurra e volò velocemente seguendo il percorso da cui era entrato.


Durante il viaggio di ritorno, Chu Feng non poté che scorgere con lo sguardo il vasto oceano di ossa. Quando pensò che questi ex-grandi esperti stavano per scomparire completamente insieme alla Torre Fantasma Asura, provò un'emozione indescrivibile.


Tuttavia ora non aveva tempo per riflettere perché ora era più importante scappare.


Fortunatamente riuscì a fuggire prima che la Torre Fantasma Asura collassasse.


*boom*


Subito dopo che Chu Feng uscì dalla Torre Fantasma Asura, risuonò un'enorme esplosione e la torre si distrusse completamente. Prima si ridusse in innumerevoli frammenti, poi divenne polvere che poi scomparì.


La Torre Fantasma Asura della Provincia Spirit che era esistita da oltre diecimila anni era scomparsa così.


"Lord Chu Feng, cos'è successo? Perché la Torre Fantasma Asura è scomparsa?"


Dopo aver sentito questo rumore assordante, gli esperti della gilda accorsero. Tuttavia, quando arrivarono, videro che la torre si stava distruggendo.


Tutti aggrottarono le sopracciglia impallidendo. Erano tutti terrorizzati dalla scena.


Per loro la Torre Fantasma Asura era un tesoro che avevano sorvegliato per molti anni. Allora era stato proprio per questa Torre Fantasma Asura che erano entrati in conflitto con il clan Jie.


Si poteva perfino dire che fosse il tesoro più prezioso della loro gilda del Mondo degli Spiriti, eppure ora era stata distrutta. Non sapevano davvero cosa fare.


"Non vi riguarda. Il suo creatore ha pensato solo che non c'era più bisogno che esistesse." Chu Feng sorrise con calma, poi disse: "Non sorvegliate più questo posto. Seguitemi. Senza una Torre Fantasma Asura, non c'è più bisogno che rimaniate qui."


"Cosa..." Quando sentirono queste parole, le guardie abbassarono la testa in silenzio. Erano in una situazione davvero difficile.


"Non preoccupatevi. Spiegherò a Senior Gu Tianchen cos'è successo. Garantisco che non vi renderà le cose difficili." Chu Feng capì i motivi del loro conflitto interiore.


"Allora la ringraziamo Lord Chu Feng." Gli esperti della gilda si sollevarono quando lo sentirono. Porsero i loro rispetti a Chu Feng, inchinandosi ed esprimendo la loro gratitudine.


Il motivo per cui erano rimasti indietro era per la Torre Fantasma Asura. Ora, dato che era sparita, naturalmente non c'era più bisogno che rimanessero.


Tuttavia, a causa degli ordini, non osavano andarsene nonostante sapessero che rimanere nelle Nove Province era pericoloso. Dato che Chu Feng però aveva parlato, potevano sfuggire alla calamità incombente.


Dopotutto sapevano che Chu Feng ora era una persona potente e influente. Nelle Nove Province chi avrebbe osato affrontarlo? Anche il loro vecchio antenato della gilda, Gu Tianchen, era un uomo insignificante in confronto a lui.
                                


                                



