---
weight: 8430
title: Capitolo 843 – Buone notizie
pubDate: 2024-06-26T17:13:16.437Z
tags:
    - mga
---






<em>Capitolo regolare,
187 capitoli in coda (27 Disaster66 + 160 Dio), 1/3,
-Schadenfreude</em>


"Senior, che questioni urgenti avrebbe la signora Piaomiao?" Chiese Chu Feng.


"Non lo so. La signora Piaomiao ha solo detto a noi guardie di portarla immediatamente nel Picco delle Miriadi di Illusioni dopo il suo ritorno."


"Le quattro stagioni non sono qui?" L'espressione di Chu Feng cambiò lievemente quando sentì parlare del picco delle Miriadi di Illusioni. Sapeva che era una delle montagne più importanti e normalmente solo la signora Piaomiao e le sue discepole potevano entrarvi. Gli altri non potevano nemmeno avvicinarvisi.


Normalmente sarebbe stata Chun Wu a condurlo in una terra proibita come questa, eppure la signora Piaomiao lo stava facendo condurre da una normale guardia. Aveva la sensazione che ci fosse qualcosa di strano e aveva pensato che forse Chun Wu e le altre non erano qui.


"Le signorine Chun Wu, Xia Yu, Qiu Zhu e Dong Xue non sono qui." La guida scosse la testa. In effetti Chu Feng aveva indovinato.


"Senior, sa cosa stanno facendo?" Chiese velocemente Chu Feng.


"Lord Chu Feng, non lo so davvero. Mi perdoni." La guida mostrò un'espressione molto imbarazzata. Non sembrava che stesse mentendo e pareva che non sapesse davvero nulla.


Chu Feng non continuò a chiedere, ma divenne pensoso. Dato che la signora Piaomiao doveva vederlo con una tale urgenza, doveva essere successo qualcosa. Altrimenti, a giudicare dalla sua natura, non l'avrebbe convocato così.


Dopo essere arrivato al Picco delle Miriadi di Illusioni, Chu Feng scoprì che il paesaggio era piuttosto splendido. Tuttavia, nell'intero picco c'era una sola torre. Era di dimensioni normali, ma era multicolore. I suoi colori si intrecciavano l'uno con l'altro e cambiavano illimitatamente. Era davvero mistica e anche estremamente bella.


"Lord Chu Feng, la signora Piaomiao la sta aspettando dentro." La guida non osò entrare. Si fermò a tre metri di distanza dalla torre.


"Mm." Chu Feng annuì, poi avanzò. Notò che la torre era piuttosto impressionante. Non solo era stata costruita con materiali speciali, era anche rinforzata da una potente Formazione Spirit. Se fosse stata sigillata, nemmeno lui avrebbe potuto aprirla. Tuttavia, dato che non era sigillata, poté aprire la porta con una lieve spinta.


Quando entrò, Chu Feng vide la signora Piaomiao. Al momento aveva gli occhi chiusi ed era seduta a gambe incrociate. Stava incanalando potere in una formazione.


Era una Formazione di Raffinazione. In essa c'era ogni sorta di ingrediente strano raffinato e fuso insieme. La signora Piaomiao stava creando una pillola e, in quel momento, a giudicare dalla qualità dei materiali nella formazione, Chu Feng capì che doveva essere un medicinale estremamente impressionante.


"Sei tornato. Hai gestito abbastanza bene le tue questioni?" La signora Piaomiao non aprì gli occhi, ma sapeva che Chu Feng era arrivato.


"Seniro Piaomiao, la ringrazio per la sua preoccupazione. È andato tutto bene." Rispose Chu Feng con sincerità.


"Mm. Non c'è bisogno che ti innervosisca. Ti ho chiamato così frettolosamente perché ho già ottenuto buone notizie. Ho già scoperto il metodo per distruggere gli effetti della Pillola del Controllo del Cielo. ciò che sto creando ora è la cura." Disse la donna.


Quando sentì queste parole, Chu Feng si entusiasmò. Espresse velocemente la sua gratitudine. "La ringrazio Senior!"


"Tuttavia non rallegrarti troppo presto. Non sono certa che funzionerà, ma ci saranno sempre dei rischi. Nonostante Zi Ling sia disposta a correrli e a prendere questa medicina, in quanto persona più vicina a lei, devi prepararti mentalmente." Disse la signora Piaomiao.


"Invece che lasciare che Zi Ling diventi un'invalida, è meglio cercare qualche opportunità. Rispetto la scelta di Zi Ling." Chu Feng non si preoccupò perché sapeva che Zi Ling non voleva diventare una persona inutile. Desiderava recuperare il potere che le apparteneva e Chu Feng era d'accordo.


"Mm." Dopo aver sentito queste parole, la signora Piaomiao si annuì. Poi disse: "Tuttavia sono necessari davvero troppi ingredienti per questa cura. Alcuni di essi non possono essere nemmeno trovati nel Picco Nebbioso, così ho già ordinato a Chun Wu, Xia Yu, Qiu Zhu, Dong Xue e Yan Ruyu di scendere dal picco e cercarli. Il raccolto è stato piuttosto buono."


"Ma la signorina Qiushui non è ancora tornata con la medicina principale. Con la sua forza e le sue abilità, procurarsela non dovrebbe essere problematico e dovrebbe essere già tornata, eppure non è ancora riapparsa. Non so se ci sono stati dei problemi, così sono un po' preoccupata."


"Tuttavia ora devo concentrarmi a creare questa medicina e non posso andarmene. Così voglio che mi aiuti a scoprire perché la signorina Qiushui non è ancora tornata."


"Allora... cosa sta cercando la signorina Qiushui e dove può essere trovato?" Chiese velocemente Chu Feng. Anche lui si era un po' preoccupato sentendo le parole della signora Piaomiao.


"Ciò che sta cercando è la Sacra Medicina del Drago e della Fenice. Si trova in un vecchio posto della Chiesa del Fuoco Celeste; tuttavia, all'entrata ci sono delle formazioni annientanti. Le persone normali non possono entrare, quindi voglio che vada a darci un'occhiata. Dopotutto, con le tue tecniche di Formazione Spirit, mi sento relativamente tranquilla. Anche se non puoi superarle, almeno potrai ritirarti indenne." Disse la signora Piaomiao.


"Sono disposto ad indagare." Chu Feng annuì.


A parte il fatto che la questione riguardava Zi Ling, Qiushui Fuyan lo stava facendo per aiutarli. Con la sua coltivazione e la sua posizione, sarebbe dovuta tornare velocemente se fosse andata nella vecchia sede della Chiesa del Fuoco Celeste per prendere un oggetto. Eppure ora non era ancora tornata. Figuriamoci la signora Piaomiao, anche Chu Feng era preoccupato.


"Mm. L'entrata della Chiesa del Fuoco Celeste è nelle Pianure dell'Inverno. Vai a trovare Zi Ling e falle sapere che sei tornato. Non preoccuparti più e vai nelle Pianure dell'Inverno. Tuttavia ricorda, se non puoi superare la formazione assassina, non forzarti. Ricorda i tuoi limiti."


Mentre parlava, la signora Piaomiao aprì gli occhi. Con un palmo disegnò una mappa a mezz'aria. Era una mappa della pianure dell'inverno e su di essa c'era l'entrata della Chiesa del Fuoco Celeste.


Tuttavia c'era scritta solo la posizione dell'entrata, ma non il metodo per disattivare la formazione.


"Allora mi congederò." Dopo aver memorizzato la mappa, Chu Feng lasciò la torre. Dopo essersene andato, scoprì che la guida era ancora sul posto ad attenderlo.


"Senior, sa dov'è Zi Ling?" Chiese Chu Feng.


"La signora Piaomiao mi ha già dato l'ordine. Mi segua Lord Chu Feng." La guida si mosse e iniziò a condurlo in un altro picco.


Quella montagna era molto bella; era perfino superiore al picco delle miriadi di illusioni. Poteva essere definito uno dei più splendidi e in esso c'era un palazzo estremamente elegante. La struttura non emanava un'aura antica, era completamente nuovo. Evidentemente la signora Piaomiao l'aveva costruito apposta per Zi Ling.


All'esterno c'era una persona splendida che stava alzando la testa a guardare. Dopo aver visto Chu Feng, accorse velocemente. Era Zi Ling.


"Lord Chu Feng, mi congederò." Dopo aver fatto strada, la guida se ne andò da sola.


"Chu Feng, finalmente sei tornato! Perché te ne sei andato per così tanto tempo? Ero così preoccupata per te! Le sorelle Su Rou e Su Mei stanno bene? Perché non sono con te?" Zi Ling si riempì di gioia quando vide Chu Feng. Era evidente che negli ultimi giorni fosse stata preoccupata per lui.
                                


                                



