---
weight: 849
title: Capitolo 849 – Ovetto Furiosa
pubDate: 2024-06-26T23:13:16.438Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
182 capitoli in coda (22 Disaster66 + 160 Dio), 1/3,
-Schadenfreude</em>


"Oggi morirete tutti!" Dopo uno strano ruggito, il capo del Sect della Spada di Pietra gridò di nuovo con rabbia. Poi fece un affondo. Un fendente di luce potenziato con strati di rune sfrecciò verso il vecchio Jiu Zhi.


"Dannazione!" In quell'istante, il vecchio Jiu Zhi impallidì. Sapeva che era un attacco molto potente, così sfoderò tutta la sua forza. In un secondo, usò diverse potenti tecniche marziali per bloccare il colpo.


Allo stesso tempo arretrò rapidamente per schivare l'attacco feroce.


*bang bang bang bang...*


Fu inutile però perché era un attacco troppo potente. Nel momento in cui impattò con le difese del vecchio Jiu Zhi, le distrusse completamente. Non solo il suo potere non era diminuito, si intensificò ulteriormente e arrivò di fronte al vecchio Jiu Zhi.


"Tecnica dell'Armatura della Tartaruga Nera!"


Tuttavia, proprio mentre pensava di stare per morire, di fronte al vecchio apparì Chu Feng. Il giovane aveva usato la sua tecnica segreta per bloccare l'attacco del capo del Sect della Spada di Pietra.


*roaar*


Allo stesso tempo anche Ovetto era volata verso l'alto. Aveva gettato le sue fiamme nere di fronte a Chu Feng, formando uno scudo nero a mezz'aria.


*boom rumble rumble*


Tuttavia avevano comunque sottovalutato la potenza del colpo. Dopo un'esplosione, perfino le fiamme dello spirito furono annientate.


Quando le ondate d'urto si diffusero attorno, Chu Feng, Ovetto e il vecchio Jiu Zhi furono respinti per diverse migliaia di metri prima di riprendere l'equilibrio.


Allo stesso tempo, il capo del Sect della Spada di Pietra si precipitò ad attaccare nuovamente.


"Dannazione! Ha distrutto la mia tecnica con il potere della Medicina Proibita! Ti renderò un invalido!"


Ovetto si infuriò. Balzò in avanti e iniziò a combattere contro il capo del Sect della Spada di Pietra.


"Ahahah, e anche se tu fossi un genio? E anche se è uno spirito del Mondo Asura? Oggi morirete tutti per mano mia! Tutti gli abitanti della Regione del Mare Orientale sapranno il mio nome!"


Il capo del Sect della Spada di Pietra era quasi impazzito. Lui, che aveva ottenuto il grande potere della Medicina Proibita, stava rinunciando al suo futuro. Aprì la bocca e ne assunse altre due. Brandendo la spada, combatté contro Ovetto senza mostrare nessun segno di debolezza.


Con il supporto di quindici potenti Medicine Proibite, la forza posseduta dal capo del Sect della Spada di Pietra divenne devastante. Anche la forte Ovetto si sentì sotto un'enorme pressione. Era costretta ad arretrare continuamente ed era in una pessima situazione.


"Senior, porti via la tua famiglia, presto." Disse con decisione Chu Feng. Era lievemente accigliato quando aveva visto delle circostanze così sfavorevoli.


"No! Chu Feng, ha rischiato la vita per salvarci. Non possiamo lasciarla qui." Il vecchio Jiu Zhi scosse la testa.


"Senior, ho un modo per sconfiggerlo, ma se rimanete qui, sarete solo un peso. Presto, andatevene, altrimenti non potrò combattere con tutte le mie forze." Disse con gravità Chu Feng.


"Allora... la ringrazio, ripagherò sicuramente questo favore in futuro."


Il vecchio Jiu Zhi non esitò più dopo aver sentito le parole di Chu Feng. Tornò volando dalla sua famiglia e, con un cenno della manica, sollevò i sopravvissuti. Poi volò verso la formazione di teletrasporto, cercando di lasciare questa zona di guerra.


"Vuoi andartene? Morirete tutti!" Il capo del Sect della Spada di Pietra non era disposto a lasciarli scappare. Sferrò un altro colpo e una luce di spada volò cercando di ucciderli.


"Il tuo avversario sono io." Come poteva però Ovetto lasciarglielo fare? Incanalando grandi quantità di fiamme nere, bloccò il suo attacco.


*boom*


"Ahhh!"


Tuttavia, Ovetto, concentrata sul salvataggio del vecchio Jiu Zhi, ebbe un attimo di distrazione e il capo del Sect della Spada di Pietra se ne approfittò, ferendola con un'ondata di energia esplosiva.


"Vuoi morire!" Era già furiosa e, ora, era stata attaccata a sorpresa. Questo la fece esplodere di rabbia. Strati di fiamme nere emersero dal suo corpo, come un vulcano. Sembravano nuvole nere, eppure sembravano un'enorme increspatura di energia che puntò verso la testa del capo del Sect della Spada di Pietra.


Tuttavia il guerriero era davvero troppo potente. Indipendentemente dalla sua forza, Ovetto non riusciva a sconfiggerlo.


Chu Feng strinse i pugni quando notò le difficoltà di Ovetto. Strinse i denti con rabbia e desiderò spellare vivo il capo del Sect della Spada di Pietra. Comunque mantenne la lucidità, sapeva che continuare a combattere non era la scelta migliore.


Così sopportò la rabbia e gridò: "Ovetto, scappa! Seguimi!" Dopo aver parlato, Chu Feng balzò in avanti e fuggì in un'altra direzione.


"Vecchio bastardo, farai meglio a ricordartelo! In futuro ti spellerò vivo e di strapperò i tendini!" Nonostante fosse furiosa, Ovetto seguì gli ordini di Chu Feng. Saltò ed entrò nel portale degli spiriti e scomparì.


"Ahahah... che genio? Che spirito Asura? Non siete niente di speciale! Non potete ricevere un solo colpo da me!"


Vedendo che Ovetto si era nascosta nel portale e Chu Feng era salito su un drago azzurro, pronto a scappare, il capo del Sect della Spada di Pietra rise. La sua risata era piena di follia, poi con un cenno fece apparire un'altra Medicina Proibita e la inghiottì.


Dopo aver consumato quel medicinale, il suo corpo fremette. Anche la sua pelle diventò rossa oltre ai suoi occhi. Il suo corpo esalò ondate di calore e perfino il suo abito iniziò a bruciare.


Ora che era scoperto, tutti videro che la sua pelle stava fremendo come se fosse percorsa da innumerevoli insetti. La sua carne si stava agitando, era terrificante e orribile.


Il capo del Sect della Spada di Pietra però non sembrava rendersene conto in quel momento. Invece era molto orgoglioso, come se fosse un sovrano invincibile.


Indicò Chu Feng e disse: "Non puoi scappare! Il tuo Armamento Reale e il tuo spirito saranno miei!"


*swish*


Balzò in avanti e, con un'esplosione, l'aria tremò e la sua figura scomparì. Era così veloce da essere sconvolgente.


"Dannazione, ha consumato un'altra Medicina Proibita! Quante ne ha?!"


"Se non ne avesse avute, l'avrei ucciso come un cane!" In quell'istante, Ovetto era già tornata nel corpo di Chu Feng. Tuttavia, provava ancora risentimento a causa dell'attacco a sorpresa del capo del Sect della Spada di Pietra. Stava stringendo i denti con furia.
                                


                                



