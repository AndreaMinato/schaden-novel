---
weight: 8500
title: Capitolo 850 – Formazione Assassina dell'Artico
pubDate: 2024-06-27T00:13:16.438Z
tags:
    - mga
---


<em>Capitolo regolare,
182 capitoli in coda (22 Disaster66 + 160 Dio), 1/3,
-Schadenfreude</em>


"Eheh, il potere che ha ora è dovuto tutto alle Medicine Proibite. In una battaglia normale naturalmente non potrebbe fare nulla contro la mia regina."


"Ma dato che osa essere così arrogante, allora se la caverebbe troppo a buon mercato se lo uccidessimo ora."


"Invece che correre dei rischi e usare il tuo potere, per me è molto meglio vederlo suicidarsi. Tra un po' vedremo in che condizioni miserabili finirà quando riceverà il contraccolpo della Medicina Proibita.


"Ha assunto oltre dieci Medicine Proibite e il contraccolpo di ognuna di esse è straziante! Voglio davvero vedere come morirà." Disse con un sorriso Chu Feng. Se avesse usato il potere di Ovetto insieme alla forza dell'Armamento Reale, avrebbe sconfitto il capo del Sect della Spada di Pietra indipendentemente da quante Medicine Proibite assumesse.


Tuttavia Chu Feng ora sapeva quanto era rischioso prendere in prestito il potere di Ovetto. Non sarebbe stato lui a correre dei pericoli, ma anche Ovetto.


Dopo che uno spirito dava in prestito il suo potere al suo padrone, normalmente avrebbe solo aumentato la forza del corpo dello Sciamano. Non ci sarebbe stato un aumento di forza combattiva e, anche se ci fosse stato, sarebbe stato trascurabile.


Se non altro questo sarebbe dovuto valere per Chu Feng data la sua coltivazione. Questo perché il suo corpo non avrebbe potuto sopportare questa energia.


Eppure, quando aveva combattuto contro i vecchi Feng e Lei nella valle dei Fiori, Chu Feng era diventato molto più forte dopo aver preso in prestito il potere di Ovetto.


Chu Feng aveva capito che era stata una situazione atipica data la sua grande comprensione delle Formazioni Spirit. Così aveva chiesto ad Ovetto cos'era successo.


All'inizio lo spirito aveva cercato di nasconderlo, ma dopo essere stato interrogata costantemente, Ovetto l'aveva confessato con riluttanza.


Allora, quando gli aveva prestato il suo potere, non era stato solo Chu Feng a correre un enorme rischio, anche lei aveva pagato un enorme prezzo per diminuire i danni del suo corpo.


Prima ancora di diventare un Martial Lord, Chu Feng aveva usato il potere di Ovetto senza morire. E, dopo averlo ricevuto, non solo il suo fisico era diventato più potente, anche la sua forza combattiva era aumentata drasticamente. Era stato tutto grazie allo spirito.


Era stata Ovetto a sacrificare la vita infrangendo un tabù e permettendo a Chu Feng di diventare più potente.


Questo significava che anche Ovetto ne avrebbe pagato le conseguenze se Chu Feng avesse usato il suo potere.


Così, da quando aveva saputo la verità, Chu Feng aveva deciso di non usarlo mai più a meno che non fosse assolutamente necessario. Era disposto a sopportare il dolore, ma non a lasciare che Ovetto sacrificasse così tanto per lui.


"Chu Feng, consegna il tuo Armamento Reale e lascerò intatto il tuo cadavere!" Proprio in quel momento arrivò un'enorme pressione da dietro. Il capo del Sect della Spada di Pietra lo aveva raggiunto.


"Eheh, vecchiaccio. Ti lascerò provare orgoglio per un po'. Tra un po' mi farai vedere come morirai dolorosamente."


Chu Feng lo aveva già previsto. Anche se la Tecnica dello Scatto del Drago Azzurro fosse molto veloce, il capo del Sect della Spada di Pietra aveva sacrificato la vita per ottenere il suo potere. Aveva ingerito molte Medicine Proibite, così la sua forza era diventata davvero terrificante. Era completamente ragionevole che potesse raggiungere Chu Feng.


Il giovane però si era già preparato. Prima corse in cerchio per guadagnare tempo per il vecchio Jiu Zhi e gli altri, e solo dopo che li vide scappare iniziò a volare via.


Dopo un po' trovò una catena montuosa di ghiaccio. Era estremamente vasta.


Era molto strana, non c'erano alberi, né neve. C'era solo ghiaccio dall'aura gelida.


Inoltre i picchi della catena montuosa erano molto dritti, parevano innumerevoli enormi spade incastonate nel terreno.


Era l'entrata della Chiesa del Fuoco Celeste, la Formazione Assassina dell'Artico.


*swish* In quell'istante Chu Feng usò gli Occhi Celesti. Di fronte al suo sguardo feroce apparì ogni sorta di trappola. Individuò una via che gli altri non erano in grado di vedere.


Accelerò ed entrò nella Formazione Assassina dell'Artico. Questa sarebbe stata la tomba del capo del Sect della Spada di Pietra.


"Umpf. Vuoi morire insieme a me? Ti ucciderò prima anche a costo di morire! Ti farò a pezzi e poi giocherò con il tuo splendido spirito."


Il capo del Sect della Spada di Pietra era cresciuto nelle Pianure dell'Inverno. Aveva assistito alla gloria della Chiesa del Fuoco Celeste, così come poteva non sapere che sorta di area era questa? Era una terra proibita in cui nessuno osava entrare.


Ora però era diverso. Dopo aver consumato tutte quelle Medicine Proibite, era già pronto a morire. Tuttavia non poteva morire invano. Prima di morire, voleva uccidere Chu Feng nel modo più crudele possibile. Altrimenti non avrebbe potuto sopportare un risentimento del genere.


Aveva pianificato questo tradimento per moltissimo tempo. Aveva creato una trappola con attenzione. Pensava che avrebbe ottenuto un gran successo con questa mossa.


Tuttavia il suo piano era stato sventato a causa di Chu Feng. Non riusciva a sopportarlo. Doveva ucciderlo.


*whoosh* Così, senza nemmeno pensarci, il capo del Sect della Spada di Pietra seguì Chu Feng dritto nella Formazione Assassina dell'Artico.


*whoosh whoosh whoosh*


La formazione era piena di nebbia. Anche il campo visivo dei Martial Lord sarebbe stato limitato in questa strana foschia bianca.


Inoltre lì c'era una strana pressione. Questa era una formazione molto potente. Sicuramente era stata creata da diversi esperti impareggiabili.


La disposizione della Formazione Assassina dell'Artico era complicata, ma Chu Feng non aveva nessuna difficoltà. Le trappole non potevano ferirlo.


Il capo del Sect della Spada di Pietra però era piuttosto intelligente. Sapeva che le tecniche di Formazione Spirit di Chu Feng erano eccellenti. Così seguì con attenzione i passi del giovane e camminò solo dove era passato per evitare di morire a causa delle trappole terrificanti della Formazione Assassina dell'Artico.


"Eheh, sembra che abbia sottovalutato questo vecchio. È riuscito a seguirmi per così tanto tempo! Ma vorrei proprio vedere per quanto tempo potrai continuare."


Chu Feng non aveva paura, invece sorrise in modo strano e non corse più in tondo. Invece volò dritto verso l'entrata della Chiesa del Fuoco Celeste.


La Formazione Assassina dell'Artico era molto vasta, ma i Martial Lord potevano attraversare regioni ancora più grandi grazie alla loro velocità elevata.


Così, per rendere difficile il passaggio, la Chiesa del Fuoco Celeste aveva creato un enorme labirinto nella Formazione Assassina dell'Artico.


Si poteva perfino dire che per entrare nella Chiesa del Fuoco Celeste si fosse obbligati a passare per questa formazione. Inoltre c'era solo una via possibile, un solo sbaglio avrebbe portato a morte certa.


