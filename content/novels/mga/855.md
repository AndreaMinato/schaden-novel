---
weight: 855
title: Capitolo 855 – Formazione Guardiana
pubDate: 2024-06-27T05:13:16.438Z
tags:
    - mga
---


<em>Una domanda: scusami Paolo, per quale serie è la donazione che hai fatto? Mi occupo di un po' di serie... XD</em>


<em><strong>CAPITOLO SPONSORIZZATO, ringraziamo Disaster66!</strong>
177 capitoli in coda (17 Disaster66 + 160 Dio), 1/3,
-Schadenfreude</em>


Un cambiamento così improvviso scioccò Chu Feng. Osservò il terreno con gli Occhi Celesti e scoprì una terrificante formazione offensiva.


Era molto strana. Sembrava artificiale e al tempo stesso formata naturalmente. Perfino Chu Feng aveva difficoltà a determinare chi era stato a crearla.


Tuttavia era innegabile che avesse un potere estremamente spaventoso. Così terrificante che perfino un Martial King di primo livello non sarebbe riuscito a difendersi da esso.


Fortunatamente Chu Feng aveva reagito in tempo. Altrimenti, se fosse andato un po' più in profondità e fosse entrato nel raggio della formazione, l'avrebbe attivata completamente. Sarebbe stato ucciso in un batter d'occhio così.


"Che Regina delle Medicine astuta. Voleva attirarmi lì!"


Dopo aver scoperto la fonte di un potere così terrificante, Chu Feng si arrabbiò un po'. Anche se la formazione assassina era spaventosa, finché avesse evitato il suo raggio di attivazione, non ci sarebbero stati pericoli per la sua vita.


D'altra parte, la Regina delle Medicine avrebbe potuto entrarci e non sarebbe stata ferita minimamente da essa. Chu Feng non avrebbe potuto catturarla così. In una situazione del genere, Chu Feng non poteva davvero fare nulla.


"Perché apparirebbe una formazione così potente dal nulla?"


"Inoltre questo è il picco di una montagna. Come possono esserci così tante piante medicinali qui? Non credi che sia molto strano?"


"Nonostante le piante possano ricevere l'energia dell'essenza naturale e quindi crescere qui, questa è una vasta catena montuosa. Sarebbe già piuttosto buono se ne apparissero un po', eppure qui c'è pieno di piante medicinali. Non ha molto senso."


"Inoltre sottoterra c'è una formazione offensiva così spaventosa. Non credi che sia strano?" Ricordò Ovetto.


"Naturalmente non ha senso! Fammi guardare con gli Occhi Celesti." Chu Feng non esitò e balzò in superficie e iniziò a girare attorno e ad osservare il picco della montagna pieno di piante medicinali.


Con le osservazioni dettagliate degli occhi Celesti, mentre continuava la sua analisi, Chu Feng provò ancora più shock. Il suo sguardo sospettoso divenne sempre più gioioso.


Alla fine divenne perfino estatico. La sua espressione era piena di entusiasmo.


Chu Feng aveva scoperto che questa terra non era affatto semplice come sembrava. C'era sicuramente una Stranezza Naturale celata in questo picco.


Sottoterra c'era una Formazione Guardiana d'Apertura, finché avesse potuto disattivarla, avrebbe trovato l'entrata e quindi avrebbe ottenuto la Stranezza Naturale.


"Ahah, all'inizio pensavo che sarebbe valsa la pena di fare questo viaggio anche solo ottenendo queste medicine. Non importa cosa, non avrei mai pensato che avrei scoperto una cosa del genere! Si è formata una Stranezza Naturale in questo spazio artificiale! E si è anche sviluppata per almeno diverse migliaia di anni!"


Non c'era bisogno di descrivere quanto fosse contento Chu Feng.


Esistevano molti tipi di Stranezza Naturale. Quelle più comuni erano Creature Spirituali ed Entità Sacre.


Le Creature Spirituali erano dotate di intelligenza. Dopo essersi formate, potevano muoversi e perfino assumere una forma umana. Potevano coltivare come gli esseri umani e, dato che erano nati dalla terra, avevano vite molto lunghe. Se fossero potuti maturare, il loro futuro sarebbe stato inimmaginabile.


La Fenice di Ghiaccio della Montagna del Lupo d'Avorio era una Creatura Spirituale, ma non si era sviluppata per molto tempo e non era maturata. Era soltanto embrione. Non poteva spostarsi, così affrontarla sarebbe stato molto facile.


Per quanto riguardava le Entità Sacre, non erano intelligenti, né potevano diventare umani. Sarebbero solo rimasti nel luogo in cui nascevano e sarebbero continuati a crescere. Rimanevano sul posto ad accettare il loro fato.


In altre parole, le Creature Spirituali nascevano dal mondo, mentre le Entità Sacre erano un dono dal cielo per i coltivatori.


Tuttavia le Entità Sacre non erano alla completa mercé degli altri. Non tutti potevano portarle via. Ci sarebbero state delle Formazioni Guardiane d'Apertura a proteggerle mentre crescevano.


A meno che uno non potesse disattivare la formazione, non avrebbe dovuto nemmeno pensare di potersene appropriare. Non avrebbe potuto nemmeno guardarle. Poteva essere definita una prova del cielo.


"È davvero una Stranezza Naturale! La Chiesa del Fuoco Celeste è riuscita ad usare il potere di questa Stranezza Naturale per crescere così tante piante medicinali. Significa che l'hanno già scoperta molto tempo fa."


"Queste piante richiedono tempo per crescere, quindi è ragionevole che non le abbiano portate via quando sono partiti dato che non erano ancora maturate. D'altra parte, questa Stranezza Naturale è così preziosa. Perché la Chiesa del Fuoco Celeste non l'ha portata via?" Ovetto era ancora molto confusa.


 "Quando abbiamo visto la Formazione Guardiana d'Apertura, è cambiata. Chiaramente è stata modificata dalla Chiesa del Fuoco Celeste."


Chu Feng poteva già capire il motivo per cui la formazione sembrava così strana, era stata creata naturalmente, ma era stata alterata in seguito dagli esseri umani.


"Interessante, ma non capisco perché l'hanno fatto."


"Tuttavia, dato che è una Stranezza Naturale ed è cresciuta per così tanto tempo, sicuramente aiuterà di molto la tua coltivazione. Forse potresti perfino fare un avanzamento e diventare un Martial Lord!"


"Tuttavia, se non puoi disattivare la formazione, non potrai trovare la Stranezza Naturale." Ovetto arricciò le labbra, provando amarezza.


"In realtà ho un piano. Forse potrà aiutarmi ad ottenere questa Stranezza Naturale." Disse con un sorriso Chu Feng.


"Che piano?" Chiese nervosamente Ovetto.


"Anche se c'è una grande quantità di piante medicinali qui, una persona normale capirebbe che questo posto non è affatto semplice, è molto difficile trovare qualcosa di strano in questo posto usando i metodi di ricerca ordinari di uno Sciamano."


"Per quanto riguarda la Formazione Guardiana d'Apertura, in superficie sembra una formazione offensiva molto potente, quindi è molto difficile notarla."


"Inoltre, dato che la Chiesa del Fuoco Celeste l'ha cambiata, anche se verrà disattivata, una persona ordinaria non riuscirebbe a trovare il luogo in cui è nascosta la Stranezza Naturale."


"Tuttavia ho gli Occhi Celesti. Ho già scoperto a grandi linee la sua posizione, ma la formazione non è disattivata e quindi non posso entrare."


"Inoltre credo che la persona che può disattivarla sia arrivata. Posso usarla per romperla e quindi ottenere la Stranezza Naturale." Spiegò Chu Feng.


"Stai dicendo di usare quel Terzo Immortale?" Chiese Ovetto.


"Esattamente." Chu Feng annuì con fermezza.


"Funzionerebbe, ma allo stesso tempo correrai enormi rischi. Voglio sapere come lo attirerai qui però." Ovetto aveva ancora dei dubbi.


"Non è semplice? Posso usare un po' di tecniche e scoprirà questo posto."


"Tuttavia, quella persona è troppo potente ed esperta nelle tecniche di Formazione Spirit. Dato che mi preparo ad usarlo, allora dovrò sforzarmi un po'. Altrimenti finirò io in svantaggio."


Chu Feng sorrise in modo strano, poi volò giù e creò una formazione complicata.


Dopo diverse ore, il Terzo Immortale entrò. Per trovare tracce di Chu Feng e del tesoro, stava usando una tecnica speciale che faceva brillare i suoi occhi. Non solo aumentava il suo campo visivo, ma gli permetteva anche di scoprire particolari che le persone ordinarie non avrebbero notato.


In quel momento, volava a mezz'aria con una Bussola degli Spiriti. Stava guardando il paesaggio dall'alto, voleva trovare un po' di indizi


Poi all'improvviso il suo sguardo si illuminò e sorrise.


Allo stesso tempo smise di utilizzare la sua tecnica speciale e nascose la sua aura. Poi balzò in avanti e volò nella direzione in cui stava guardando.


Era verso la posizione di Chu Feng e della Stranezza Naturale.
                                


                                



