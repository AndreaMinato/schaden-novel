---
weight: 860
title: Capitolo 86 - Misterioso Esperto
pubDate: 2024-05-26T04:13:16.344Z
tags:
    - mga
---


CAPITOLO SPONSORIZZATO Ringraziamo LOL90 :)
-Schadenfreude


Nella zona principale in un giardino di una certa residenza.
Leng Wuzui stava dando da mangiare ad una Bestia Feroce.


Era una bestia feroce di livello 9 ed era grande come un elefante. Sembrava un gorilla, ma i suoi denti erano particolarmente affilati, tuttavia di fronte a Leng Wuzui la Bestia Feroce era particolarmente docile.


Stava mangiando ubbidientemente il cibo e non attaccava Leng Wuzui. Lasciava che l'uomo lo toccasse e non reagiva in alcun modo.


La Bestia Feroce non aveva perso i suoi istinti violenti, ma era stato oppresso dal potere di Leng Wuzui ed era diventato il suo animale domestico. Un animale domestico sottomesso dalla sua forza.


"Junior Leng, abbiamo trovato la persona che cercava." Gao Le e Liu Bing stavano facendo rapporto ed erano alle spalle di Leng Wuzui. Il loro atteggiamento era rispettoso e perfino un po' timoroso.


"Che origini ha quel ragazzo?" Domandò mentre giocava con quella Bestia Feroce. Non si era nemmeno girato.


"Si chiama Chu Feng e ha 15 anni. Proviene dalla famiglia Chu della città Pendente e ha una coltivazione al settimo livello dello Spirit realm. Oggi è entrato nella zona principale ed è diventato un discepolo principale."


"Ma è stato piuttosto aggressivo e ha avuto un conflitto con Gong Luyun, che gli ha dato una lezione. Se non fosse stato per l'Anziano Li che era a guardia del Giardino del Drago Azzurro, sarebbe già stato ucciso." Riferì Gao Le.


"L'Anziano Li? L'ha impedito?" Leng Wuzui cambiò espressione sentendo il nome dell'Anziano Li.


"Sì, proprio come ha detto. L'Anziano Li ha davvero nascosto la sua forza ed è almeno un esperto al Profound realm." Disse subito Liu Bing.


"Naturalmente. Può nasconderlo dagli altri, ma non può sfuggire ai miei sensi. Il mio Potere Spirit ha già scoperto che non era una persona così semplice. Tuttavia perché ha salvato Chu Feng? Hanno qualche connessione tra loro?" Leng Wuzui divenne assorto.


"Ne dubito. Le origini di Chu Feng sono comuni. Inoltre ha disposto un incontro mortale con Gong Luyun un anno dopo. Se non possiamo occuparci di lui, tra un anno Gong Luyun lo ucciderà comunque." Disse Gao Le.


"Oh? Un ragazzo piuttosto arrogante, ma devo sbarazzarmi in fretta di lui. Non posso rimandare." Ricordò Leng Wuzui con un tono serio.


"Non si preoccupi. Se n'è già andato dalla Scuola del Drago Azzurro ed è tornato dalla famiglia Chu. Deve aver intenzione di portare la Bandiera del Drago Azzurro alla sua famiglia. Dopotutto la famiglia Chu è solo un piccolo potere e la Bandiera del Drago Azzurro li aiuterebbe molto."


"Abbiamo già mandato i fratelli Zhao Shi ad assassinarlo di nascosto. Nonostante quel ragazzo potrebbe avere qualche metodo, i fratelli Zhao Shi sono al terzo livello dell'Origin realm. Insieme saranno più che sufficienti per finire quel ragazzo." Spiegò Liu Bing.


"Bastardi!" Sentendo quelle parole non solo Leng Wuzui non divenne contento, ma si arrabbiò. Si alzò all'improvviso e li rimproverò: "Non sapete che temporeggiare causerà più guai in seguito? O siete troppo pigri per fare questa piccola mansione e devo andare ad occuparmene personalmente?"


Vedendo la sua reazione, Gao Le e Liu Bing si allarmarono. Arretrarono spaventati e dissero subito: "Andremo a finirlo ora."


Gao Le e Liu Bing se ne andarono velocemente dalla Scuola del Drago Azzurro. I due presero dei cavalli veloci e si diressero velocemente verso la famiglia Chu. Nella mano di Liu Bing c'era un talismano triangolare di colore giallo.


Il talismano stava brillando di una luce debole. Mentre i due continuavano ad avanzare, la luce divenne sempre più accesa. Vedendo questo Liu Bing si accigliò leggermente e fermò il suo cavallo dicendo nervosamente: "C'è qualcosa di strano."


"Cosa?" Vedendo questo anche Gao Le cominciò a tendersi.


"Questo è il talismano che localizza i fratelli Zhao Shi. Dovrebbero aver inseguito Chu Feng e averlo attaccato non appena avesse lasciato il confine della Scuola del Drago Azzurro. Tuttavia ora il talismano mostra che la loro posizione è qui vicino." Spiegò Liu Bing.


"Quindi significa..." Gao Le si accigliò e si innervosì.


*whoosh whoosh* I due scesero da cavallo e cominciarono a cercare nei dintorni seguendo le indicazioni del talismano. Molto presto entrarono in una foresta e la luce del talismano divenne sempre maggiore. Non andava e veniva più, emanava costantemente luce.


I due si addentrarono per 2000 metri nella foresta e scoprirono con stupore due corpi. Erano tra i cespugli e i due avevano dei vestiti comuni addosso, ma erano proprio i fratelli Zhao Shi che avevano mandato.


Non stavano respirando. La cosa più strana era che non avevano alcuna ferita.


Gao Le si chinò e premette una mano sui loro petti. Dopo aver percepito il loro stato per un po', aggrottò le sopracciglia e disse con un'espressione seria: "I loro organi sono stati fatti a pezzi e sono morti a causa di una pressione soverchiante."


"Com'è possibile? Chu Feng è solo al settimo livello dello Spirit realm, come può avere una pressione così forte? I fratelli Zhao Shi erano esperti al terzo livello dell'Origin realm!" Sentendo quelle parole anche Liu Bing impallidì.


Per usare la pressione per uccidere, bisognava avere una coltivazione di almeno tre livelli superiore a quella dell'avversario e Chu Feng non avrebbe potuto fare una cosa del genere. Ciò significava che aveva un aiuto e che questo aiuto era almeno al sesto livello dell'Origin realm.


"Sembra che Leng Wuzui avesse ragione. Abbiamo davvero sottovalutato Chu Feng." Gao Le sospirò e il suo sguardo tremolava, nessuno sapeva cosa stesse pensando.


"Cosa facciamo? Chu Feng ha un esperto con sé e quella persona è almeno al sesto livello dell'Origin realm, forse anche più forte. Se quella persona è al nono livello, allora anche se attaccassimo insieme potremmo non avere la meglio."


Liu Bing non aveva più idee. Dopotutto erano solo all'ottavo livello dell'Origin realm. Naturalmente non erano sicuri di poter affrontare un nemico sconosciuto.


"Se torniamo così, certamente verremo puniti da Leng Wuzui. Conosci i suoi metodi.
Siamo solo le sue marionette e non avrebbe un briciolo di pietà. Non vuoi assaggiare il veleno che ti scava nel cuore e ti trapassa le ossa, no?"


"No! Naturalmente no!!!" Sentendo la parola "veleno" il volto di Liu Bing si incupì. Iniziò perfino a tremare con uno sguardo pieno di terrore.


"Quindi dobbiamo uccidere Chu Feng, altrimenti Leng Wuzui non continuerà a darci l'antidoto. Preferirei rimanere ucciso che pensare a quel veleno." Disse fermamente Gao Le. Liu Bing non esitò e annuì.


Chu Feng non sapeva che Leng Wuzui stesse cercando di ucciderlo e naturalmente non sapeva che le due persone che volevano ucciderlo erano state sistemate.


In quel momento era di buonissimo umore perché dopo qualche giorno di cammino, era tornato finalmente nella Città pendente. Chu Feng non poté non sorridere mentre immaginava l'espressione felice di Chu Yuan quando le avrebbe detto che era diventato un discepolo principale.


"Quest'aura, è quella dello zio!"


Ma all'improvviso l'espressione di Chu Feng cambiò. Sentì che, vicino, c'erano alcune aure che si stavano intrecciando e ovviamente significava che c'erano delle lotte. Tra i combattenti c'era il suo zio più anziano, Chu Renyi.





