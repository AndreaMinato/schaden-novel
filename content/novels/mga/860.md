---
weight: 860
title: Capitolo 860 – Tantai Xue
pubDate: 2024-06-27T10:13:16.439Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
174 capitoli in coda (14 Disaster66 + 160 Dio), 1/3,
-Schadenfreude</em>


La donna volava a mezz'aria. Il suo abito bianco era privo di danni e fluttuava nel vento.


Tuttavia, il cappello che indossava era scomparso e Chu Feng vide il suo aspetto.


Anche se dal suo punto di vista poteva vedere solo metà del suo volto, fu comunque spaventato dal suo aspetto.


Poteva essere descritta con due parole: incredibilmente brutta.


Era davvero orribile. Era piena di acne e foruncoli di varie dimensioni. Visto che ce n'erano davvero troppi, non si potevano nemmeno distinguere chiaramente i suoi lineamenti. Con un'occhiata, dava solo una sensazione agli altri: vomito.


La sua pelle era bianca come la neve, eppure era ridotta in quel modo. Non era rivoltante?


Inoltre, a parte l'acne, anche i lineamenti del suo viso erano molto strani. Probabilmente sarebbe stata comunque brutta anche senza foruncoli.


"Brutta! Perché ci sono così tanti foruncoli disgustosi sul suo viso? Perché non se ne sbarazza anche se è una Sciamana?" Perfino Ovetto ne fu spaventata perché era la pelle più brutta che avesse mai visto.


"Ci sono solo due possibilità. La prima è che li stia usando intenzionalmente per coprirsi il volto, nascondendo quindi la sua identità."


"L'altro è che è innato e non può essere cambiato attraverso un potere esterno. Nemmeno le Tecniche di Formazione Spirit possono farlo."


"Credo che probabilmente è la seconda alternativa. Ci sono molti modi per nascondere il proprio aspetto, quindi non c'era bisogno di scegliere questo. Inoltre la sua forza combattiva è piuttosto incredibile. Il suo fisico molto probabilmente è speciale. Le persone dotate di corpi speciali in effetti sono capaci di cambiare certe caratteristiche del proprio aspetto."


"Tuttavia, sono più interessato alla sua forza invece che al suo viso. Voglio davvero sapere quanto è potente. È rimasta illesa anche dopo essere stata colpita da un Tabù Mortale come quello. Solo il suo cappello è volato via." Chu Feng si accigliò lievemente. Il suo stupore era evidente. Provò un bel po' di ammirazione nei confronti della sua forza.


Tuttavia, in confronto a Chu Feng, il Terzo Immortale cambiò drasticamente espressione. Era scioccato perché la Tecnica della Spada Illusoria era uno dei suoi assi nella manica più potenti.


Eppure la donna l'aveva ricevuto senza problemi. Come poteva non essere colto dal panico? Questo significava che la sua forza era di gran lunga superiore, così tanto che non poteva danneggiarla in alcun modo.


Un Martial Lord di nono livello aveva una forza combattiva al di sopra di un Martial King di secondo livello. Nessuno ci avrebbe creduto, sarebbe sembrato assurdo.


Eppure ora era accaduto e il Terzo Immortale in persona era presente a testimoniarlo.


*whoosh*


Data la situazione, il Terzo Immortale si girò e, mentre una raffica si sollevava da sotto i suoi piedi, scappò via. Era una potente tecnica marziale ed era molto veloce. Aveva intenzione di fuggire.


"Meriti davvero di morire."


Proprio in quel momento, un'aura terrificante divampò dal corpo della donna, avvolgendo diverse miglia di terra.


Non era solo potente, era anche gelida e piena di sete di sangue. Era infuriata. Era molto più arrabbiata rispetto a prima. Non solo perché il Terzo Immortale non aveva rispettato la parola e l'aveva attaccata a sorpresa, ma sopratutto perché le aveva fatto volare via il cappello, rivelando il suo aspetto.


"Ti ucciderò!"


Gridò all'improvviso. Tutto tremò violentemente al suono della sua voce. Le nuvole nel cielo furono spazzate via e le montagne sotto furono distrutte. Ogni cosa nel raggio di mille miglia collassò o si riempì di crepe.


"Ahhh!"


Di fronte ad una potenza del genere, il Terzo Immortale, che stava fuggendo velocemente, tremò per poi tossire una boccata di sangue. non solo, anche il suo corpo si riempì di crepe. Grandi quantità di sangue iniziarono a fuoriuscire dalla sua pelle, tingendo di cremisi i suoi abiti.


Ben presto iniziò a precipitare a terra.


"È così potente?" Quando lo vide, Chu Feng rimase nuovamente scioccato. Sarebbe stato un conto se avesse potuto sconfiggere un Martial King di secondo livello, ma un solo grido furioso aveva quasi ucciso il Terzo Immortale! E l'uomo aveva anche un fisico robusto! Se fosse stata una persona normale, allora sarebbe esplosa diventando una pozza di sangue! Non sarebbe rimasto nulla di lui! 


Era troppo terrificante. La forza combattiva che aveva mostrato era troppo elevata. Era semplicemente così potente da essere indescrivibile. Sembrava che potesse combattere perfino contro un Martial King di terzo livello. Era un vero mostro.


*boom*


Tuttavia, proprio mentre stava per cadere a terra, il Terzo Immortale emanò un'aura estremamente potente. Riprese a volare e fuggì lontano. Scomparì all'istante all'orizzonte.


"Non è scappato di nuovo? Ma ha comunque pagato un caro prezzo." Chu Feng sospirò. Dato che non lo aveva inseguito, Chu Feng capì che il Terzo Immortale era riuscito a scappare.


Chu Feng poteva anche capire che il motivo del suo aumento di potere era dovuto al consumo di una Medicina Proibita e una molto potente.


Così era sicuro che il Terzo Immortale non sarebbe rimasto più qui. Sicuramente se ne sarebbe andato via velocemente; altrimenti, quando il contraccolpo della Medicina Proibita lo avesse attaccato, avrebbe perso ogni possibilità di scappare. Se fosse stato catturato da lei, sarebbe stato spacciato.


"Qual è il tuo nome? Osi dirlo?" Proprio quando Chu Feng pensò che il Terzo Immortale fosse riuscito a scappare, la sua voce risuonò di nuovo. Aveva osato parlarle con tale alterigia.


Pensandoci però era comprensibile. Un grande Martial King di secondo livello, una persona famosa che aveva scioccato la Regione del Mare Orientale, era stata costretta a consumare una Medicina Proibita per sfuggire ad una Martial Lord di nono livello ed era stato ridotto anche in pessime condizioni. Era piuttosto ridicolo. Era ragionevole che provasse amarezza.


La donna non si tirò indietro e rispose a voce alta:"Sono Tantai Xue. Tuttavia non c'è bisogno di andare a cercare vendetta. Andrò a porgere visita al tuo Arcipelago Immortale della Condanna."


"Tantai Xue. Maledetta Tantai Xue. Me lo ricorderò. La prossima volta che ci incontreremo, te la farò pagare." La voce del Terzo Immortale risuonò di nuovo, lo si poteva perfino sentire stringere i denti. Tuttavia la sua voce si stava affievolendo sempre di più. Era evidente che fosse davvero scappato.


"Umpf. Un piccolo Arcipelago Immortale della Condanna. Credi che abbia paura?" Tuttavia la donna non considerò la minaccia del Terzo Immortale. Sporse la mano e il cappello che era volato via riapparì nella sua mano.


Dopo averlo rimesso, fluttuò giù e continuò a raccogliere le piante.


"Tantai Xue, uh?" Tuttavia, anche quando aveva visto la ritirata del Terzo Immortale, Chu Feng non ne fu troppo contento. Invece pensò: "Tantai Xue, oh Tantai Xue, non mi importa da dove provieni, né chi è il tuo maestro. Voglio solo sapere perché non stai raccogliendo le piante preziose e stai prendendo invece quelle ordinarie?"


"Per favore, ti prego, prendi quella Regina delle Medicine e aiutami a disattivare questa Formazione Guardiana!"
                                


                                



