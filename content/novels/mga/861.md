---
weight: 861
title: Capitolo 861 – Completamento
pubDate: 2024-06-27T11:13:16.439Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
173 capitoli in coda (13 Disaster66 + 160 Dio), 1/3,
-Schadenfreude</em>


Chu Feng era molto agitato. Non capiva perché la potente Tantai Xue aveva ignorato la più preziosa Regina delle Medicine e invece stesse raccogliendo le piante medicinali più comuni.


Era molto preoccupato, temeva che Tantai Xue fosse una persona strana. Temeva che non avesse bisogno di piante preziose. Se fosse stato vero, allora avrebbe ignorato la Regina delle Medicine e non avrebbe disattivato la Formazione Guardiana.


La barriera era molto forte e, anche se i suoi attacchi più terrificanti erano spariti ed era come una tigre senza denti, era comunque formidabile. Anche se era disarmata, Chu Feng non era certo di poterla controllare al suo attuale livello.


Tuttavia le preoccupazioni di Chu Feng si rivelarono superflue perché, dopo averla osservata un po', scoprì che Tantai Xue stava mostrando un'espressione sempre più contenta.


In realtà, non stava trascurando le piante più preziose, aveva solo l'abitudine di raccogliere le risorse da quella di più bassa qualità a quella più alta, dalla peggiore alla migliore.


Aveva iniziato a raccogliere le medicine più inutili e, poco a poco, aveva iniziato a prendere le più preziose. Per lei era un progresso molto piacevole e ora era piuttosto gioiosa.


Questo però agitò molto Chu Feng perché, continuando di questo passo, anche se le avesse raccolte velocemente, c'era un'intera montagna di piante! Ci sarebbero voluti diversi giorni per prenderle tutte. Chu Feng non voleva rimanere nascosto per diversi giorni senza fare niente.


*whoosh*


*ji ji ji* Tuttavia, sembrava che il cielo lo stesse aiutando. Proprio mentre veniva colto dal panico, la Regina delle Medicine che si stava nascondendo nella Formazione Guardiana emerse all'improvviso dal terreno.


I suoi movimenti naturalmente attirarono l'attenzione di Tantai Xue. Così, non poté che puntare lo sguardo verso la pianta medicinale.


Tuttavia, quando vide lo sguardo di Tantai Xue, osò perfino ondeggiare le sue foglie con fare provocatorio. Poi scavò di nuovo nel terreno e tornò nella Formazione Guardiana.


"Sta davvero cercando di morire!" Le azioni della pianta attirarono con successo la furia di Tantai Xue. Il suo corpo tremò lievemente e scomparì.


*boom* Proprio mentre scompariva, ci fu un'esplosione. Era stata causata da Tantai Xue. Era entrata invisibilmente nel terreno e stava disattivando la Formazione Guardiana.


Subito dopo l'esplosione, Tantai Xue apparì ancora una volta sopra il picco della montagna. Inoltre c'era un'altra pianta nella sua mano; era la Regina delle Medicine.


La tecnica di attraversamento di Tantai Xue era troppo potente; era ancora più formidabile di quella del Terzo Immortale. Poteva passare oltre il suolo senza fare un solo suono.


Proprio in quell'istante, Chu Feng non se ne preoccupò perché il suo sguardo era già completamente attirato dal cambiamento intangibile nel picco.


Stava fissando un posto, un muro vicino al fondo della montagna. Sembrava molto normale, ma in realtà era un'entrata. Inoltre, quell'entrata era stata già aperta.


"Successo, finalmente! Ho aspettato per così tanto tempo, sono accaduti così tanti imprevisti, ma alla fine la Formazione Guardiana è stata disattivata!"


Chu Feng era entusiasta. Non solo la Formazione Guardiana era stata disattivata da Tantai Xue, l'entrata che Chu Feng aveva previsto si sarebbe aperta era stata sbloccata. Finché fosse entrato, avrebbe trovato la Sacra Entità nascosta all'interno.


Chu Feng non rimase più fermo. Si spostò con cautela verso l'entrata.


Anche se le tecniche di occultamento che stava usando avevano richiesto molto tempo per essere attivate, di fronte ad un'esperta indescrivibile come Tantai Xue non osava mostrare la minima imprudenza. Invece si mosse lentamente verso il fondo del picco.


Questo richiese metà giornata...


Quando arrivò finalmente a destinazione, era già mezzanotte.


In cima al picco, apparì un bagliore dorato. Nemmeno Tantai Xue perse tempo, invece continuò a raccogliere, godendosi questo divertimento.


Chu Feng era estremamente entusiasta. Aveva già attraversato il muro ed era entrato in una caverna.


Nell'istante in cui entrò, il battito cardiaco di Chu Feng accelerò. Poteva sentire un'aura inenarrabile che riempiva l'intera caverna. Questa energia lo stava spingendo ad avanzare nelle profondità della caverna.


Alla fine raggiunse il luogo in cui c'era l'aura più intensa. Questa era l'estremità del passaggio e c'era una strana roccia qui. Quest'aura dava una sensazione estremamente confortevole a Chu Feng.


Era troppo splendida. Nonostante fosse una roccia, la sua forma assomigliava più ad un albero. Era molto simile ad un salice; non c'è da meravigliarsi che la sua Formazione guardiana, il suo attacco più potente, fosse formato da diversi rami.


Ovviamente, la roccia non era un albero, perché il potere che conteneva aveva detto a Chu Feng della sua identità; era la Sacra Entità.


"Finalmente ti ho trovato." Non c'era nemmeno bisogno di menzionare la gioia che sentiva Chu Feng. Mostrò un sorriso allegro. Non poteva davvero smettere di sogghignare.


Nonostante fosse molto contento, Chu Feng sapeva molto bene quali erano le circostanze. Quindi non lo esaminò e, invece, usò velocemente una Formazione Spirit per troncare la sua connessione nel picco.


La Sacra Entità era cresciuta nel picco. Il picco era come sua madre, c'era una connessione tra i due. Solo tagliando quella connessione avrebbe potuto portarla via e, dopo averlo fatto, il picco avrebbe perso anche il suo potere speciale.


Dopo aver tranciato il collegamento tra la stranezza e il picco, per ogni evenienza, Chu Feng creò una semplice formazione che avvolse questa Sacra Entità. Solo allora la mise nel suo Sacchetto Cosmo e sgattaiolò via.


In quel momento, Tantai Xue, che era ancora nel picco della montagna, era completamente concentrata sulle piante medicinali. Naturalmente non notò le azioni di Chu Feng.


E quando Chu Feng pensò di essere sfuggito al raggio d'azione di Tantai Xue, usò frettolosamente la Tecnica dello Scatto del Drago Azzurro e usò il percorso da cui era entrato per scappare velocemente.


Per quanto riguardava gli altri tesori nella Chiesa del Fuoco Celeste, Chu Feng non si disturbò nemmeno a controllare. Con Tantai Xue, un'esistenza così terrificante, Chu Feng temeva che ci sarebbero stati degli imprevisti. Così sapeva quando fermarsi, ora.


Inoltre Chu Feng non era troppo preoccupato del Terzo Immortale. Era sicuro che fosse troppo spaventato. Dopo essere scappato, sicuramente si stava dirigendo verso un posto sicuro dove guarire. Non avrebbe osato rimanere qui per molto tempo.


E dato che il Terzo Immortale stesso se n'era andato, naturalmente non avrebbe mandato altri esperti dell'Arcipelago Immortale della Condanna per suicidarsi qui. Di conseguenza, Chu Feng ora pensava che questo sarebbe stato il momento migliore per andarsene da qui. Altrimenti la situazione sarebbe peggiorata di molto una volta che fossero arrivati i rinforzi dell'Arcipelago.


Le aspettative di Chu Feng erano realistiche. Dopo che passò dalla Formazione Assassina dell'Artico e tornò nelle Pianure dell'Inverno, non vide nessuno dell'Arcipelago e quindi lasciò sano e salvo quest'area pericolosa.


Tuttavia, poco dopo che Chu Feng se ne andò, le moltissime piante medicinali sul picco iniziarono ad appassire. Quasi tutte quelle che non erano state raccolte morirono in un batter d'occhio.


"Perché è successo?"


Un cambiamento del genere sbalordì Tantai Xue. Ne fu esterrefatta e non sapeva come reagire.
                                


                                



