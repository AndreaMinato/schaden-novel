---
weight: 8640
title: Capitolo 864 – Martial Lord di quinto livello
pubDate: 2024-06-27T14:13:16.439Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
170 capitoli in coda (10 Disaster66 + 160 Dio), 1/3,
-Schadenfreude</em>


"Ohoh, davvero interessante. Non credevo che ci sarebbe stata una persona così forte in un posto desolato come questo. Sembra che abbia davvero sottovalutato le persone che risiedono qui." Dopo aver osservato il fenomeno per un po', Tantai Xue rise all'improvviso. Tuttavia la sua risata era molto strana.


Era evidente che non avesse paura delle quattro terrificanti bestie del fulmine nel cielo, ma fosse invece sorpresa e scioccata dalla loro comparsa. La persona che aveva evocato un fenomeno del genere aveva cambiato la prospettiva sdegnosa della donna terrificante. Voleva perfino vedere quella persona.


Per quanto riguardava chi aveva causato questo evento, era ancora nascosto sotto strati di ghiaccio.


Chu Feng ora però non era più allarmato, invece mostrava un po' di gioia.


Aveva scoperto che, anche se i quattro fulmini avevano lasciato il suo corpo, la connessione tra di loro c'era ancora. Poteva vedere il cielo senza aver bisogno di lasciare il suo rifugio. 


Quando chiudeva gli occhi, il suo punto di vista era lo stesso delle quattro bestie del fulmine nel cielo.


Era evidente che stessero volando molto in alto. C'era una distanza incalcolabile dalla superficie del terreno e stavano per raggiungere le stelle. Perfino un Martial King non avrebbe potuto raggiungere questa altezza.


Ora le quattro bestie del fulmine stavano correndo per le stelle. Ruggivano con forza. Stavano sfoggiando la loro potenza. Volevano fare sapere a tutti del loro potere.


Stavano mostrando la loro forza!


*roaaar*


All'improvviso fecero un altro ruggito e volarono giù. Si precipitarono giù dal cielo verso le Pianure dell'Inverno.


Quando i molti abitanti di questo territorio videro una scena del genere, mostrarono espressioni terrorizzate. Alcuni si accasciarono a terra e non si mossero più.


Altri sarebbero diventati perfino incontinenti o sarebbero svenuti per la paura.


Potevano sentire una vera e propria aura distruttiva provenire dal cielo e sarebbe stato impossibile per loro sopravvivere alla sua energia.


*whoosh* Le bestie del fulmine attraversarono le nuvole e, quando le vide fare questa mossa, la gente pensò che stesse per arrivare una calamità.


Tuttavia i mostri erano scomparsi all'improvviso. Il cielo notturno luminoso era tornato all'oscurità e alla sua tranquillità precedente, come se le quattro bestie del fulmine non fossero mai apparse.


"Cos'è successo? Dove sono andati i fulmini?" A causa di questo improvviso cambiamento, la folla di gente si scambiò delle occhiate e poi si guardò attorno. Non capivano cos'era successo.


Mentre loro erano confusi, Chu Feng, seduto a gambe incrociate sottoterra, riaprì gli occhi all'improvviso.


*bzz*


Quando li spalancò, il suo rifugio si illuminò. Nei suoi occhi si avvolgevano a spirale i quattro fulmini, erano tornati nel suo corpo.


Inoltre, proprio in questo istante, i quattro fulmini stavano cambiando. Si stavano fondendo con Chu Feng; non solo nel suo sangue, ma anche nelle sue ossa, nei suoi organi e nei suoi meridiani... Si stavano unendo completamente a Chu Feng.


Durante questa fusione, la coltivazione del giovane aumentò più volte. Primo, secondo, terzo, quarto, quinto livello. La coltivazione di Chu Feng si era accresciuta incredibilmente ed era diventato un Martial Lord di quinto livello.


Poi si fermò. Allo stesso tempo, i fulmini che si agitavano nei suoi occhi scomparirono.


Tuttavia, Chu Feng era entusiasta perché le quattro creature si erano fuse completamente con lui. L'improvviso aumento di livello era stato causato dai quattro fulmini.


"Ahah, finalmente ti ha approvato e si è fuso con te?"


"Sei arrivato direttamente al quinto livello! È piuttosto inaspettato." Ovetto era incredibilmente entusiasta. Stava saltellando di gioia nello spazio degli spiriti ed era più contenta di Chu Feng stesso, come se fosse stata lei a ricevere un così grande beneficio.


Era diventato subito un Martial Lord di quinto livello ed era diverso da prima.


All'inizio Chu Feng era riuscito ad aumentare la sua coltivazione usando il potere del Fulmine Divino. Ora però era diverso. Le saette si erano unite a lui e la sua attuale coltivazione era proprio sua.


"Non è tutto. Non mi hanno dato solo la forza della loro coltivazione." Chu Feng si alzò all'improvviso. Era semplicemente pieno di gioia.


"Chu Feng, cosa intendi? Hai ottenuto qualcos'altro?" Chiese con curiosità Ovetto.


"Eheh, esci fuori. Te lo mostrerò." Chu Feng ridacchiò e aprì il Portale degli Spiriti, facendo uscire Ovetto.


"Presto, presto! Fammi vedere!" Disse con impazienza lo spirito. C'era un po' di aspettativa nei suoi splendidi occhi. Era evidente che la regina desiderava che Chu Feng diventasse ancora più forte.


"I quattro fulmini si sono fusi completamente con me, aumentando di molto la mia coltivazione. Tuttavia, anche se non l'avessero fatto, avrei potuto controllarli comunque, aumentando il mio livello."


"La sola differenza è che allora, nonostante fossero nel mio sangue, era comunque un potere esterno. Anche se avessi aumentato la mia coltivazione, strettamente parlando non sarebbe stata di mia proprietà."


"Ora però il potere che mi hanno portato sarà sempre con me. Ora il quinto livello è la mia vera coltivazione."


"Nonostante sembra che non ci siano differenze in superficie, in realtà è totalmente diverso. Detto questo tuttavia, i benefici che ottengo sono quasi gli stessi."


"Non importa se si sono uniti a me o no. Posso comunque ottenere il potere di un Martial Lord di quinto livello."


"Il motivo per cui sono davvero contento è perché ho sentito di aver ricevuto un nuovo potere dai quattro fulmini. Inoltre posso controllarlo."


"I nove Fulmini Divini sono stati nel mio corpo per così tanto tempo, ma questa è la prima volta che posso usare un po' del loro potere." Disse con un sorriso Chu Feng. La sua espressione diventò sempre più entusiasta.


"Ahh, tu! Credevi che non l'avessi capito?"


"Ciò che voglio sapere è cosa hai ricevuto. Avanti, mostramelo!" Ovetto batté i piedi. Se Chu Feng non gliel'avesse detto, allora sarebbe balzata su di lui e avrebbe provato a morderlo.
                                


                                



