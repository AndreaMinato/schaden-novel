---
weight: 8660
title: Capitolo 866 – Non è degno di essere menzionato
pubDate: 2024-06-27T16:13:16.439Z
tags:
    - mga
---


<em><strong>CAPITOLO SPONSORIZZATO, ringraziamo Disaster66!</strong>
168 capitoli in coda (8 Disaster66 + 160 Dio), 1/3,
-Schadenfreude</em>


"È improbabile che sia stato causato da un Corpo Divino. Ho sentito che quando Zi Ling è nata, in effetti è apparso un fenomeno. Inoltre molti l'hanno visto. Nonostante fosse spaventoso, non era terrificante come quello di oggi."


"Sì! Ho anche sentito che quel tipo di fenomeni sono solo presagi della nascita di un Corpo Divino. Nonostante sembri potente, non terrorizzerebbe gli altri come quello che abbiamo visto, né sembrerebbe una calamità."


"Invece lo strano fulmine di prima era completamente diverso. Non solo era spaventoso, ma dalla sua aura spaventosa sembrava che avrebbe distrutto questo mondo! Provo paura solo a ricordarlo."


Quelle persone famose delle Pianure dell'Inverno erano ancora scosse. Non potevano togliersi dalla mente quella scena di prima. Se il capo del Sect della Spada di Pietra non avesse proibito loro di andare via, probabilmente sarebbero già fuggiti quando i fulmini erano apparsi.


Per loro le saette erano davvero troppo terrificanti. Così spaventose che non potevano smettere di avere paura e non potevano resistere.


Così, anche se i mostri erano spariti, non riuscivano a rimanere calmi perché non sapevano se sarebbero riapparsi e se sarebbero riusciti a sopravvivere dopo averli incontrati di nuovo.


In realtà, quell'inquietudine si era diffuso per tutto il Sect della Spada di Pietra. Se perfino i guerrieri più potenti provavano una paura del genere, naturalmente i giovani ne sarebbero stati terrorizzati.


Alla fine, il capo del Sect della Spada di Pietra che era rimasto in silenzio finora disse con un sorriso: "Se il fenomeno di prima non era un segno della nascita di un Corpo Divino, allora cosa pensate che sia?"


Sembrava piuttosto calmo in confronto agli altri.


Comunque nessuno sapeva che era tutta una facciata. Dato che la folla era così spaventata, doveva calmarla e per farlo non avrebbe dovuto mostrare paura. Quindi aveva finto di essere molto tranquillo e solo così avrebbe potuto convincere tutti gli altri.


"Capo del Sect Shi, crede che il fenomeno di prima fosse il segno dell'arrivo di un Corpo Divino? Non significherebbe che nelle Pianure dell'Inverno c'è un nuovo Corpo Divino?"


"Tuttavia, se lo fosse, alla fine dovrebbe esserci un'indicazione della sua posizione."


"Da ciò che so, il Corpo Divino della famiglia Zi aveva mostrato un'indicazione del genere. Tutti hanno visto la discesa di un'enorme campana viola nel cielo, che è diventata velocemente una scia di luce viola che è vorticata sopra la famiglia Zi. Dopo un po' è atterrata e solo allora Zi Ling è apparsa."


"Eppure il fulmine spaventoso di prima non era così. Quando è apparso, sembrava che stesse per distruggere ogni cosa. Anche se è ancora scomparso, è stata una scomparsa molto strana. Nessuno sa dov'è andato." Tuttavia, qualcuno espresse dei sospetti.


Era stato un monaco basso e magro come un fiammifero. Era molto vecchio e non solo la sua pelle era piena di rughe e marchi, pendeva, come se si stesse distaccando dalla carne. Sembrava una persona ad un passo dalla morte.


Era un Martial Lord di settimo livello e la sua coltivazione non era inferiore a quella del capo del Sect. Era anche lui famoso nelle Pianure dell'Inverno, era il monaco Pingjing.


"Le parole del signor Pingjing sono ragionevoli." Molti annuirono dopo averlo sentito.


Vedendo che qualcuno stava mostrando contrarietà, il capo del Sect della Spada di Pietra aggrottò le sopracciglia. Ne fu un po' scontento, ma non sapeva come difendersi. Così poté solo guardare il vecchio con i capelli neri al suo fianco.


Il vecchio non era una persona semplice come sembrava. Non solo era un Martial Lord di ottavo livello, era anche seduto nel posto principale al banchetto. Inoltre la divisa che indossava faceva provare a tutti rispetto e paura, perché era una persona dell'Arcipelago Immortale della Condanna.


Molte delle grandi figure nelle Pianure dell'Inverno si erano radunate qui per questa persona, non per il capo del Sect della Spada di Pietra.


"Chi ha stabilito che il presagio dell'arrivo di un Corpo Divino non può essere minaccioso?"


"E chi ha deciso che l'arrivo di un Corpo Divino deve annunciare al mondo in che famiglia appare?" Disse con calma il vecchio con i capelli neri, ma le sue parole serene erano minacciose.


"Eh..."


"Questo..."


La folla rimase senza parole. Nessuno osò rispondere. Non perché non sapessero cosa dire, ma perché non osavano farlo.


"Ahah, Lord Yan ha ragione. Molto probabilmente è un Corpo Divino, altrimenti come potrebbe apparire qualcosa del genere così all'improvviso?"


"E anche se fosse un Corpo Divino? Un Corpo Divino è apparso nella famiglia Zi, ma a parte uno splendido aspetto, non ha ottenuto risultati degni di nota nella coltivazione."


"Così le leggende saranno solo leggende. Anche se apparissero davvero, potrebbero non essere così potenti come dicono." Dopo un breve momento di silenzio, qualcun altro intervenne, mostrandosi d'accordo con il Lord dell'Arcipelago. Era un servilismo davvero ben mascherato.


"Sì! Figuriamoci il Corpo Divino che non è potente come dicono le leggende, anche se lo fosse, che importerebbe? Ora si dice che il più potente genio nella Regione del Mare Orientale sia Chu Feng. È davvero piuttosto scioccante e sa usare molte tecniche leggendarie."


"Eppure, non è stato comunque scacciato via dal capo del Sect Shi? Anche un genio eccezionale non potrà rivaleggiare contro un vero esperto." Sempre più persone iniziarono ad intervenire. Parlarono della fuga di Chu Feng da Shi Jingtian come esempio per insultare il titolo di "genio".


"Esatto, esatto! Ne ho sentito parlare anche io, ma purtroppo non sono riuscito a vederlo personalmente. Capo del Sect Shi, può dirci cos'è successo allora?"


"Giusto, giusto! Capo del Sect Shi, presto ci dica se quel genio è potente come si dice e com'è stato picchiato da lei!"


In quel momento, la folla iniziò a rilassarsi. Loro, che non sapevano la verità, consideravano Chu Feng uno scherzo. Avevano perfino chiesto al capo del Sect della Spada di Pietra di narrare della sua sconfitta.


Quando sentì queste parole, il capo del Sect della Spada di Pietra prima bevve un bicchiere di vino, poi si pulì la bocca per poi sorridere con orgoglio e dire con un cenno: "Quel Chu Feng non può rivaleggiare con me. Non è degno di essere menzionato."


"Non è degno di essere menzionato oppure è troppo imbarazzante menzionarlo?"


"Hai paura di dire la verità e di essere deriso da tutti, vero?" Proprio in quel momento risuonò una voce piena di derisione dai discepoli sotto. Scioccò tutti quanti.


"Che insolenza! Chi osa essere così audace e dire tali assurdità?!" Il capo del Sect della Spada di Pietra si infuriò quando sentì queste parole. Picchiò con violenza il tavolo, poi si alzò e questionò ad alta voce indicando verso una certa posizione nella piazza.


Vedendo questo, molti discepoli mostrarono espressioni spaventate. Tremarono e si distanziarono tutti dalla persona che aveva parlato, temendo di rimanere coinvolti.


In una situazione del genere, la piazza prima affollata presto si svuotò. Era rimasta solo una persona lì.


Era un giovane. Non solo non aveva paura, stava anche mostrando un sorriso. Stava guardando il capo del Sect della Spada di Pietra in cima al palazzo e disse: "Vecchio bastardo, non mi aspettavo che fossi ancora vivo."
                                


                                



