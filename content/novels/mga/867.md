---
weight: 867
title: Capitolo 867 - L'attacco di Chu Feng
pubDate: 2024-06-27T17:13:16.440Z
tags:
    - mga
---


<em>Capitolo regolare,
168 capitoli in coda (8 Disaster66 + 160 Dio), 1/3,
-Schadenfreude</em>


"Chu Feng? È Chu Feng!" Tutti rimasero scioccati quando lo videro.


La gente famosa in cima al palazzo si alzò, come se si trovassero di fronte ad un enorme nemico. I discepoli nella piazza iniziarono a volare e ad arretrare, distanziandosi da lui.


La sua reputazione era davvero spaventosa. E, visto che tutti qui facevano parte dell'Arcipelago Immortale della Condanna, erano nemici del Sect della Distruzione dei Demoni della Notte. Quindi per loro Chu Feng era sicuramente una persona estremamente pericolosa.


Tuttavia, in quell'istante, la persona più allarmata era proprio il capo del Sect della Spada di Pietra. Era il solo che aveva visto la forza e le tecniche di Chu Feng.


Sapeva molto bene che tipo di persona era. Non solo era incredibilmente forte, era una persona spietata e crudele. Non avrebbe mai dimenticato come Chu Feng e Ovetto lo avevano torturato quando era stato afflitto dagli effetti collaterali della Medicina Proibita.


Se il Terzo Immortale non fosse arrivato, chi sapeva quanto altro dolore avrebbe sentito.


Così, quando rivide Chu Feng, provò terrore. La paura gli si era già impressa nelle ossa.


Tuttavia, non importava quanto paura avesse, non poteva mostrarla e, quando pensava al sottoposto del Terzo Immortale, Lord Yan, si sentiva molto più tranquillo.


Così, il capo del Sect della Spada di Pietra sbuffò freddamente e disse con maestosità: "Chu Feng, hai davvero un bel coraggio! Prima ti ho risparmiato la vita, eppure osi ancora causare problemi al mio Sect della Spada di Pietra? Credi davvero che non ti ucciderò?"


"Ahah, ridicolo! Avresti risparmiato la mia vita? Sei davvero spudorato."


"Ti sei dimenticato della tortura che hai provato nella Formazione Assassina dell'Artico?" Chu Feng rise fragorosamente. Il suo tono era pieno di derisione.


"Cosa? Formazione Assassina dell'Artico? Tortura? Che è successo?" La folla fu sorpresa da queste parole. I coltivatori si scambiarono occhiate confuse. Poi puntarono sguardi curiosi sul capo del Sect della Spada di Pietra, chiedendo: "Capo del Sect Shi, cosa intende dire Chu Feng?"


"Non ascoltate le sue assurdità! Quando sarei stato torturato da lui?" Il capo del Sect della Spada di Pietra mostrò un'espressione davvero scontenta, ma continuò a negare. Dopotutto non poteva ammettere di essere stati quasi ucciso dalla tortura di Chu Feng, no?


Aveva intenzione di governare queste persone! Se l'avesse ammesso, che fine avrebbe fatto la sua reputazione e la sua dignità? Quindi non avrebbe mai e poi mai detto la verità.


"Esatto! Allora ho visto personalmente il capo del Sect Shi inseguire Chu Feng. Non credevo che avresti osato torturarlo nella formazione!"


"Capo del Sect Shi, questa persona se la sta cercando, quindi non c'è bisogno di mostrargli alcuna pietà! Faccia come allora e gli dia una bella lezione!" Gridò qualcuno all'improvviso.


"Esatto! Ha ragione! Questo Chu Feng ha ucciso i sei membri della vecchia generazione del Sect della Spada di Pietra! Questa è una pena capitale! Capo del Sect Shi, non deve essere gentile e risparmiarlo. Deve ucciderlo e vendicare i sei Anziani!" Intervennero altre persone.


"Lo uccida, lo uccida!"


Ricordare la morte dei sei supremi esperti aveva incitato la furia degli Anziani e dei discepoli del Sect della Spada di Pietra. In un istante risuonarono varie grida tonanti che risuonarono in tutto il territorio.


"Questo..."


In quell'istante, il capo del Sect della Spada di Pietra aggrottò le sopracciglia. Si sentì battere il cuore come un tamburo. Sapeva molto bene di non poter sconfiggere Chu Feng.


"Cosa succede? Non hai più Medicine Proibite temo?"


"O forse sai che sei più debole di me, eppure temi che le tue menzogne vengano svelate e quindi non osi combattere contro di me?" Disse con tono derisorio Chu Feng mentre sorrideva con tranquillità.


"Assurdità! Credi che abbia paura di te?" Nonostante temesse davvero Chu Feng, il capo del Sect della Spada di Pietra si era infuriato a causa delle sue parole. Chu Feng lo stava umiliando di fronte ai membri del Sect della Spada di Pietra e a tutti i grandi esperti delle Pianure dell'Inverno.


Se non avesse contrattaccato, sarebbe stato come ammettere che Chu Feng aveva ragione. Avrebbe perso tutta la sua dignità! Non avrebbe più avuto potere allora.


Impotente, puntò lo sguardo su Lord Yan.


L'uomo, che sembrava aver capito la fonte delle sue preoccupazioni, rispose telepaticamente: "Vai. Con me qui, non gli darò nessuna possibilità di umiliarti."


Il capo del Sect della Spada di Pietra fu rassicurato dalle sue parole. Nonostante la forza combattiva di Chu Feng fosse formidabile e possedesse un Armamento Reale, sapeva che il giovane non era capace di battere un Martial Lord di ottavo livello. Se Lord Yan avesse fatto la sua mossa, Chu Feng sarebbe stato indubbiamente spacciato.


Con Lord Yan a sostenerlo, il capo del Sect della Spada di Pietra non aveva più paura come prima.


Comunque, per tenersi sul sicuro, disse comunque: "Chu Feng, il motivo per cui sei così arrogante è solo perché hai un Armamento Reale. Se non lo avessi, crederesti di valere qualcosa?"


"Ohoh, sembra che tu abbia paura che userò questo Armamento Reale. Nessun problema, esaudirò il tuo desiderio. Non lo userò."


"Avanti, non ho bisogno di un Armamento Reale per spaccarti tutti i denti e renderti un invalido." Disse con sicurezza Chu Feng.


"Che paroloni! Oggi ti mostrerò il divario che c'è tra di noi!"


Il capo del Sect della Spada di Pietra divenne molto più sicuro di sé. Balzò e poco dopo ondate di violento potere Martial si sollevarono. Divennero enormi mani brillanti che piombarono su Chu Feng come una pioggia di meteore.


Era una tecnica marziale di ottavo livello e il suo potere era davvero terrificante. Era evidente che il capo del Sect della Spada di Pietra temesse davvero Chu Feng. Anche se il nemico non aveva usato un Armamento Reale, non significava che il capo del Sect potesse essere incauto. Il primo attacco era un colpo letale.


Tuttavia, contro ogni aspettativa, Chu Feng rimase sul posto e non si mosse nemmeno.


"Cosa sta facendo? Non sta attaccando, né schivando! Vuole morire?" L'azione di Chu Feng sbigottì la folla. Tutti spalancarono gli occhi, confusi.


*boom boom boom boom boom*


Tra questa confusione, l'attacco del capo del Sect colpì il suo bersaglio. In un istante, non solo si diffusero delle onde d'urto, ma ci furono anche delle esplosioni. La piazza in cui si era fermato Chu Feng era stata bombardata. Il terreno stava perfino tremando violentemente.


Vedendo il caos e le onde d'urto spaventose, tutti mostrarono espressioni gioiose perché gli attacchi del loro capo erano davvero terrificanti. pochissimi sul posto avrebbero potuto bloccarli.


Eppure Chu Feng aveva ricevuto direttamente una tecnica marziale così potente. Indipendentemente dalla sua forza, molto probabilmente era morto, questo era ciò che pensava la folla.


*huuu*


In quel momento però si sollevò una raffica che soffiò via i resti dell'impatto. Allo stesso tempo tutti ritrovarono Chu Feng nella stessa posizione.


"Cielo! Questo... com'è possibile?!"


Erano rimasti tutti sconvolti. Avevano espressioni sorprese stampate in faccia. Alcuni più codardi arretrarono, spaventati.


Perfino Lord Yan dell'Arcipelago Immortale della Condanna cambiò espressione. Anche lui era incredulo.


Perché la piazza in cui si trovava Chu Feng era piena di voragini, era esplosa in modo terrificante. Eppure il giovane era rimasto fermo con le mani dietro la schiena.


Non solo i suoi abiti erano rimasti intonsi, non era rimasto ferito minimamente. Sfoggiava perfino un sorriso pieno di derisione.
                                


                                



