---
weight: 879
title: Capitolo 879 – Incompiuto
pubDate: 2024-06-28T05:13:16.441Z
tags:
    - mga
---


<em><strong>Capitolo sponsorizzato, ringraziamo Dio!</strong>
159 capitoli in coda (159 Dio), 1/3,
-Schadenfreude</em>


Quando il fendente distruttivo andò a segno, sembrava che nulla potesse fermare il suo flusso di energia. Increspature di energia rosse come il sangue si diffusero ovunque, come se fosse un'enorme pozza di sangue e delle fauci assetate di sangue. Travolse l'ambiente attorno.


La regione marina era diventata un inferno.


*gulp*


Non c'era una sola persona che non era scioccata dalle terrificanti increspature rosse. Xia Yu, Dong Xue e gli altri impallidirono per lo spavento e non poterono che deglutire.


Non avevano mai visto una tecnica marziale così terrificante. Non importava che atmosfera emanava o il suo potere, entrambi gli aspetti erano spaventosi. Se non l'avessero visto personalmente, non avrebbero creduto sicuramente che fosse stato Chu Feng a sferrare un colpo del genere.


In realtà, non solo loro, perfino Qiushui Fuyan, che era piuttosto esperta, non poté che sussultare. Disse con tono sbalordito: "Ci è riuscito davvero. In due brevi mesi ha coltivato un leggendario Tabù Terrestre!"


"Senior Qiushui, sta dicendo che Chu Feng avrebbe usato usato un Tabù Terrestre?" Xia Yu e Dong Xue rimasero a bocca spalancata.


In realtà si potevano coltivare Tabù Mortali nel Picco Nebbioso, ma dato che era troppo difficile, perfino loro non erano riusciti a farlo.


E i Tabù Terrestri erano leggendari. Si diceva che la difficoltà a coltivarli fosse decine di volte superiore.


Non potevano nemmeno controllare un Tabù Mortale, eppure Chu Feng era riuscito a padroneggiare un Tabù Terrestre. Come potevano non essere scioccati?


"Avete mai visto una tecnica marziale con un potere del genere?" Qiushui Fuyan non diede una risposta diretta.


"Siete sorde? Non avete sentito cos'ha detto Chu Feng prima? Ha gridato chiaramente Fendente Distruttore. Ci sono dei dubbi?" Derise freddamente Zhang Tianyi. Chiaramente era piuttosto scontento di Xia Yu e Dong Xue.


In quell'istante le due rimasero senza parole. Non ebbero altra scelta che ammettere che Chu Feng aveva davvero appreso il Tabù Terrestre in due brevi mesi.


Tuttavia era troppo sbalorditivo. Se si fosse saputo in giro, avrebbe creato davvero un grande trambusto.


*roaaar*


Proprio in quel momento risuonò un furioso ruggito in mezzo alle onde d'urto rosso sangue. Nonostante rumore si fosse indebolito, indubbiamente proveniva dall'enorme tartaruga, non era ancora morta.


*hmm*


In effetti, mentre le increspature cremisi si dissipavano gradualmente, videro l'enorme tartaruga apparire nel loro campo visivo. Il mostro non era ancora morto.


Nonostante non fosse morto, sul suo guscio indistruttibile c'erano diverse fessure. Da esse continuavano a colare grandi quantità di sangue, tingendo il mare di sangue. Anche se l'enorme tartaruga non era ancora morta, era rimasta comunque gravemente ferita.


"Ah!" All'improvviso Chu Feng tossì una boccata di sangue. Poi iniziò a barcollare e quasi cadde dal cielo.


"Chu Feng!" Qiushui Fuyan fu la prima a reagire. Balzò in avanti e andò a sorreggerlo


Dopo aver detto questo, l'armatura dei fulmini e le ali fatte di fiamme nere iniziarono a scomparire. Mentre avveniva questo cambiamento, non solo l'aura Chu Feng tornò al quinto livello del Martial Lord realm, ma divenne molto più debole rispetto a prima.


In quell'istante Qiushui Fuyan sentì che tutte le ossa di Chu Feng si erano rotte e la sua pelle si era spaccata. Quasi metà del suo corpo era rimasta danneggiata. Era evidente che avesse pagato un enorme prezzo.


"Senior Qiushui, questo... Tabù Terrestre è davvero difficile!" Dopo che Chu Feng aveva Qiushui Fuyan, prima sorrise con amarezza, poi la sua testa si afflosciò e perse i sensi.


"Tu... il Tabù Terrestre, qualcosa che nemmeno un Martial King osa toccare facilmente, è stato coltivato con successo nel breve intervallo di due mesi. Eppure dici ancora che è difficile? E allora noi cosa dovremmo dire?" Qiushui Fuyan provò amarezza.


"Senior Qiushui, Chu Feng sta bene?" Allo stesso tempo Zi Ling e gli altri si avvicinarono. Erano davvero preoccupati vedendo che Chu Feng era svenuto ed era impallidito.


"Non preoccupatevi, sta bene. Per aver usato il Tabù Terrestre al suo attuale livello, un contraccolpo del genere è già molto lieve. Non c'è bisogno che vi preoccupiate. Tornerà alla normalità dopo un po' di giorni di riposo." Qiushui Fuyan sorrise, poi portò Chu Feng fuori dalla torre.


Chu Feng rimase privo di sensi per diversi giorni. Quando si svegliò, provava ancora un po' di dolore, ma non si sentiva troppo male.


"Supremo genio, finalmente ti sei svegliato?" Una voce gentile risuonò nelle sue orecchie prima ancora che si riprendesse.


Girandosi, vide Qiushui Fuyan avvicinarsi a lui. Tuttavia, in quel momento non si stava coprendo il viso con il velo. Gli aveva rivelato il suo splendido aspetto.


Nonostante Qiushui Fuyan fosse già una donna di mezz'età, sembrava ancora una donna di circa vent'anni. Inoltre, la sua aura esperta e matura la rendeva ancora più incantevole; la ex-bellezza numero uno della Regione del Mare Orientale era davvero all'altezza della sua reputazione.


"Senior, non scherzi..." Chu Feng sorrise mentre si grattava la testa.


"Che scherzo intendi? In due mesi hai coltivato un leggendario Tabù Terrestre. Il titolo di supremo genio è completamente adatto!"


"Ad essere sinceri, perfino lo Huangfu Haoyue del passato era di gran lunga inferiore a te." Lodò Qiushui Fuyan.


"Coltivato? Come l'avrei coltivata? Ho appena iniziato." Tuttavia Chu Feng scosse la testa.


"Appena iniziato? Non hai ancora imparato completamente il Tabù Terrestre?" Qiushui Fuyan era un po' sorpresa.


"Naturalmente no. Il Fendente Distruttore è davvero troppo difficile. Ci sono un totale di nove fendenti e ogni singolo colpo ha il doppio del potere del precedente. Tuttavia anche la pressione sul corpo raddoppia."


"Visti i limiti del mio corpo, posso usare solo il primo fendente. Se potessi usare il nono fendente, come sarebbe stata solo ferita quell'enorme tartaruga? Sarebbe stata già ridotta in polvere." Disse Chu Feng.


"Da ciò che hai detto, il potere del Tabù Terrestre non è paragonabile a quello del Tabù Mortale. È davvero terrificante." Qiushui Fuyan era scioccata.


"Sì! Ma purtroppo ora non posso padroneggiarla completamente. Inoltre ci metto troppo tempo a prepararla. È molto difficile da usare in battaglia." Disse Chu Feng.


"Non preoccuparti. Apprendere questo Tabù Terrestre è solo una questione di tempo con il tuo talento. Non c'è bisogno di avere fretta." Consolò Qiushui Fuyan con un sorriso quando vide che era un po' intristito.


"Senior Qiushui, è riuscita a trovare Senior Huangfu?" Chiese Chu Feng.


La donna scosse la testa, poi disse velocemente: "Nonostante non l'abbia trovato, ho scoperto una cosa durante il mio viaggio. Sono sicura che vorrai saperlo anche tu."
                                


                                



