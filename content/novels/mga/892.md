---
weight: 892
title: Capitolo 892 – Deciso in un solo colpo
pubDate: 2024-06-28T18:13:16.442Z
tags:
    - mga
---


<em><strong>Capitolo sponsorizzato, ringraziamo Dio!</strong>
148 capitoli in coda (148 Dio), 1/3,
-Schadenfreude</em>


Gli occhi di Murong Xun erano rossi di rabbia mentre guardava i suoi sottoposti che morivano uno dopo l'altro. Non poté che gridare: "Inutili! Abbiamo sprecato così tante risorse e tempo per voi, alla fine per cosa?"


"Tornate tutti qui!"


Nessuno degli esperti dell'Arcipelago Immortale della Condanna osò andare contro le sue parole. Non andarono più a suicidarsi, invece si ritirarono e si difesero. Alla fine si chinarono su un ginocchio di fronte a Murong Xun e dissero insieme: "Siamo degli incompetenti! Signorino, per favore ci punisca!"


"Punire? In effetti meritate di essere puniti per aver sprecato così tanti anni del mio Arcipelago Immortale della Condanna! Ditemi, come dovrei punirvi?!" Urlò con furia Murong Xun spalancando gli occhi.


"Signorino, per favore ci punisca! Se vuole ferirci o ucciderci, non diremo una sola parola di protesta!" Rispose all'unisono la folla.


"Molto bene. Dato che avete detto questo, allora usate il vostro sangue e la vostra carne per ripagare il lavoro del mio Arcipelago Immortale della Condanna."


Quando sentì la loro risposta, Murong Xun ne fu affatto colpito, invece il suo sguardo brillò con luce feroce.


*whoosh whoosh whoosh*


Un bagliore gelido trapelò dagli occhi rossi come il sangue dell'uomo. L'aura cremisi sconfinata si rivelò di nuovo, trasformandosi in innumerevoli catene scarlatte che trapassarono la folla in ginocchio.


"AHHH!" Quando le catene attraversarono i loro corpi, la coltivazione e la forza vitale che avevano accumulato per molti anni sgorgò via rapidamente. L'agonia di essere prosciugati e raffinati li fece urlare.


Nonostante questo, nessuno fuggì o si ritirò. Invece sopportarono il dolore gridando e lasciando che la loro coltivazione e la loro forza vitale fluisse in Murong Xun. Non si lamentarono minimamente.


L'aura di Murong Xun aumentò nuovamente grazie all'energia di oltre diecimila persone. Ora si avvicinava molto allo stadio di un Martial King, quasi ad un passo dall'avanzare.


Tuttavia, mentre il suo potere aumentava, le persone trapassate dalle catene si ridussero in condizioni ancora più pietose. Non sembravano più umani, ma zombie ed emettevano perfino ululati simili a quelli di un fantasma.


"È davvero pazzo. Sta raffinando dei sottoposti così leali in quel modo. È davvero umano?" Vedendo la situazione, Xuan Xiaochao e gli altri si avvicinarono a Chu Feng tenendo i loro Armamenti Reali Incompleti.


"Chu Feng, fortunatamente eri qui oggi. Altrimenti probabilmente saremmo già morti. Ora Murong Xun è già impazzito e i folli sono imprevedibili. Lascia che ci unisca a te e combattiamo insieme."


Anche i dieci fratelli dal Mantello d'Oro erano arrivati, ma in confronto a Xuan Xiaochao e agli altri, i dieci guardarono Chu Feng con espressioni piene di emozioni contrastanti. Non si sarebbero mai dimenticati di quanto era debole nella Gola della Colpa. Era così debole che aveva dovuto chiedere loro aiuto; ora eppure non solo li aveva sorpassati, ma li aveva perfino salvati.


"È vero che questo Murong Xun è pazzo, ma non credo che sia davvero impazzito. Sta semplicemente rivelando la sua vera natura."


"Anche se Murong Xun raffinasse tutti i suoi sottoposti fino alla morte, al massimo diventerà un Martial Lord di nono livello. Finché non diventerà un Martial King, potrò comunque farlo a pezzi." Mentre parlava, Chu Feng mosse il palmo e la Lancia d'Argento del Drago apparì nella sua mano.


Quando apparì, la sua aura unica si diffuse in ogni direzione. La forza di Chu Feng aumentò all'istante di diverse volte e diede agli altri l'impressione che avrebbe potuto perfino affrontare un Martial King.


"Armamento reale?!" Dopo aver sentito la potenza di quell'arma, il Sesto Immortale e i re dell'Acqua e del Fuoco non poterono che guardare la Lancia d'Argento del Drago di Chu Feng.


"In effetti è un Armamento Reale. Con la sua coltivazione può usarlo completamente?"


Dopo aver confermato che Chu Feng teneva davvero un Armamento Reale, i Re del Fuoco e dell'Acqua mostrarono sguardi di apprezzamento, il Sesto Immortale rivelò furia e negli occhi degli Uccelli Infernali emerse avidità.


*bang bang bang bang bang bang...*


Proprio in quel momento risuonò una serie di esplosioni soffocate. Miriadi di corpi vicini a Murong Xun erano scomparsi. Al loro posto c'era una nebbia di sangue che aleggiava nell'aria che iniziò a precipitare diventando pioggia.


Il corpo di Murong Xun era gonfio e deforme ora. Da un uomo alto e soave, era diventato un grassone che poteva esplodere da un momento all'altro. Inoltre la sua pelle era rosso sangue, piuttosto terrificante.


Nonostante la sua aura fosse molto potente, era rimasto un Martial Lord di nono livello. Come aveva detto Chu Feng, il potere della sua tecnica demoniaca era limitato. Non poteva raffinare e assorbire completamente il loro potere.


All'improvviso Murong Xun ruggì: "CHU FENG, VIENI! UN SOLO COLPO DECIDERÀ TUTTO!"


Il suo tono era cambiato, pareva la voce di un demone da quanto era infuriata e risentita.


Tuttavia, in quel momento, ciò che era più spaventoso non era la sua voce, ma la sua aura mentre si lanciava verso Chu Feng.


In quell'istante, perfino il colore del cielo sopra Murong Xun cambiò, era diventato rosso sangue. Più che una persona, sembrava un demone che si era macchiato del sangue di innumerevoli persone.


Perfino Xuan Xiaochao, i dieci fratelli dal Mantello d'Oro e gli altri non poterono che sussultare vedendolo. Mostrarono orrore e istintivamente arretrarono.


Spaventoso, davvero spaventoso. Murong Xun aveva un'aura troppo terrificante e malvagia. Non poteva essere davvero descritto come umano.


"La penso anche io così."


Chu Feng però rimase impassibile e, non solo, dal suo sguardo trapelò una luce entusiasta.


*boom*


All'improvviso Chu Feng fece la sua mossa. Il suo attacco spaccò perfino lo spazio stesso. Anche Xuan Xiaochao e gli altri furono costretti ad arretrare dalle onde d'urto. Da questo si poteva vedere la potenza di Chu Feng.


Mentre teneva la Lancia d'Argento del Drago, il giovane si levò in volo e si precipitò verso Murong Xun, che puzzava di sangue.


A meno di tremila metri di distanza, Chu Feng accelerò. Accompagnato dal ruggito di un drago, divenne una scia di luce bianca che sfrecciò nell'aria.


Quando scomparì, Chu Feng si era già avvicinato a Murong Xun. Attaccò e la Lancia d'Argento del Drago divenne un bagliore bianco che, con un tonfo soffocato, aveva infilzato il petto del nemico dalle sue spalle.


Il loro confronto era stato deciso da un solo colpo.


Murong Xun aveva perso!
                                


                                



