---
weight: 897
title: Capitolo 897 – Un Taglio Netto
pubDate: 2024-06-28T23:13:16.442Z
tags:
    - mga
---


<em>CAPITOLO SPONSORIZZATO, ringraziamo Dio!
145 capitoli in coda (145 Dio), 1/3,
-Schadenfreude</em>


"Non importa, non rimuginarci troppo. Come dicono, la saggezza la si paga con un po' di sofferenza. Considerala una lezione. Questo posto ora non è sicuro. Dobbiamo tornare velocemente nel Picco Nebbioso." Sollecitò Qiushui Fuyan, ma poi mormorò: "Perché sono apparse due persone delle Terre Sacre delle Vere Arti Marziali? Credo che siano venuti qui con qualche sorta di obiettivo... spero solo che i loro piani non ci coinvolgeranno."


Dopo aver sentito queste parole Chu Feng non poté che ricordarsi della donna di nome Tantai Xue. Una donna così potente e sconosciuta non poteva provenire dalla Regione del Mare Orientale. Anche lei probabilmente proveniva dalle Terre Sacre delle Vere Arti Marziali.


Tuttavia Chu Feng non era preoccupato, invece sorrise lievemente.


Anche se era probabile che a causa dell'arrivo di queste persone stesse per scatenarsi il caos nella Regione del Mare Orientale, il loro arrivo dimostrava che le Terre Sacre delle Vere Arti Marziali erano raggiungibili.


Non si sapeva ancora se fosse una fortuna o no.


Chu Feng seguì Qiushui Fuyan e tornò nel Picco Nebbioso. Per sicurezza percorsero delle vie meno dirette per evitare di incontrare i membri dell'Arcipelago Immortale della Condanna.


Fortunatamente non ci furono altri incidenti ed entrambi raggiunsero il Picco Nebbioso sani e salvi.


Dopo che tornarono, vennero a sapere che la signora Piaomiao stava ancora raffinando la medicina e Qiushui Fuyan si preparò a coltivare in isolamento per avanzare di livello. A causa della battaglia aveva ottenuto nuove ispirazioni.


Chu Feng decise di non lasciare il Picco Nebbioso. Il mondo esterno era davvero troppo caotico. Era apparsa perfino la gente delle Terre Sacre delle Vere Arti Marziali e sembrava perfino dalla parte dell'Arcipelago Immortale della Condanna. Ora il Picco Nebbioso era il solo posto che poteva garantirgli una certa sicurezza.


Allo stesso tempo, stava ponderando su un problema. You Mingdeng aveva ordinato al Sect della Distruzione dei Demoni della Notte di troncare ogni rapporto con lui. Trovare Fu Liansheng quindi era diventato un enorme problema.


Inoltre, data la sua esperienza, Chu Feng non osava più essere certo dell'affidabilità di Fu Liansheng. Se avesse continuato così, la speranza di salvare Qiu Canfeng sarebbe diventata davvero troppo remota. Se avesse tentato di contattarlo, non solo si sarebbe messo in pericolo, ma anche i suoi cari sarebbero stati coinvolti.


Quel giorno, Chu Feng stava ancora pensando a quella domanda e all'improvviso la voce dolce e tenue di Zi Ling lo chiamò dall'esterno.


"Oh? Sei venuta!" Chu Feng mostrò un sorriso smagliante quando aprì la porta perché non c'era solo Zi Ling, ma anche Su Rou, Su Mei, Zhang Tianyi e Jiang Wushang.


Erano le persone più vicine a Chu Feng e anche quelle a lui più care.


Dopo essere entrati nella residenza, Zi Ling e gli altri non si sedettero. Si scambiarono delle occhiate strane e Chu Feng intuì che l'uno stesse cercando di spingere l'altro a dire qualcosa.


Chu Feng non poté trattenersi dal sorridere e disse: "C'è qualcosa che volete dirmi?"


"Sì! Fratellone Chu Feng, Zi Ling ha qualcosa da dirti." Disse ridacchiando Jiang Wushang.


"Esatto, esatto! Zi Ling ha qualcosa di cui vuole parlarti." Aggiunse Zhang Tianyi.


"Voi..."


Zi Ling arricciò le labbra vedendo quanto erano sfacciati e non poté che rivolgere lo sguardo verso Su Rou e Su Mei.


Chi si sarebbe aspettato però che si sarebbero limitate a ridacchiare senza dire altro. Chiaramente anche loro volevano che fosse Zi Ling a parlare.


"Se avete qualcosa da dire, fate pure. Perché dovreste farvi problemi a parlare con me?" Chu Feng capì all'istante che avevano qualcosa di importante di cui discutere con lui.


"Chu Feng, sai che tra qualche mese le Terre Sacre delle Vere Arti Marziali si apriranno?" Chiese Zi Ling.


"Oh? La Strada Celeste? Non lo sapevo proprio." Chu Feng ne fu davvero sorpreso. Da quando era venuto nella Regione del Mare Orientale, aveva sempre pensato a come salvare Zi Ling e Qiu Canfeng, così non aveva davvero pensato molto alle Terre Sacre delle Arti Marziali.


"La Strada Celeste si apre ogni anno e ora non c'è più bisogno di rimanere nella Regione del Mare Orientale. Siamo venuti qui oggi perché vogliamo partire per la Strada Celeste con te." Disse di nuovo Zi Ling.


"Partire per la Strada Celeste? Vi state preparando a dirigervi nelle Terre Sacre delle Vere Arti Marziali quest'anno?" Chu Feng fu colto di sorpresa. In effetti aveva anche lui intenzione di andarci e probabilmente avrebbe dovuto percorrere la Strada Celeste per risolvere il mistero delle sue origini.


Tuttavia non pensava di partire così presto perché aveva ancora una questione di cui occuparsi: non aveva ancora salvato Qiu Canfeng.


"Fratellone Chu Feng, non abbiamo detto prima che saremmo andati nelle Terre Sacre delle Vere Arti Marziali insieme? Ora è il momento." Disse anche Jiang Wushang, vedendo la lieve esitazione di Chu Feng.


"Junior Chu Feng, non ci sono più benefici nel rimanere nella Regione del Mare Orientale ormai. Piuttosto che sopravvivere in questo posto con la paura di ricevere agguati, perché non dirigerci nelle Terre Sacre delle Vere Arti Marziali e vedere il mondo?" Disse Zhang Tianyi.


"Sì! Fratellone Chu Feng, tu e Senior Qiushui non avete già visto un abitante delle Terre Sacre delle Vere Arti Marziali? Anche se non li ho visti personalmente, dalle descrizioni che ho sentito sono davvero impareggiabili."


"Apparteniamo entrambi alla giovane generazione. Eppure siamo ancora nell'Heaven realm, mentre loro sono Martial King. Da questo si può vedere che le Terre Sacre delle Vere Arti Marziali sono davvero un posto perfetto per i geni. Non dovremmo più limitare i nostri orizzonti. È il momento di andarci." Anche Jiang Wushang aveva un'espressione desiderosa.


"Dovreste sapere perché sono venuto nella Regione del Mare Orientale." L'espressione di Chu Feng mostrava esitazione.


"Naturalmente lo sappiamo! Tuttavia il Sect della Distruzione dei Demoni della Notte non è leale e quindi non devi lavorare così duramente per loro. Lascia che se la cavino da soli." Sollecitò Zhang Tianyi.


"So che Chu Feng è una persona molto ragionevole. Certamente anche lui è furioso per essere stato trattato così, ma non è disposto a partire, quindi sicuramente ha qualche sorta di problema di cui non siamo a conoscenza. Ho ragione?" Disse di nuovo Zi Ling.


Chu Feng annuì sollevato, poi disse: "In effetti non ho bisogno di preoccuparmi del Sect della Distruzione dei Demoni della Notte, ma sono diventato il discepolo di uno dei quattro protettori, Qiu Canfeng. Ho promesso che l'avrei salvato e, anche se posso troncare i miei rapporti con il Sect, non posso ignorare il mio maestro!"


"Significa che se Qiu Canfeng sarà salvato, potrai sbarazzarti del Sect della Distruzione dei Demoni della Notte?" Risuonò una lieve risata fuori dalla porta.


Quando il gruppo si girò in direzione della voce, Chu Feng sussultò.
                                


                                



