---
weight: 900
title: Capitolo 90 - Spirit Realm contro Origin Realm
pubDate: 2024-05-26T08:13:16.344Z
tags:
    - mga
---


CAPITOLO SPONSORIZZATO da goldkira :)
-Schadenfreude


Chu Feng era ricoperto di sangue, ma nemmeno una goccia di esso era suo. Era il sangue dei suoi nemici.


Il ragazzo rimase fermo. Era spaventoso, i suoi occhi sembravano iniettati di sangue, erano diventati rossi a causa di tutto questo massacro.


"Che moccioso arrogante. Se non ti spellerò vivo oggi, allora non sono degno di essere il maestro della Famiglia Xu."


Nonostante Chu Feng avesse mostrato delle mosse scioccanti, il maestro della famiglia Xu era già impazzito di rabbia e non ci badò.


L'aria attorno al suo corpo si stava già contorcendo mentre emanava strati di potere Origin. La forte pressione diventò un uragano che avvolse ogni cosa attorno a lui. Se non fosse stato per la resistenza di Chu Feng, la folla della famiglia Chu sarebbe stata ferita ancora più gravemente.


Anche i maestri della famiglia Wang e Ma stavano facendo lo stesso. Non era rimasto nemmeno un cadavere intatto dei loro familiari. Come potevano sopportarlo?


"Chu Feng, muori!"


Il Maestro della famiglia Wang attaccò per primo. Artigliò l'aria di fronte a lui con la sua grossa mano, evocando ondate di potere Origin. Formò un'enorme mano trasparente alta due metri che sfrecciò verso Chu Feng.


Era un attacco potente. Nonostante fosse soltanto una tecnica marziale di livello 3, usata da un esperto Origin diventava decine di volte più forte.


"Umpf."


Ma anche di fronte ad un attacco così terrificante, Chu Feng rimase impassibile. Attivando la Tecnica Misteriosa, sollevò la mano e mandò un Palmo Illusorio per distruggere la tecnica marziale del maestro della famiglia Wang.


*tap tap tap...*


Tuttavia Chu Feng aveva sottovalutato gli esperti dell'Origin realm. Anche se aveva bloccato questa mossa, l'energia Origin tirannica lo costrinse comunque ad arretrare un po'.


"Ragazzo, vediamo se puoi affrontare i miei Pugni di Pietra."


Vedendo che Chu Feng era stato spinto all'indietro, i tre maestri gioirono. Quello della famiglia Ma attaccò velocemente con diversi pugni. Queste mosse condensate con il potere Origin erano come enormi massi incombenti.


I suoi attacchi non erano diretti solo a Chu Feng, ma anche alla sua famiglia dietro di lui visto che voleva ucciderli tutti.


Senza dire altro, Chu Feng si mise nella <a href="https://qph.ec.quoracdn.net/main-qimg-dddf94c2d27349f3e6f13dfe17ecc3a6-c" target="_blank">posizione del cavaliere</a> e il suo abito cominciò a svolazzare senza che ci fosse alcun vento. Nei suoi occhi apparvero dei fulmini.


*bzz*


Sfrecciarono innumerevoli fulmini come dei serpenti di luce. Spuntarono dal corpo di Chu Feng, intrecciandosi e avanzando. Formarono un denso muro di luce che non lasciava passare alcun vento. Bloccò completamente il pugno formato da potere Origin.


"Aaah!"


Dopo aver iniziato l'attacco, Chu Feng urlò con rabbia. I serpenti di luce abbandonarono la difesa e cominciarono ad attaccare. I draghi di luce sembravano furiosi mentre facevano un ruggito assordante. Il fulmine si divise e attaccò i tre maestri.


"Questo potere, questa forma, è una tecnica marziale di livello 5. Questo ragazzo può usare una tecnica marziale di livello 5."


Le espressioni dei tre nemici cambiarono drasticamente. Non si sarebbero mai immaginati che Chu Feng potesse già usare una tecnica marziale di livello 5. Se potevano solo desiderare ardentemente tecniche marziali di livello 4, potevano solo sognarsi quelle di livello 5.


Dopotutto solo i discepoli principali potevano coltivare tecniche marziali di livello 4. Per allenare quelle di livello 5 invece, anche se avessero potuto farlo, avrebbero avuto bisogno di una comprensione estremamente profonda.


Nemmeno loro avrebbero potuto padroneggiarla così nonostante fossero all'Origin realm. Inoltre non avevano avuto l'opportunità di coltivare tecniche marziali di livello 5.


Così in quel momento, quando videro la dimostrazione di Chu Feng del Terzo dei Tre Stili Tuono, rimasero sorpresi e si arrabbiarono. Sorpresi perché poteva usare una tecnica marziale di livello 5 alla sua età, arrabbiati per la loro invidia.


Avevano vissuto per metà generazione, eppure non avevano avuto l'occasione di coltivare tecniche marziali di livello 4. Eppure Chu Feng aveva padroneggiato una tecnica marziale di livello 5 alla sua età. Era davvero un'ingiustizia per loro.


Tuttavia da quando c'era giustizia nel mondo? Qui sopravviveva solo chi si adattava meglio. Un'era dove un uomo mangiava l'altro.


"Aah!"


I tre maestri non osarono essere lenti e usarono le loro tecniche marziali a piena forza per difendersi. Anche se le loro abilità erano molto inferiori a quelle di Chu Feng, le loro fondamenta e il loro potere Origin compensavano di molto.


*rumble rumble rumble*


Ondate di rombi esplosivi sollevarono delle onde d'urto. Tra il potere Origin sfrecciò un fulmine che avvolse il centro del cortile. I frammenti di pietra a terra vorticarono in aria, le costruzioni attorno si spaccarono. I membri della famiglia Chu si ritirarono, costretti ad arretrare ancora di più a causa della pressione.


"Così forte. Feng'er può combattere contro tre esperti al primo livello dell'Origin realm nonostante sia solo al settimo livello dello Spirit realm."


Chu Yuanba si era perfino dimenticato delle sue ferite. Il suo sguardo era incollato alla battaglia tra Chu Feng e i tre maestri. Non aveva mai visto, né sentito parlare di una persona che poteva affrontare una persona più forte di lei di un intero realm.


"Chu Feng è davvero forte."


Anche gli altri membri della famiglia Chu erano concentrati sull'incontro. Tuttavia, mentre guardavano la battaglia scioccante e gli attacchi distruttivi, a parte lo stupore avevano anche un'altra emozione particolare.


Nell'intera famiglia Chu, inclusi Chu Yuanba e Chu Yuan, nessuno si sarebbe immaginato che, durante questa calamità, sarebbe stato questo giovane uomo a proteggerli.


Sottovalutato, insultato, maltrattato e discriminato quando era piccolo.


Ma anche se era inconcepibile, la persona che era di fronte a loro era proprio quel giovane. Aveva lasciato da parte la sua umiliazione che aveva sofferto prime e in quel momento stava proteggendo la sua famiglia rischiando la vita.


Non era così insolito che una famiglia dipendesse da una persona, la colonna portante, per sopravvivere.


Tuttavia era sbalorditivo che stessero dipendendo da un giovane che era stato disprezzato da moltissime persone. Era una scena che poteva scuotere profondamente i loro cuori.


"Forza Chu Feng!"


Che lo volessero o no, in quel momento tutti i membri della famiglia Chu pensavano quelle parole, il loro destino era davvero nelle sue mani.





