---
weight: 900
title: Capitolo 900 – Schieramento Terrificante
pubDate: 2024-06-29T02:13:16.443Z
tags:
    - mga
---


<em>CAPITOLO SPONSORIZZATO, ringraziamo Dio!
142 capitoli in coda (142 Dio), 1/3,
-Schadenfreude</em>


"Non sono venuti solo i membri dell'Arcipelago Immortale della Condanna, ma anche i tre grandi clan mostruosi?"


"Che sia... che si siano già alleati con l'Arcipelago?" Dong Xue era scioccata dallo sciame di persone nel cielo. Non poteva evitare di tremare lievemente. Era evidente quanto fosse spaventata.


"Non è ovvio? I tre grandi clan mostruosi hanno sempre mantenuto un basso profilo e non hanno mai partecipato agli scontri tra umani. Oggi hanno mandato praticamente tutti i loro eserciti qui."


"Non c'è bisogno di pensarci, sicuramente si sono già alleati con l'Arcipelago Immortale della Condanna. Sembra che stavolta non siano venuti con buone intenzioni." Nonostante Xia Yu non fosse stata colta dal panico come Dong Xue, era comunque accigliata e il suo sguardo era pieno di inquietudine.


"Sei tu! Devono essere venuti qui per catturarti! Esci fuori e non ci trascinare nella morte con te!" Dong Xue si spaventò ancora di più e scaricò tutti i problemi su Chu Feng.


"Senior Dong Xue, non c'è tempo per i litigi. Inoltre la nostra maestra è ancora qui. Anche se ci sono molti di loro, forse non dovremo averne paura. Non c'è bisogno di essere così nervosa." Sollecitò Qiu Zhu.


"Senior Qiu Zhu ha ragione. È la maestra che deciderà cosa fare. Non c'è bisogno che parli a sproposito!" Rimproverò Chun Wu che sbuffò freddamente.


"Tu..." Dong Xue si infuriò, ma la sua paura sovrastò la rabbia. Così non rispose a Chun Wu. Invece continuò a guardare dietro di lei, aspettando la comparsa della signora Piaomiao.


L'esercito fuori era davvero troppo potente. Non solo c'erano molte persone, erano tutti esperti, oltre diverse decine di milioni di maestri. Ricoprivano il cielo intero; era davvero troppo terrificante.


Anche se le persone qui erano piene di esperienza, non avevano mai visto uno schieramento del genere. Sarebbe stata una menzogna dire che non avevano paura.


Dopotutto l'Arcipelago Immortale della Condanna era riconosciuto pubblicamente come l'organizzazione numero uno nella Regione del Mare Orientale.


Per quanto riguardava i grandi clan mostruosi, avevano sempre tenuto un basso profilo e raramente si alleavano con gli umani. Si erano sempre limitati a proteggere il loro territorio e non sarebbe stato errato dire che erano tagliati fuori dal mondo.


Tuttavia, la loro forza era indubbia. Ora, l'Arcipelago Immortale della Condanna si era alleato con loro e avevano invaso insieme il loro territorio. Chi poteva fermarli? Anche se le formazioni difensive del Picco Nebbioso erano salde, la folla non era sicura delle sue possibilità.


Nonostante la calma in superficie, quasi tutti si stavano agitando. Provavano paura e inquietudine.


Chu Feng non badò alle osservazioni di Dong Xue e degli altri perché non pensava che valesse la pena perdere tempo con loro. Stava osservando con attenzione l'esercito che era arrivato.


C'erano un totale di cinque Martial King dell'Arcipelago Immortale della Condanna.


Uno di loro era il Sesto Immortale e per Chu Feng non poteva essere più familiare. In quel momento era in condizioni perfette, quindi significava che le Medicine Proibite che aveva consumato non gli avevano arrecato molti danni. Se non altro le sue ferite dovevano essere guarite tutte visto che era pronto a combattere.


C'era un'altra persona che era al primo livello del Martial King Realm come il Sesto Immortale. Chu Feng non l'aveva mai visto prima, ma a giudicare dalla forza della sua aura, Chu Feng intuì che fosse il Settimo Immortale.


In passato, Chun Wu aveva detto che l'Arcipelago aveva mandato i suoi Martial King nella Gola della Colpa e uno di loro era il Settimo Immortale. Tuttavia, per qualche motivo, non era apparso, per questo la battaglia si era protratta e Chu Feng aveva fatto in tempo ad attivare la formazione, portando alla vittoria il Sect della Distruzione dei Demoni della Notte. Oggi, alla fine aveva visto il Settimo Immortale.


Accanto al Sesto e al Settimo Immortale, c'erano altri due vecchi che indossavano le divise dell'Arcipelago Immortale della Condanna. Erano piuttosto anziani, ma erano al secondo livello del Martial King realm.


Nonostante fossero a questo livello, le loro aure erano un po' più deboli del Terzo Immortale che aveva lottato contro Tantai Xue nella Chiesa del Fuoco Celeste. Così, Chu Feng immaginò che fossero il Quarto e il Quinto Immortale dell'Arcipelago.


Rimanevano solo sette dei nove immortali e oggi ne erano apparsi quattro.


Il quinto Martial King chiaramente non faceva parte dei Nove Immortali.


Anche lui aveva i capelli bianchi, ma non c'era una sola ruga sul suo volto. Sembrava piuttosto vigoroso e gli abiti che indossava erano diversi dagli altri.


Nonostante fossero differenti, portavano comunque il simbolo dell'Arcipelago Immortale della Condanna. Il cappello sulla sua testa era simile ad una corona e anche su di esso c'era il simbolo del suo Sect.


Aspetto più importante, l'aura del vecchio era estremamente potente, ancora più formidabile di quella di You Mingeng. Dato che non aveva nascosto la sua aura, Chu Feng capì che la sua forza era di gran lunga superiore a quella dei quattro immortali, era un Martial King di quinto livello.


Con una forza del genere, i suoi abiti speciali e l'atteggiamento rispettoso con cui lo trattavano gli altri, Chu Feng dedusse subito chi era.


Molto probabilmente era il padre di Murong Xun, il padrone dell'Arcipelago Immortale della Condanna, Murong Niekong!


A parte gli uomini dell'Arcipelago, c'erano anche molti esperti dei tre grandi clan mostruosi.


I due Protettori del clan del Divino Uccello Infernale si erano presentati e, a parte quei due, c'erano altri tre Martial King. Tra di loro, due erano al secondo livello e l'ultimo era al quarto. Portavano abiti fatti da piume dorate e le loro aure erano straordinarie. Quello più potente aveva un portamento uguale a quello di Murong Xun e probabilmente era il capo del clan.


Anche il clan dei Pesci dalle Scaglie Rosso Sangue e quello del Macigno Mutato avevano portato altri Martial King, sei ciascuno.


Tra di loro, due erano al quarto livello. A giudicare dai loro abiti speciali e nobili, anche loro dovevano essere i capiclan.


Erano venuti gli esperti più potenti dell'Arcipelago Immortale della Condanna e dei tre grandi clan mostruosi. Era uno schieramento davvero terrificante.


Tuttavia, Chu Feng notò anche che nell'esercito c'era un'altra persona che lo inquietò.


Era un giovane ed era dietro a tutti quei Martial King, accanto a Murong Xun. La sua posizione non attirava molta attenzione, ma era di gran lunga superiore al signorino dell'Arcipelago.


Aveva sicuramente meno di trent'anni, era anche più giovane di Murong Xun.


Inoltre non solo era robusto, anche lui aveva un bell'aspetto. Sembrava pieno di coraggio, molto più impavido di Murong Xun.


Aspetto più importante, nonostante la sua aura fosse nascosta, Chu Feng scoprì che era un Martial King di quarto livello. Anche la sua aura era estremamente forte, ancora più formidabile di quella dei capi dei tre grandi clan mostruosi. Avere una coltivazione del genere ad una così giovane età era semplicemente inimmaginabile.


