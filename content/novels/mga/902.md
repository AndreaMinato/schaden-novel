---
weight: 9020
title: Capitolo 902 – Il Re tra tutti i Re
pubDate: 2024-06-29T04:13:16.443Z
tags:
    - mga
---


<em>Capitolo regolare,
142 capitoli in coda (142 Dio), 1/3,
-Schadenfreude</em>


Le grida delle diverse decine di milioni di uomini erano ancora più assordanti di un tuono. Perfino l'aria non sopportò la pressione mentre tremava continuamente.


Il morale dell'esercito era elevato, era pieno di spirito combattivo. Sembrava pronto ad iniziare a combattere, poteva annientare qualunque nemico.


Di fronte alla loro forza inarrestabile, la gente del Picco Nebbioso si accigliò. Erano davvero inquieti, molti non poterono che arretrare con sguardi spaventati.


Potevano sentire la loro risoluzione a combattere. Stavolta erano davvero venuti preparati. Così gli abitanti del Picco Nebbioso ne furono terrorizzati.


Iniziarono a temere che le formazioni difensive non avrebbero retto di fronte all'avanzata di questo esercito.


E se avessero attaccato tutti allo stesso tempo? La signora Piaomiao sarebbe davvero riuscita a resistere?


Se la formazione non avesse retto e se il loro capo fosse stato sconfitto, non sarebbero morti anche tutti loro?


Tuttavia, proprio in quel momento, risuonò una voce tonante: "Spazzare via il Picco Nebbioso? Voi?!"


L'aria ne fu scossa violentemente. Apparirono perfino delle fessure nello spazio, che sembrava sul punto di collassare.


Allo stesso tempo, il mare sotto si agitò e si sollevarono delle onde anomale.


A causa del grido si era formata un'onda d'urto sconvolgente che si estese dal Picco Nebbioso.


In un istante, l'esercito a mezz'aria iniziò a tremare. Gli uomini barcollarono e caddero, alcuni non riuscirono più a volare. Piovevano dal cielo, piombando nel mare.


Proprio in quel momento, tra l'esercito di decine di milioni, solo i Martial King riuscirono a mantenere l'equilibrio. Perfino il potente Murong Xun ruzzolò nell'aria. Erano stati tutti feriti e non sembravano più un esercito ordinato.


Tutti gli abitanti del Picco Nebbioso si rallegrarono perché sapevano che era arrivata la signora Piaomiao.


Come previsto, quando si girarono, due persone si avvicinarono lentamente all'entrata del Picco Nebbioso.


Naturalmente erano Qiushui Fuyan e la signora Piaomiao.


*whoosh* Dopo che la signora Piaomiao apparì, Murong Niekong fece un cenno e rilasciò un'aura potente.


La sua energia era molto forte e ovunque passasse, il tremito dell'aria si calmò.


Anche così, nessuno osò sottovalutare la signora Piaomiao. Invece mostrarono espressioni solenni. Con solo un grido furioso aveva portato disordine nell'intero esercito, la forza della signora Piaomiao non era una mera diceria. In effetti era la persona più potente nella Regione del Mare Orientale.


"Signora Piaomiao, è stato davvero magnifico. Mi ha proprio ampliato gli orizzonti." Dopo aver calmato la fonte del disturbo, Murong Niekong sorrise lievemente, poi mise da parte la sua arroganza precedente e salutò umilmente la signora Piaomiao.


"Murong Niekong, puoi smettere di fingere. Sei stato tu a dire che avevi intenzione di spazzare via il mio Picco Nebbioso?" Chiese freddamente la signora Piaomiao.


"In effetti sono stato io a dirlo, ma c'è un motivo."


"Quel Chu Feng ha ucciso innumerevoli membri del mio Arcipelago Immortale della Condanna. Ha anche portato via l'Armamento Reale di mio figlio, la sua fidanzata e ha anche ucciso la nipote del Primo Immortale, Ya Fei."


"La nostra ostilità è inconciliabile. Signora, non dovrebbe davvero proteggerlo." Disse Murong Niekong.


"Ohoh... proteggo chi voglio. Nessuno può dirmi di fare altrimenti. Tuttavia mi ricorderò di tutti quelli che sono venuti ad invadere il mio Picco Nebbioso."


"I clan del Divino Uccello Infernale, del Macigno Mutato e del Pesce dalle Scaglie Rosso Sangue. Siete proprio impressionanti! Una cosa è allearsi con l'Arcipelago Immortale della Condanna per opprimere gli altri, ma come avete osato attaccare me! Sistemerò questo debito con tutti voi in futuro."


L'espressione della signora Piaomiao era calma, ma il suo sguardo era tagliente. Una sua mera occhiata faceva raggelare l'anima.


"Questo..."


La signora Piaomiao era davvero potente. Dopo che parlò, i membri dei tre grandi clan mostruosi furono colti dal panico. Anche i loro capi aggrottarono le sopracciglia e mostrarono sguardi inquieti. Anche se erano molto potenti, temevano comunque una persona potente come la signora Piaomiao.


Tuttavia, nonostante la paura, non si ritirarono. Era evidente che fossero venuti qui con intenzioni ostili. Avevano fatto la loro decisione.


"Ahah, come mi aspetto da una persona che rispetto. È proprio una manifestazione di potere terrificante."


"Tuttavia, nonostante sia forte, non sottovaluti noi giovani. Le parlo cortesemente perché è un membro della generazione più grande, ma non si approfitti del suo grado di anzianità rifiutando i miei segni di rispetto. Non ci sottovaluti."


"Dirò altre parole sgradevoli: se non potessimo farlo, non saremmo venuti qui oggi!" In quell'istante Murong Niekong smise di sorridere e mostrò un portamento da re.


"Non cianciare e basta. Se credi di potercela fare, allora provaci." Lo sguardo della signora Piaomiao si animò e la sua espressione indifferente divenne gelida.


*boom*


Allo stesso tempo i suoi abiti iniziarono a fluttuare rapidamente. Un'aura sconfinata esplose dal suo corpo.


Lo spazio all'esterno del Picco Nebbioso collassò. Le aree toccate dalla sua energia divennero nere come la pece.


"Quest'aura... è una Martial King di sesto livello!"


Dopo aver sentito quell'aura incredibilmente feroce, tutti cambiarono espressione.


Potevano sentire chiaramente l'attuale livello della donna. La persona famosa che era vissuta per quasi mille anni era una Martial King di sesto livello. La sua coltivazione era superiore perfino a quella del capo dell'Arcipelago Immortale della Condanna.


In quell'istante ci fu del trambusto nell'esercito. Molti mostrarono paura.


In confronto a loro la gente del Picco Nebbioso mostrò espressioni entusiaste. Anche se sapevano che la signora Piaomiao era forte, non si aspettavano che fosse così formidabile.


Se un Martial King di quinto livello era già un grande esperto nella Regione del Mare Orientale, allora uno di sesto livello era un re tra tutti i re.
                                


                                



