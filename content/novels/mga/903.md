---
weight: 903
title: Capitolo 903 – Il Junior della signora Piaomiao
pubDate: 2024-06-29T05:13:16.443Z
tags:
    - mga
---


<em>CAPITOLO SPONSORIZZATO ringraziamo Dio!
141 capitoli in coda (141 Dio), 1/3,
-Schadenfreude</em>


"Non mi aspettavo davvero che la forza della signora Piaomiao avesse raggiunto un tale livello! Questo è davvero degno di celebrazione!"


Vedendo l'aura terrificante, la gente nel Picco Nebbioso si entusiasmò, specialmente Dong Xue, Xia Yu e gli altri che erano pieni di paura. Erano quelli che sorridevano più contenti perché non si aspettavano che la loro signora fosse così formidabile.


Una Martial King di sesto livello, era sicuramente una delle figure più potenti della Regione del Mare Orientale. I numeri non potevano compensare la differenza che c'era tra di loro.


Così, non solo pensarono che il Picco Nebbioso fosse protetto, ma che l'esercito di decine di milioni stesse per andare incontro ad un disastro.


Un Martial King di sesto livello sicuramente aveva la forza di massacrarli.


*boom* Tuttavia, proprio mentre pensavano che il risultato fosse già deciso, ci fu un'esplosione. Un'aura sconfinata si diffuse attorno.


Era molto forte, poteva confrontarsi con quella della signora Piaomiao senza essere da meno e alla fine respinse la sua energia.


L'aura di un Martial King di sesto livello era stata respinta da un'altra persona. C'era solo una spiegazione possibile, era stato un altro guerriero di sesto livello a farlo.


"Questo... com'è possibile? C'è un altro Martial King di sesto livello?" Xia Yu e Dong Xue ricominciarono ad impallidire.


Non furono le sole a reagire così. Quasi tutti ne furono grandemente sorpresi. Se potevano accettare la coltivazione della signora Piaomiao, allora non avevano idea di come qualcun altro potesse raggiungere quel livello nella Regione del Mare Orientale.


Nonostante anche la signora Piaomiao ne fosse sorpresa, non cambiò molto espressione. Rimase composta e disse con tono potente: "Come pensavo, avete nascosto un esperto. Dato che sei qui, non nasconderti più. Esci fuori. Fammi sapere chi è nascosto in questo esercito."


"Non mi aspettavo che saresti stata così tirannica anche se non ci siamo visti da così tanti anni!" Proprio in quel momento la voce roca di un vecchio risuonò nel cielo. Era apparso un vecchio sorridente di fronte a Murong Xun.


Indossava un abito dorato che brillava. Erano proprio degli abiti raffinati ed erano perfino più nobili del maestro dell'Arcipelago Immortale della Condanna, Murong Niekong.


Tuttavia era molto vecchio. Gli rimanevano solo pochi capelli bianchi che svolazzavano al vento. Aveva un aspetto molto brutto, ma non era stato disposto a rasarsi.


Era tutto pelle e ossa, no, ad essere più precisi, la pelle aveva lasciato le ossa. Era pieno di rughe e la pelle aveva perso tutta la sua elasticità. Sembrava che il suo viso stesse per cadere da un secondo all'altro.


In quel momento stava sorridendo, ma non gli era rimasto un solo dente. Da questo si poteva capire proprio che era un vecchio ad un passo dalla tomba.


Quando era a mezz'aria, dava la sensazione di essere sul punto di crollare.


In superficie sembrava incredibilmente debole. Pareva un miracolo che potesse volare e alcuni pensarono che si sarebbe dissolto se fosse stato investito da una raffica di vento.


Tuttavia, quando era apparso quel vecchio, nessuno osò mostrare imprudenza perché chiaramente era il Martial King di sesto livello che aveva respinto l'aura della signora Piaomiao.


Dopo che quel vecchio era apparso, la gente dei tre grandi clan mostruosi e del Picco Nebbioso rimase sbalordita perché non lo riconobbero.


Non avevano idea di chi fosse. Nessuno lo aveva riconosciuto, ma come poteva una persona così potente rimanere ignota?


"Porgiamo i nostri saluti al nostro antenato!" Mentre tutti si stavano chiedendo chi fosse, l'esercito dell'Arcipelago guidato da Murong Niekong si inginocchiò e porse i propri rispetti al vecchio.


"Antenato? Quando è apparso l'antenato dell'Arcipelago? Chi è questa persona?"


Quasi tutti gli altri mostrarono espressioni scioccate, perfino i membri dei tre grandi clan mostruosi. Non avevano mai saputo che esisteva una figura del genere nell'Arcipelago Immortale della Condanna.


Prima di oggi non avevano mai sentito parlare di lui. Non avevano mai visto questo antenato!


"Murong Mingtian, sei tu?" La signora Piaomiao tuttavia aggrottò lievemente le sopracciglia. Il suo sguardo si accese; sapeva chiaramente chi era.


"Senior, non pensavo che mi avresti comunque riconosciuto anche se ho questo aspetto. Mi rincuora proprio."


"Ma purtroppo il tempo passa troppo velocemente. In un batter d'occhio sono passate diverse centinaia di anni. Senior, la tua eleganza è sparita e io sto per morire. Quanto è triste e misero il destino." Disse con un lieve sorriso il vecchio.


"Cosa? Senior? Sta chiamando la signora Piaomiao senior? Cosa sta succedendo esattamente?"


"Da dove proviene questo Murong Mingtian? Perché non ho mai sentito parlare di lui?"


"Sì! Conosco tutte le generazioni di esperti dell'Arcipelago Immortale della Condanna, ma non ho mai sentito di questo Murong Mingtian, né l'ho mai visto. Com'è diventato l'antenato dell'Arcipelago e come mai è così potente?"


"Non solo, non ho mai sentito che la signora Piaomiao aveva un junior! Diverse centinaia di anni fa, ha ereditato la posizione di guardiana del Picco Nebbioso. Se avesse davvero un junior, non significa che anche lui ha vissuto per quasi mille anni?" Tutti provarono ancora più perplessità.


"Ohoh, capisco. Alla fine sei stato tu a creare questo Arcipelago Immortale della Condanna."


"Non c'è da meravigliarsi che sia salito così velocemente al potere dopo che la Chiesa del Fuoco Celeste si è spostata. Devi essere stato sempre tu a controllare tutto da dietro le quinte, vero?"


"Ma ha senso. Non sarebbe stato difficile per te rimuovere i nemici, ma non mi aspettavo che ti saresti nascosto così bene." La signora Piaomiao sorrise. Sembrava aver capito ogni cosa.


Tuttavia Chu Feng scoprì che, nonostante la serenità della sua espressione, lo sguardo della signora Piaomiao era pieno di intento omicida. Anche se lo nascondeva bene, era riuscito a notarlo. Aveva capito che la donna doveva nutrire un grande odio nei confronti di questo vecchio.
                                


                                



