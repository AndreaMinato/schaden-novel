---
weight: 904
title: Capitolo 904 – Follia
pubDate: 2024-06-29T06:13:16.443Z
tags:
    - mga
---


<em>CAPITOLO SPONSORIZZATO ringraziamo Dio!
140 capitoli in coda (140 Dio), 1/3,
-Schadenfreude</em>


"Senior, sei davvero intelligente. Tuttavia sembra l'abbia scoperto un po' troppo tardi." Murong Mingtian mostrò un po' di compiacimento.


"Ohoh, in realtà ho avuto i miei dubbi quando è apparso l'Arcipelago Immortale della Condanna. Tuttavia ero certa che tu fossi già morto e così non ho indagato. Non me l'aspettavo." Disse la signora Piaomiao.


"Ahah, il motivo per cui sono sopravvissuto fino ad ora è stato grazie alle mie abilità. Che importa se avevi dubbi? Da ciò che so, senza nessuna prova non avresti attaccato un'organizzazione che si era appena formata."


"Ho anche fatto i miei piani meticolosi. Nessuno sarebbe riuscito a scoprire il mio rapporto con l'Arcipelago. Inoltre, anche se l'avessi scoperto avresti soltanto distrutto il Sect e ucciso i miei eredi."


"Tuttavia, finché non mi avessi trovato, avrei potuto cambiare aspetto e sorgere nuovamente come il sole tra le montagne orientale. Se voglio creare un'organizzazione, chi può fermarmi?" Murong Mingtian sembrava estremamente orgoglioso e il suo tono era davvero tirannico.


"Ahah, eredi? La mia maestra ha già tagliato quel posto con un sigillo. Da dove spunterebbe fuori l'erede?" La signora Piaomiao iniziò a ridere con derisione.


Guardò il capo dell'Arciepago e sogghignò: "Murong Niekong, oh Murong Niekong, non credi davvero che questo Murong Mingtian sia il vostro antenato, vero?"


"È solo una persona inutile che non può nemmeno copulare! Come può avervi fatto nascere?"


"Sta zitta! Non insultare il mio antenato!" Murong Niekong, Murong Xun e gli altri membri dell'Arcipelago Immortale della Condanna si infuriarono.


"Ha ragione. In effetti l'ha fatto e quindi non posso nemmeno rigenerarmi a causa del sigillo. Ora non posso riprodurmi. Non ho problemi ad ammetterlo. È accaduto, pazienza. Non credo che sia vergognoso."


Inaspettatamente lo ammise con franchezza senza sentire la minima vergogna.


"Antenato, lei..." Murong Niekong e gli altri ne furono scioccati. Chiaramente non potevano accettarlo.


"Anche se non siete miei figli, siete i successori che ho cresciuto. Siete come i miei figli. Tutti nell'Arcipelago Immortale della Condanna sono miei successori. Siete tutti miei figli e figlie!" Disse pieno di spirito Murong Mingtian.


"Antenato! Antenato! Antenato! Antenato! Antenato!!" In quell'istante tutti i membri dell'Arcipelago iniziarono a chiamarlo con entusiasmo. Alcuni versarono perfino delle lacrime.


"Senior, non provi vergogna nell'umiliarmi così? Ti sei dimenticata che è stato tutto a causa tua?" All'improvviso Murong Mingtian guardò con furia la signora Piaomiao.


Queste parole accese la rabbia dei membri dell'Arcipelago. Gridarono:


"Uccidiamo la signora Piaomiao, spazziamo via il Picco Nebbioso, vendichiamo il nostro antenato!"


"Uccidiamo la signora Piaomiao, spazziamo via il Picco Nebbioso, vendichiamo il nostro antenato!"


La parola vendetta risuonò nell'aria. Ora il vero obiettivo dell'Arcipelago era stato rivelato.


Anche se la signora Piaomiao e Murong Mingtian non avevano parlato molto, tutti dedussero un po' di informazioni dalla loro conversazione.


Sembrava che questa persona di nome Murong Mingtian fosse il junior della signora Piaomiao. Era come lei, un discepolo della guardiana precedente del Picco Nebbioso. E, per qualche motivo, le sue parti basse erano state tagliate dalla sua maestra e così aveva perso le sue capacità di riprodursi.


Pieno d'odio, dopo aver lasciato il Picco Nebbioso aveva fondato l'Arcipelago Immortale della Condanna. Nonostante tutti sapessero che era stato Murong Longcheng a creare l'Arcipelago Immortale della Condanna, era chiaro che il vero fondatore fosse questo Murong Mingtian.


I maestri precedenti dell'Arcipelago Immortale della Condanna non erano nient'altro che marionette. Avevano sempre ascoltato i suoi ordini e probabilmente anche Murong Niekong era stato manipolato.


Murong Mingtian aveva controllato l'Arcipelago Immortale della Condanna di nascosto per così tanti anni e l'aveva fatto diventare il sovrano della Regione del Mare Orientale. Inoltre, per diversi secoli, nessuno aveva saputo della sua esistenza. Da questi fattori si poteva capire quanto era impressionante.


In particolare anche perché non aveva negato ciò che era successo e l'aveva ammesso con sincerità.


In superficie sembrava un'azione folle, ma aveva infiammato con successo la rabbia dell'Arcipelago. Era davvero un risultato notevole.


Anche se la folla non poteva confermare molte informazioni e c'erano dei retroscena ancora sconosciuti, avevano comunque capito una verità.


L'Arcipelago Immortale della Condanna non aveva radunato così tanti esperti solo per uccidere Chu Feng. Il loro vero obiettivo in realtà era vendicarsi del Picco Nebbioso.


"Come pensavo, è lui. È la persona che ha fatto del male alla mia maestra. Non credevo che questo vecchio fosse ancora vivo." Chun Wu capì e strinse i denti con furia.


"Senior Chun Wu, chi è quella persona? Puoi dirmelo?" Chiese telepaticamente Chu Feng dopo averla tirata in disparte.


"Junior Chu Feng, è il bastardo più inumano al mondo. Allora, lui e la maestra sono entrati nel Picco Nebbioso insieme. Ha sempre desiderato la posizione di guardiano del Picco Nebbioso e pensava di essere il solo a poter ereditare questa posizione."


"Tuttavia, quando stava per morire, l'antenata ha annunciato all'improvviso che da quel momento in poi solo una donna avrebbe potuto ereditare la posizione di guardiano del Picco Nebbioso. Questo ha fatto infuriare Murong Mingtian e ha rivelato il suo istinto diabolico."


"Ha avvelenato di nascosto la mia antenata e gli altri anziani. La mia antenata aveva una coltivazione potente, così, dopo essere stata avvelenata, è solo svenuta temporaneamente. Tuttavia gli altri sono morti."


"Fortunatamente la mia maestra stava testando una cura quel giorno e non ha subìto molti danni."


"Allora Murong Mingtian ha pensato di aver avuto successo. Così ha preso la chiave della Formazione Spirituale della mia antenata, è entrato nella terra proibita del Picco Nebbioso e ha portato via una Misteriosa Tecnica Proibita che la mia antenata riteneva un tabù."


"Dopodiché, impazzito, stava per liberare il demone sigillato. Fortunatamente la mia maestra lo ha fermato."


"Tuttavia, dato che la mia maestra era ancora avvelenata, la sua coltivazione era stata limitata e non è riuscita a sconfiggere Murong Mingtian. Per questo lui..." Dopo aver detto tutto questo, Chun Wu iniziò a singhiozzare. Le lacrime scorsero lungo le sue guance.


"Senior Chun Wu, cos'ha fatto?" Chiese Chu Feng dopo averle asciugato le lacrime. Sapeva che Murong Mingtian doveva aver fatto qualcosa di spietato alla signora Piaomiao.
                                


                                



