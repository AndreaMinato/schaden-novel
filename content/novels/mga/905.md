---
weight: 9050
title: Capitolo 905 – Formazione Immortale della Spada
pubDate: 2024-06-29T07:13:16.443Z
tags:
    - mga
---


<em>CAPITOLO SPONSORIZZATO ringraziamo Dio!
139 capitoli in coda (139 Dio), 1/3,
-Schadenfreude</em>


"In realtà la mia maestra era molto bella. Abbiamo visto un suo dipinto di quando era giovane ed ancora più splendida di Senior Qiushui."


"Tuttavia quel folle di Murong Mingtian l'ha ferita al volto. Non solo, ha usato la Medicina Proibita della mia antenata così che non potesse più ripristinare il suo aspetto originale."


"In realtà il viso della mia maestra è un falso. Il suo vero aspetto è stato rovinato." Chun Wu singhiozzò silenziosamente.


In quell'istante Chu Feng strinse i pugni. Provò una rabbia indescrivibile. Ora capì perché la signora Piaomiao si era data un aspetto ordinario anche se era così potente.


Forse la sua mentalità era cambiata a causa di questa deturpazione e pensava che, piuttosto che essere bella, sarebbe stato meglio essere più ordinaria.


"In realtà Murong Mingtian voleva anche distruggere la sua coltivazione, ma fortunatamente la mia antenata si è svegliata."


"Vedendo che erano rimasti uccisi così tanti discepoli e come la mia maestra era rimasta sfigurata da una trama così velenosa, si infuriò. Tormentò spietatamente Murong Mingtian e creò un potente sigillo per tagliargli quella parte, causandogli un danno permanente."


"Tuttavia Murong Mingtian scappò usando qualche metodo speciale. Era rimasto gravemente ferito, così sia la mia maestra che la mia antenata avevano pensato che fosse condannato e che non sarebbe riuscito a sopravvivere. Così non lo hanno cercato."


"Inaspettatamente però non solo è sopravvissuto, ha perfino creato l'Arcipelago Immortale della Condanna ed è sopravvissuto per così tanto tempo.


"Normalmente, anche dopo essere diventato un Martial King di sesto livello non sarebbe dovuto riuscire a vivere così a lungo. Il motivo per cui ci è riuscito dev'essere perché starà contando su qualche tesoro che ha ottenuto dal Picco Nebbioso."


"E ora questo bastardo osa perfino portare così tante persone per attaccare il posto che lo ha cresciuto! Non ho mai visto una persona così spregevole come lui." Chun Wu stava tremando dalla rabbia, era evidente quanto fosse furiosa.


Anche Chu Feng, che finalmente aveva saputo cos'era successo, provò rabbia. Spostò istintivamente lo sguardo su Murong Mingtian, pieno di intento omicida.


Anche senza contare ciò che aveva fatto alla signora Piaomiao, dato che era il vero sovrano dell'Arcipelago Immortale della Condanna, Chu Feng sapeva che era stato lui a dare la Pillola del Controllo Celeste a Zi Ling.


Aveva davvero commesso una grave colpa. Non poteva essere perdonato.


"State zitti!"


"Spazzare via il Picco Nebbioso? Questo è il posto che mi ha cresciuto! Spazzerete via il posto che mi ha cresciuto?" Tuttavia, chi si sarebbe aspettato che Murong Mingtian avrebbe rimproverato i membri del suo Sect.


Naturalmente la gente dell'Arcipelago Immortale della Condanna chiuse velocemente la bocca e nessuno osò dire nemmeno una parola. Era evidente quanto li intimorisse questo antenato sconosciuto.


"Che Arcipelago Immortale è... Immortale... Condanna... Queste parole sono piuttosto significative! Sembra che tu abbia pianificato tutto dal giorno in cui hai ideato questo nome."


<em>Nota traduzione: il titolo intero della signora Piaomiao è signora Immortale.</em>


"Venire qui a catturare Chu Feng è soltanto una scusa e il vero motivo per cui sei venuto qui è per vendicarti del Picco Nebbioso, vero?" Chiese la signora Piaomiao.


"Senior, perché devi esprimerti in modo così sgradevole? Ci sono stati alcuni conflitti tra di noi, ma io non ce l'ho con il Picco Nebbioso! Come ho detto, questo è il posto che mi ha cresciuto. Sono venuto qui per esprimere la mia gratitudine." Disse spudoratamente Murong Mingtian.


"Esprimere gratitudine richiede così tante persone?" La signora Piaomiao sorrise con derisione.


"Se non avessi portato così tante persone, temo che non mi avresti lasciato entrare senior!" Rispose Murong Mingtian.


"Ohoh, temo che dovrei andare via se ti lasciassi entrare. Per me non sei qui per esprimere la tua gratitudine, ma perché la tua vita sta terminando. Vuoi prendere in prestito il potere del picco per prolungare la tua vita." Disse con tono freddo la signora Piaomiao.


"Ahah, la mia senior è davvero perspicace. Dato che lo sai, perché fare altre domande? Se disattiverai la formazione e ci lascerai entrare, ignorerò tutto ciò che è accaduto."


"Se mi costringerai a romperla, allora non puoi biasimarmi se farò un massacro." Disse Murong Mingtian.


"Rompere la formazione? Dipenderà se ne avrai la forza." L'espressione della signora Piaomiao si indurì. Poi le sue mani cambiarono rapidamente posizione, poi gridò: "Formazione Immortale della Spada, attivati!"


*whoosh whoosh whoosh whoosh whoosh whoosh*


Innumerevoli enormi spade brillanti sfrecciarono dalla formazione difensiva. Ogni singola lama era lunga oltre dieci metri e conteneva una forza incredibile.


Spuntarono diverse decine di milioni di spade dorate. Mentre vorticavano, sembravano un esercito che proteggevano la città. Creavano una barriera impenetrabile con la loro potente aura.


"Ho sentito di questa formazione dalla maestra, ma non ho mai avuto l'occasione di vederla. Ho visto qualcosa di nuovo oggi." Murong Mingtian si accigliò lievemente perché aveva sentito parlare di quanto erano potenti le miriadi di spade.


"Antenato, questa Formazione Immortale delle Spade è molto forte. Se attaccassimo, temo che non avremmo successo." Non poté trattenersi dal dire Murong Niekong. Proprio in quel momento tutti sentirono la potenza della barriera.


Sentiva che la forza della formazione aveva superato di gran lunga quello di un normale Martial King di sesto livello. Sarebbe stato davvero difficile superarla.


"Non sono un Martial King di sesto livello da pochi giorni. Il motivo per cui finora non ho attaccato il Picco Nebbioso non è stato perché temevo la signora Piaomiao, ma a causa di questa formazione."


"La forza di questa barriera dipende dalla potenza del guardiano. Nonostante la signora Piaomiao sia forte quanto me, dato che sta controllando questa Formazione Immortale della Spada, non posso rivaleggiare con lei." Disse Murong Mingtian.


"Antenato, cosa dovremmo fare? Ci siamo impegnati per allearci con i tre grandi clan mostruosi e siamo venuti qui con il rischio che il attacchi il nostro quartier generale. Non possiamo tornare a mani vuote, no?" Disse preoccupato Murong Niekong.


Questo esercito comprendeva tutti gli uomini che avevano a disposizione. Erano rimasti solo pochi esperti a proteggere il quartier generale. Se il Sect della Distruzione dei Demoni della Notte avesse colto questa occasione per invadere, allora la sua base probabilmente non sarebbe riuscita a resistere.


"Da quando il capo del Sect della Distruzione dei Demoni della Notte è morto, non sono più temibili. Ora ci siamo alleati con i tre grandi clan mostruosi. Non sarà facile ucciderli tutti? La Regione del Mare Orientale non permetterà più al Sect della Distruzione dei Demoni della Notte di esistere!"


"Per quanto riguarda il quartier generale, può essere sempre abbandonato. Questo Picco Nebbioso proviene dall'Antica Era, è il posto più sacro della Regione del Mare Orientale. Finché riusciremo ad occuparlo, potrà diventare il quartier generale dell'Arcipelago Immortale della Condanna." Disse Murong Mingtian.


"Tuttavia questa Formazione Immortale della Spada è così potente! Come la rompiamo?" Murong Niekong divenne confuso.
                                


                                



