---
weight: 91
title: Capitolo 91 - Unione
pubDate: 2024-05-26T09:13:16.344Z
tags:
    - mga
---
 
CAPITOLO SPONSORIZZATO da goldkira</strong> :)
-Schadenfreude


*rumble rumble rumble*


La battaglia continuò mentre Chu Feng combatteva da solo contro i tre esperti. Nonostante non fosse in vantaggio, riusciva comunque ad affrontarli.


La folla stava assistendo ad un miracolo. La famiglia Chu sperava ardentemente che il ragazzo vincesse. Non solo sarebbero stati salvati, la famiglia Chu avrebbe raggiunto nuove vette.


Con quel giovane a creare miracoli, sapevano che la famiglia Chu non sarebbe stata più un normale clan. Se non altro non si sarebbero rannicchiati in una piccola Città Pendente.


*bzz*


All'improvviso diversi serpenti di luce si accatastarono l'uno sull'altro e sfrecciarono in avanti. Formarono una lunga frusta elettrica che disperse tutte le tecniche marziali dei tre maestri, spingendoli indietro.


"Ragazzo, non pensare nemmeno di poter essere così arrogante." Dato che erano stati messi alle strette da un attacco, i tre maestri contrattaccarono allo stesso tempo. Condensarono ancora più potere Origin, mostrando tecniche marziali ancora più formidabili.


Tuttavia, non importava quanto si sforzassero, non potevano ferire minimamente Chu Feng.


"Questo ragazzo è davvero umano? Ha un'energia spirituale infinita?"


"Non c'è fretta. Dato che ha usato tecniche marziali di livello 5, significa che ha anche allenato delle Tecniche Misteriose. Avere un'energia spirituale robusta è molto normale. Tuttavia le tecniche marziali di livello 5 consumano molta energia spirituale. Con la sua coltivazione non potrà continuare molto a lungo."


"Esatto. Anche se la sua energia spirituale è più stabile, arriverà il momento in cui si esaurirà e non potrà resistere. Se continuerà così senza dubbio perderà." I tre maestri comunicarono tra loro a bassa voce.


Ne erano convinti perché si diceva che il potere Origin e l'energia spirituale fossero diversi come il cielo e la terra. Così, anche se Chu Feng usava la sua tecnica marziale di livello 5 ed era in grado di combattere contro di loro temporaneamente, credevano che prima o poi avrebbe esaurito le energie. Quando sarebbe arrivato quel momento, naturalmente avrebbero potuto vincere contro Chu Feng.


*whoosh*


Ma proprio in quel momento si levò un forte vento sotto i piedi di Chu Feng e scomparve all'istante. Quando riapparve era dietro il maestro della famiglia Ma. La sua mano affilata come una spada stava già puntando verso il suo collo.


*poof*


Tutto accadde troppo velocemente. Videro solo la mano del ragazzo ricoperta di fulmini tagliare come una falce. Schizzò del sangue e prima ancora che il maestro della famiglia Ma potesse reagire, la sua testa era caduta con un sorriso orgoglioso sul volto.


"Vecchi amici, non siate incauti mentre combattete contro di me."


Mentre uccideva, Chu Feng mostrò un sorriso malvagio. Avanzò e formò di nuovo una forte raffica prima di scomparire.


"Questo ragazzo è troppo veloce, sta attento."


Vedendo questo, i due maestri rimasti si accigliarono e non osarono nemmeno mostrare la più piccola imprudenza. Rimasero schiena contro schiena e cominciarono a difendersi.


*whoosh*


Proprio in quel momento Chu Feng riapparì di nuovo. Mosse il braccio e il fulmine sulla sua mano divenne una spada di luce, che puntò verso la schiena dei due.


"Ragazzo, non ci sottovalutare." I due usarono le loro mosse migliori per bloccare l'attacco del ragazzo


*whoosh* Ma videro solo un leggero sorriso di Chu Feng. Prima che la spada di luce tagliasse verso il basso, il suo corpo scomparve di nuovo e arrivò dietro il maestro della famiglia Wang.


"Attento!" Il Maestro della famiglia Xu reagì per primo e urlò.


Ma fu troppo tardi. Chu Feng aveva già attaccato con il suo fulmine. Con un tonfo, anche la testa del maestro della famiglia Wang volò via e morì sul posto.


Vedendo che due persone erano state uccise in un attimo da Chu Feng, il maestro della famiglia Xu non aveva più un'espressione arrabbiata. Aveva paura. Sotto minaccia di morte, era spaventato.


In quel momento si rese conto di una cosa. Era come se non avessero mai avuto possibilità di vincere contro Chu Feng. Dall'inizio sembrava non avesse mai combattuto davvero con loro. Era come se stesse giocando.


"Tu... Tu... Ti ucciderò!"


Sapendo di stare per morire, il maestro della famiglia Xu poté solo mettercela tutta senza trattenersi. Usò il suo attacco più violento contro Chu Feng.


Tuttavia agli occhi del ragazzo perfino gli attacchi più potenti furono del tutto inutili. Di fronte alla Tecnica Imperiale Celeste, con la sua velocità assoluta, la potenza di una persona al primo livello dell'Origin realm non era davvero sufficiente.


*whoosh* Chu Feng avanzò e arrivò dietro di lui come un demone. Con un cenno della mano uccise facilmente il maestro della famiglia Xu.


Così i tre esperti all'Origin realm erano tutti morti per mano di Chu Feng. Erano morti come i membri della loro famiglia, decapitati.


"Uhhhhh"


In quel momento la folla della famiglia Chu non poté non sussultare. Le mosse di Chu Feng erano state davvero inaspettate e incredibilmente forti.


In quel momento nessuno iniziò ad esultare e ci fu solo silenzio. Un silenzio tale che potevano sentire i loro respiri e il battito dei loro cuori. Erano pieni di emozioni.


Un giovane al settimo livello dello Spirit realm poteva uccidere tre persone al primo livello dell'Origin realm.


Un ragazzo di soli quindici anni, ma che era già diventato un discepolo principale della Scuola del Drago Azzurro e poteva usare solo tecniche marziali di livello 5.


Quel giovane era un genio ed apparteneva alla famiglia Chu. Ogni membro sapeva che, non solo erano stati salvati, ma anche che sarebbero stati destinati ad un futuro glorioso se questo ragazzo l'avesse voluto.


Così finì la grande battaglia e la famiglia Chu cominciò a togliere i cadaveri dalle strade della Città Pendente. Non importava se fosse stato un membro della famiglia Chu o un cittadino, ricevettero tutti una sepoltura dignitosa.


Invece le teste delle famiglie Wang, Xu e Ma furono appese alle mura della Città Pendente. Si poteva dire che fosse come "uccidere la gallina per avvertire la scimmia" ma era davvero uno sfoggio di potere.


Nella sala riunioni della famiglia Chu, il posto dove prima Chu Feng non aveva il permesso di entrare; tutte le colonne portanti della famiglia Chu erano presenti.
Chu Feng sedeva nella posizione del capo.


"Feng'er, in seguito ai tuoi ordini sono state mandate delle lettere ai vari poteri dell'area montagnosa."


Chu Yuanba aveva già ricevuto delle cure mediche, ma la principale colonna portante della famiglia Chu stava facendo rapporto a Chu Feng e il suo atteggiamento era molto umile.


"Mm." Chu Feng annuì e non disse altro. Non guardò nemmeno Chu Yuanba mentre continuava a leggere il libro tra le sue mani.


Chu Yuanba poté solo ridere di fronte alla reazione di Chu Feng, per quanto riguarda gli altri, non osarono dire nulla. Sapevano che d'ora in avanti sarebbero state le parole del ragazzo a contare, non quelle di Chu Yuan o Chu Yuanba.


Non aveva niente a che fare con l'esperienza o l'anzianità. Era dovuto alla forza di Chu Feng, dopotutto senza di lui sarebbero tutti morti.


"Feng'er, perché hai mandato quegli inviti?" Alla fine Chu Yuan intervenne. Oggi solo lui, il suo padre adottivo osava parlare così a Chu Feng.


Il ragazzo chiuse il libro nelle sue mani, alzò la testa e disse sorridendo lievemente.


"Credo che sia il momento di riunire tutti i poteri di quest'area."







