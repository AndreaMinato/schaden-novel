---
weight: 9130
title: Capitolo 913 – Il Potente Jiang Qisha
pubDate: 2024-06-29T15:13:16.444Z
tags:
    - mga
---


<em>CAPITOLO SPONSORIZZATO ringraziamo Dio!
133 capitoli in coda (133 Dio), 1/3,
-Schadenfreude</em>


"Umpf. Arrogante. Farai meglio a stare attento." La signora Piaomiao sbuffò freddamente, poi mosse l'altro braccio. Innumerevoli uccelli sfrecciarono dalla sua manica, circondarono e attaccarono Jiang Qisha.


Questo era il Tabù Mortale che aveva usato per massacrare l'esercito dell'Arcipelago, stavolta però lo stormo era concentrato su un punto solo.


Erano davvero potenti. Chi li osservava sarebbe rabbrividito.


Dopo che la signora Piaomiao aveva usato quel potente Tabù Mortale, non continuò ad attaccare, invece si girò e usò una tecnica di movimento. Divenne una scia di luce e volò via. Aveva intenzione di andarsene.


"Non preoccuparti, ti lascerò andare e ti darò la possibilità di vendicarti. Tuttavia, dato che sono intervenuto, naturalmente non permetterò a tutti voi di andarvene. Lascia qualcuno qui prima."


Tuttavia Jiang Qisha si limitò a sorridere freddamente di fronte allo stormo di uccelli. Fece apparire un talismano nella sua mano e poi lo scagliò.


Mentre volava a mezz'aria, il talismano vorticò rapidamente e iniziò a cambiare. Alla fine divenne un enorme buco nero bizzarro. Pareva allungarsi fino all'infinito ed emanava un potere risucchiante sconfinato.


*wu ya ya ya ya*


Gli uccelli non riuscirono ad opporsi ad un potere così terrificante e alla fine furono risucchiati.


"Questo moccioso..."


Perfino la signora Piaomiao impallidì. Con stupore, aveva scoperto che anche lei stessa era stata rallentata dalla trazione del buco nero. Se la sua tecnica marziale non fosse stata potente, sarebbe stata già risucchiata.


"Senior, non andartene così presto, parliamo ancora!" Allo stesso tempo Murong Mingtian si avvicinò con uno strano sorriso. Voleva approfittarsi dell'occasione per ucciderla.


"Vuoi fermarmi? Non sarà così facile." Lo sguardo della signora Piaomiao si accese e poi fece un cenno. L'Armamento Reale si allontanò dalla sua manica e divenne un drago bianco.


La creatura aveva delle corna e degli artigli, era perfino ricoperta di scaglie bianche brillanti. Enorme e potente, volava proprio come un vero drago.


*roaar* Il drago formato dal tessuto bianco era molto feroce. Quando aprì la bocca, poteva perfino inghiottire le nuvole. I suoi artigli potevano squarciare lo spazio stesso e, come se avesse un'intelligenza propria, iniziò a combattere contro Murong Mingtian, fermandolo.


*roaaar* La signora Piaomiao mosse di nuovo il braccio e un altro nastro di seta bianca si tramutò in un drago che attaccò Jiang Qisha.


"Eheh, interessante. Non credevo che in un posto del genere ci sarebbe stata una persona capace di creare un paio di Armamenti Reali."


"Purtroppo per te non puoi fermarmi così." Jiang Qisha rimase impassibile mentre affrontava il drago bianco. Girò il polso e fece apparire diversi talismani.


*whoosh whoosh whoosh* Mosse il braccio e i talismani sfrecciarono in ogni direzione, fischiando nell'aria. Allo stesso tempo, il potere della Formazione Spirit dorato fluì dal suo corpo e si collegò a tutti i talismani.


"Formazione!" Gridò Jiang Qisha. Si accese una luce accecante e i talismani formarono una rete che avvolse il drago bianco.


Dopodiché la rete si rimpicciolì rapidamente. Tornò alle sue dimensioni originali e di avvicinò a Jiang Qisha.


Nonostante l'Armamento Reale compresso dalla rete si stesse dimenando, chiaramente il drago bianco non sarebbe più riuscito a combattere; era stato catturato.


La differenza tra Murong Mingtian e Jiang Qisha era enorme. Solo questo scontro era sufficiente a dimostrare la forza del giovane Martial King.


"Dannazione. Come fa questo moccioso a possedere tecniche così rivoltanti." La signora Piaomiao fece una smorfia quando vide che il suo Armamento Reale era stato catturato. Tuttavia non si voltò e continuò a volare in avanti.


Tuttavia chiaramente Jiang Qisha non aveva intenzione di lasciarla andare. Lanciò due talismani e li appiccicò sotto le sue scarpe. Scattò in avanti percorrendo decine di miglia in un passo e iniziò a raggiungere la signora Piaomiao.


"Il Sect della Terra Maledetta... così proviene dalla Terra Sacra delle Arti Marziali?"


Le palpebre di Chu Feng tremavano mentre vedeva le tecniche incredibili di Jiang Qisha. Era la prima volta che vedeva le abilità di un abitante della Terra Sacra delle Arti Marziali e non solo non ne era rimasto deluso, ma l'avevano perfino sorpreso un po'.


Chu Feng aveva capito che le tecniche di Jiang Qisha dipendevano da talismani speciali. Li usava per potenziare attacco, difesa o perfino velocità.


Chu Feng pensò che, in quanto a forza combattiva, Jiang Qisha poteva essere perfino più forte di lui. Inoltre Jiang Qisha proveniva dalla Terra Sacra delle Arti Marziali, ma questo non significava che fosse il genio più forte lì.


E in tal caso, allora come sarebbe stato il talento più formidabile di quei territori? E quanto erano potenti i loro esperti?


Forse... lì esistevano i Martial Emperor che erano leggendari in questo mondo?


Chu Feng non poté che ricordarsi di ciò che aveva detto Jiang Qisha. Forse aveva ragione: anche se la signora Piaomiao avesse coltivato per diverse decine di migliaia di anni, forse non sarebbe riuscita nemmeno ad arrivare alle porte del suo Sect, così come il più guerriero più potente delle Nove Province non avrebbe potuto opporsi alla Regione del Mare Orientale.


La forza di Jiang Qisha inquietava Chu Feng, perché ora forse avrebbe ostacolato la loro fuga.


Allo stesso tempo la forza di Jiang Qisha però entusiasmava Chu Feng. Non vedeva ancora di più l'ora di entrare nella Terra Sacra delle Arti Marziali. Si poteva diventare più potenti solo incontrando rivali degni. Solo una terra piena di esperti avrebbe potuto stimolare il suo potenziale.


"Nonnetta! Oggi ti lascerò andare, ma lascia gli altri qui."


Mentre Chu Feng era sovrappensiero, risuonò una voce. Il giovane alzò la testa e scoprì che Jiang Qisha aveva già raggiunto la signora Piaomiao. inoltre aveva scagliato un talismano verso il Sacchetto Cosmo della signora Piaomiao.


*boom*


Quando il talismano colpì l'obiettivo, il Sacchetto Cosmo esplose e anche la formazione che conteneva Chu Feng e gli altri fu distrutta.


In un istante Chu Feng e gli altri apparirono tutti a mezz'aria. Erano di fronte a Jiang Qisha e non avevano più la protezione della signora Piaomiao.
                                


                                



