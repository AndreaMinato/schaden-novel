---
weight: 914
title: Capitolo 914 – La Risoluzione della signora Piaomiao
pubDate: 2024-06-29T16:13:16.444Z
tags:
    - mga
---


<em>CAPITOLO SPONSORIZZATO ringraziamo Dio!
132 capitoli in coda (132 Dio), 1/3,
-Schadenfreude</em>


"Dannazione!" L'espressione della signora Piaomiao cambiò drasticamente quando vide che Jiang Qisha aveva rotto la sua formazione. Scagliò un potente colpo di palmo verso Jiang Qisha e con l'altra mano cercò di radunare e proteggere Chu Feng e gli altri.


"Eheh, puoi andartene oggi, non ti costringerò a rimanere. Tuttavia nessuno di loro dovrebbe nemmeno pensare di andarsene."


Jiang Qisha sorrise freddamente. Ondeggiò lievemente il braccio e il suo potere distrusse facilmente l'attacco della signora Piaomiao. Allo stesso tempo scagliò talismani con l'altra mano.


Quando apparirono, iniziarono a convergere in una sola area, diventando un enorme buco nero risucchiante. Chu Feng e gli altri sembravano degli aquiloni con il filo tagliato mentre venivano trascinati dalle raffiche.


"Dannazione!" Chu Feng sapeva che si stava mettendo male. Con un pensiero, rilasciò diverse catene dorate di Formazione Spirit, legando Zi Ling, Su Rou, Zhang Tianyi e gli altri e connettendoli con lui.


Tuttavia fu inutile perché la trazione era troppo forte. Nemmeno lui poteva sfuggirvi, così era inutile cercare di legare Zi Ling e gli altri.


Figuriamoci Chu Feng, nemmeno Qiushui Fuyan, un Martial King di secondo livello, poteva resistere al potere risucchiante e fu attirata anche lei dal buco nero.


"Ahh!"


Risuonò ogni sorta di grido; qualcuno era già entrato nel buco nero ed era scomparso. Sembrava essere svanito, non rimaneva nemmeno una traccia della sua aura.


Orrore, inquietudine invasero gli spiriti del gruppo, perché sapeva che essere risucchiati dal buco nero avrebbe decretato la loro fine.


"Dannazione!" In quell'istante Chu Feng strinse i denti, pieno di furia e odio.


Era furioso di essere stato ridotto in queste condizioni. Provava odio, risentimento per la propria inferiorità. Non poteva nemmeno opporre resistenza e poteva solo rimanere a guardare mentre i suoi cari e lui stesso venivano risucchiati nel buco nero.


"Ovetto, cosa dovrei fare? Dimmi cosa fare!" Dopo aver esaurito ogni opzione, Chu Feng chiese aiuto allo spirito.


"Non farti prendere dal panico. Dal suo aspetto, quel buco nero è solo l'entrata di una Formazione Spirit. Sembra più una gabbia. È solo per catturare, non per uccidere." In realtà però nemmeno Ovetto era molto sicura che fosse così.


*bzz lalalala...* Proprio in quel momento risuonarono dei tintinnii e, allo stesso tempo, brillò un bagliore dorato in ogni direzione. La luce si avvolse come un serpente attorno a Chu Feng e agli altri, impedendo loro di finire nel buco nero.


"Signora Piaomiao?" Il gruppo si rallegrò perché aveva visto che la catena dorata piena di rune e segni complicati proveniva dalla signora Piaomiao. Li aveva salvati.


Tuttavia, in quel momento, la donna era molto pallida. Era evidente che fosse sotto pressione a causa del buco nero.


*hmm*


"Ahhh!"


La gente gridò. Sentì aumentare la trazione e perfino la signora Piaomiao fu costretta a fare un passo avanti. Non sembrava che sarebbe riuscita a resistere per molto tempo.


Quando si girarono, videro Jiang Qisha fermo sul posto a guardarli con un lieve sorriso. Nonostante non avesse fatto nulla alla signora Piaomiao, stava lanciando un talismano dopo l'altro nel buco nero.


Ogni volta che ne scagliava uno, il buco nero si sarebbe allargato un po'. Allo stesso tempo il potere risucchiante sarebbe raddoppiato.


"Nonnetta, puoi fare ancora in tempo se te ne vai, ma se non lo farai, attenta che cambierò idea." Disse con indifferenza Jiang Qisha. Il suo tono era pieno di sicurezza, come se lasciare libera o imprigionare la signora Piaomiao dipendesse soltanto da un suo capriccio.


*whoosh chachacha*


"Ahhh!"


Come previsto, di fronte al buco nero che diventava sempre più grande, le catene non riuscirono a resistere. Molte persone iniziarono a gridare.


"Signora Piaomiao, così non va bene. Anche se ci impedirai di entrare, la trazione non diminuirà. Se continuiamo così, anche se non ci entrassimo, i nostri corpi si romperebbero a causa della forza del risucchio." Disse Qiushui Fuyan.


Aveva ragione. Era un'energia troppo terrificante. Resistendovi, avrebbe dovuto affrontare la sua forza. Era davvero troppo formidabile e probabilmente molti qui non avrebbero potuto sopportarlo. Alla fine i loro corpi sarebbero stati fatti a pezzi e sarebbero morti.


"Signora Piaomiao, ci lasci qui! Scappi via!" Disse con sincerità anche Chu Feng.


Dopo tutto ciò che era accaduto aveva capito la situazione. Jiang Qisha era troppo potente e sicuramente la sua forza non era semplice come sembrava. La signora Piaomiao non poteva affrontarlo e, se avessero continuato così, sarebbe stata condannata insieme a loro. Invece che lasciare che Jiang Qisha li catturasse tutti, perché non lasciare che almeno la signora Piaomiao scappasse?


"No. Non posso lasciarvi qui." La signora Piaomiao strinse i denti e allo stesso tempo il suo sguardo mostrò un po' di risolutezza.


Risuonò un'esplosione. Una luce bianca apparì nel suo corpo e la sua aura aumentò.


"Signora Piaomiao, tu..." Qiushui Fuyan impallidì.


"Maestra non..." Allo stesso tempo Chun Wu e le altre gridarono.


"Questa sensazione...?" Non furono i soli ad accorgersi che c'era qualcosa di strano. Perfino Chu Feng l'aveva percepito. Il potere che stava rilasciando la signora Piaomiao era troppo formidabile. Era una situazione anormale.


Attraverso la percezione degli Occhi Celesti, Chu Feng scoprì che l'aumento di energia era ancora superiore a quello dovuto ad una Medicina Proibita. Per usare questa tecnica avrebbe dovuto pagare un prezzo ancora più elevato.


Stava attivando una Tecnica Misteriosa per bruciare la sua forza vitale e la sua coltivazione per salvare tutti.


"Maestra, ci lasci qui! Vada via!"


"Signora Piaomiao, non può fare questo per noi!"


Gridarono Chun Wu e gli altri. Perfino gli occhi di Qiushui Fuyan si arrossarono. Chiaramente sapevano cos'era questa tecnica.


Tuttavia la signora Piaomiao li ignorò completamente. Mormorò tra sé e sé: "Diversi secoli di dura coltivazione, tutto per proteggere i miei cari."


"Il momento è arrivato; consumerò il mio corpo. Ucciderò chiunque mi ostacolerà!"


Dopo aver parlato, la luce bianca brillò ancora di più. Come un sole, illuminò il mondo. Anche il grande esercito lontano poteva vederla chiaramente.


Figuriamoci le decine di milioni di esperti dell'Arcipelago Immortale della Condanna e i tre grandi clan mostruosi, perfino Murong Mingtian che stava combattendo contro il drago bianco si accigliò. Impallidì e gridò: "Ha davvero usato quella Tecnica Misteriosa?"
                                


                                



