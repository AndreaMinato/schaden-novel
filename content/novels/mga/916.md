---
weight: 916
title: Capitolo 916 – Risata di Derisione
pubDate: 2024-06-29T18:13:16.444Z
tags:
    - mga
---


<em>CAPITOLO SPONSORIZZATO ringraziamo Dio!
131 capitoli in coda (131 Dio), 1/3,
-Schadenfreude</em>


Sentendo lo sguardo di Chu Feng, la signora Piaomiao si girò e disse: "Le mie capacità sono limitate. Posso solo salvare te e Fuyan. Se vuoi tornare indietro non ti fermerò, ma ti dirò alcune parole."


"Solo rimanendo vivi ci si può vendicare, altrimenti sarà tutto inutile."


Gli occhi di Chu Feng si arrossarono e si inumidirono, ma rimase in silenzio. Chiuse gli occhi e lasciò che la signora Piaomiao lo portasse via. Aveva scelto di andarsene.


Solo quando la signora Piaomiao volò lontano fino a quando non riuscirono a vedere tracce del Picco Nebbioso, l'angolo dell'occhio di Chu Feng tremò lievemente per poi fare cadere una sola lacrima.


Allo stesso tempo Chu Feng strinse la runa che teneva in mano.


*boom*


*huuu*


Ci fu un'esplosione quando ruppe la runa. Una potente onda d'urto seminò il caos e influenzò ogni forma di vita nei dintorni. Perfino la signora Piaomiao, che stava volando velocemente, fu scossa dall'onda d'urto. Barcollò e quasi cadde dal cielo.


Quando si girarono, Chu Feng, Qiushui Fuyan e la signora Piaomiao si sbalordirono. Spalancarono gli occhi con espressioni scioccate.


Proprio in quell'istante dietro di loro c'era il caos assoluto.


Sopra vorticavano nuvole nere e tuonavano fulmini  come se il cielo stesso fosse stato squarciato.


Nel mare sotto si sollevarono delle ondate ruggenti, come se stesse nascendo una bestia malvagia.


Aspetto più importante, mentre accadeva tutto questo, apparì una barriera. Sigillò ogni cosa in direzione del Picco Nebbioso e separò il gruppo di Chu Feng dagli altri.


La barriera sembrava un'onda. Incolore, senza aura e, se uno l'avesse guardata con attenzione, avrebbe scoperto che era anche inamovibile.


"Ha funzionato! Chu Feng, ha funzionato! Ci siamo riusciti!" Qiushui Fuyan era estasiata. Era così entusiasta che quasi sarebbe saltellata sul posto. Sapeva che questo era un oggetto dato dall'esistenza misteriosa, una sua tecnica. Con questa barriera, Jiang Qisha non avrebbe più potuto fare nulla.


"Cos'è questa?" Jiang Qisha si precipitò in avanti velocemente. Prima apparì all'orizzonte e, dopo un secondo passo, era arrivato di fronte a loro.


Chiaramente aveva già notato la barriera. Si tenne a distanza e osservò con intensità l'ostacolo che fermava la sua avanzata.


"Chu Feng, Qiushui, andiamo." Disse la signora Piaomiao.


"Ah." Tuttavia, poco dopo aver finito di parlare, barcollò e non riuscì più a volare.


"Signora Piaomiao!" Allarmata, Qiushui Fuyan la sorresse velocemente.


In quell'istante la luce attorno al corpo della donna iniziò a scomparire. Mentre lo faceva, anche il suo colorito iniziò a cambiare.


Non solo il suo viso aveva iniziato a riempirsi di rughe, la sua pelle si seccò e si riempì di macchie scure, come se non fosse rimasta nemmeno una traccia di acqua o vita in lei. Anche il suo aspetto cambiò, era diventata piena di cicatrici. Quei segni erano estremamente terrificanti e orridi.


Chu Feng si agitò quando la vide in queste condizioni. Una furia indescrivibile si accese in lui. Sapeva che questo era il vero aspetto della signora Piaomiao dopo aver vissuto quasi mille anni. Le cicatrici sul suo viso erano la prova dei crimini di Murong Mingtian.


"Coff coff coff... Vai. Fuyan, presto, porta via Chu Feng da questo posto." Disse con tono flebile la signora Piaomiao. Nonostante le sue attuali condizioni, era comunque preoccupata della sicurezza di Qiushui Fuyan e Chu Feng.


"Chu Feng, andiamo." Qiushui Fuyan sostenne con una mano la signora Piaomiao, con l'altra prese Chu Feng e continuò ad avanzare.


"Non pensate nemmeno di andarvene!" Un bagliore freddo brillò nello sguardo di JIang Qisha mentre lanciava un talismano.


Il talismano cambiò rapidamente mentre volava a mezz'aria. Mentre brillava, divenne una lama affilata lunga decine di metri. Fendeva l'aria con una potenza terrificante e, se avesse colpito, figuriamoci Qiushui Fuyan, avrebbe causato una morte istantanea anche per la signora Piaomiao.


*whoosh*


Tuttavia, quando la lama tagliente entrò in contatto con la barriera, non ci furono esplosioni. Fu risucchiata, come se fosse stata inghiottita dall'acqua.


"Cosa..."


Perfino JIang Qisha cambiò espressione. Il suo viso prima pieno di furia, impallidì immediatamente. Il bagliore freddo del suo sguardo non solo scomparì, ma fu rimpiazzato da una profonda paura.


Non poté che indietreggiare. Ben presto esaminò con attenzione la barriera che lo ostacolava. Dopo un po' smise di avere paura e dal suo sguardo trapelò un entusiasmo indescrivibile. Disse con un sorriso: "Picco Nebbioso? Che Picco Nebbioso... non credevo che ci sarebbe stato un tesoro del genere in questa terra insignificante."


"Qual è la situazione? Sono scappati?" Dopo un momento arrivò qualcuno, era Murong Mingtian. Vide la barriera che si agitava e si accigliò.


"Con questa cosa in mezzo, riusciresti a raggiungerli?" Jiang Qisha guardò il vecchio.


"Io..." Murong Mingtian era senza parole. Non era uno sciocco, quindi poteva capire all'istante quanto era potente quella barriera. Specialmente dato che aveva coltivato nel Picco Nebbioso, aveva ancora più presente cosa significava.


"Mi hai detto che questo Picco Nebbioso risale all'Antica Era e ora ti credo. Andiamo. Fammi vedere le reliquie di questo posto." Disse JIang Qisha.


"Non dovremmo aspettare un po'? Questa cosa non dovrebbe rimanere qui per sempre." Disse Murong Mingtian indicando la barriera.


"Anche se scomparisse, sarebbero già andati via. Tuttavia quella nonnetta ha usato una tecnica proibita. Non manterrà la sua coltivazione. Senza di lei qui, quella donna e quel moccioso sono due rifiuti. Di cosa devi aver paura?" Disse Jiang Qisha.


"In realtà... Non mi preoccupano né la signora Piaomiao, né Qiushui Fuyan. È quel ragazzo di nome Chu Feng. Non lo sai, ma quel moccioso è un mostro e le sue origini sono sconosciute. Ho sempre sospettato che provenisse anche lui dalla Terra Sacra delle Arti Marziali, come lei." Disse Murong Mingtian.


"Cosa? Dalla Terra Sacra delle Arti Marziali? Lui?"


"Ahah, ahahah, ahahahahah..."


Jiang Qisha scoppiò a ridere fragorosamente e con derisione. Dopo un po' disse: "Credi che Chu Feng sia degno di provenire dalla Terra Sacra delle Arti Marziali?"
                                


                                



