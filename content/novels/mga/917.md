---
weight: 9170
title: Capitolo 917 – Nessuna Via di Fuga
pubDate: 2024-06-29T19:13:16.444Z
tags:
    - mga
---


<em>Capitolo regolare,
131 capitoli in coda (131 Dio), 1/3,
-Schadenfreude</em>


"È certo che non provenga dalla Terra Sacra delle Arti Marziali? È un posto così grande, eppure è assolutamente certo che non provenga da lì?" Chiese Murong Mingtian.


"Posso garantirtelo, ma farai meglio a non chiedermi il perché, non dovresti chiedere di cose di cui non desidero parlare." Un bagliore freddo apparì nello sguardo di Jiang Qisha, stava avvertendo il vecchio.


"Molto bene, non lo chiederò. Stavolta però è stato proprio grazie a lei che sono riuscito a riottenere il Picco Nebbioso. Terrò bene a mente questo favore." Murong Mingtian sorrise e cambiò ossequiosamente argomento.


"Non preoccuparti. Questo Picco Nebbioso è tuo... ma non le cose al suo interno." Jiang Qisha sorrise compiaciuto.


Murong Mingtian fece una lieve smorfia, ma nascose subito il suo scontento e continuò ad annuire ossequiosamente.


Il sorriso di Jiang Qisha si accentò ulteriormente. Disse: "Inoltre non devi preoccuparti di quel Chu Feng perché non scapperà."


"Che lei...?"


"Ci sono ancora dei miei junior fuori. Nonostante la loro forza sia inferiore alla mia, dato che la signora Piaomiao ha perso le forze, la donna al secondo livello del Martial King non può rivaleggiare con i miei junior. Uno qualunque di loro può ucciderla."


"Inoltre non hai mandato quel vecchio di nome Zhan Jiuxiao lì? Hai previsto che, anche se fossero scappati, sarebbero volati proprio lì, no?" Disse Jiang Qisha mentre indicava in direzione di Chu Feng.


Murong Mingtian fece una smorfia. Non aveva detto a nessuno dei suoi piani, ma Jiang Qisha si era accorto di tutto, questo andava oltre le sue previsioni.


Tuttavia non poteva rifiutarsi di rispondere alla domanda del giovane, così spiegò con un sorriso: "Jiuxiao non faceva parte di questa missione, ma voleva venire ad ogni costo e così l'ho portato visto che Chu Feng ha ucciso suo figlio."


"Ma proprio perché Chu Feng ha ucciso suo figlio, temevo che avrebbe perso il controllo e che ci avrebbe attaccato imprudentemente. Contro la signora Piaomiao sarebbe stato solo un suicidio per lui attaccare e nemmeno io sarei riuscito a salvarlo."


"Così gli ho ordinato di aspettare fuori. Avevo intenzione di uccidere Chu Feng dopo averlo catturato, ma non mi aspettavo che sarebbe scappato. Chu Feng e gli altri hanno superato l'esercito e sono volati verso Jiuxiao. Forse questo è il loro destino. Forse il cielo vuole dare un'occasione a Jiuxiao di vendicare personalmente suo figlio."


"Ahah, sai bene cos'è successo esattamente."


"Tuttavia ora non mi importa. Mi interessano di più i tesori del Picco Nebbioso."


"Hai detto che se ti avessi aiutato a rompere la formazione difensiva del Picco Nebbioso, mi avresti portato dai tesori. Ora è il momento di mantenere la parola data." Mentre parlava, Jiang Qisha si diresse verso il Picco Nebbioso.


Murong Mingtian non rimase indietro. Tuttavia, prima di muoversi, un lampo sinistro balenò nel suo sguardo.


Proprio in quel momento, Qiushui Fuyan stava sostenendo la signora Piaomiao e Chu Feng. Nonostante la barriera potesse fermare Jiang Qisha e gli altri, sapeva molto bene che il suo tempo era limitato. Doveva lasciare l'area il più presto possibile.


Tuttavia la donna non fuggì alla cieca. Sapeva chiaramente dove andare e continuò ad avanzare dritta senza fare nessuna svolta.


Chu Feng era pieno di emozioni contrastanti. Si sentiva come se un grande macigno gli stesse premendo al petto. Era un tale peso che sembrava poterlo schiacciare completamente.


I suoi cari erano nelle mani del nemico. Chi sapeva che sorta di torture avrebbero dovuto sopportare. Chi sapeva se sarebbero riusciti a sopravvivere.


Eppure al momento stava scappando, stava fuggendo con l'aiuto di un'altra persona. Figuriamoci proteggere i suoi cari, non poteva nemmeno fuggire da solo.


Provava odio. Un grande odio. Non nei confronti dei nemici, ma di sé stesso. Detestava la sua debolezza.


"Chu Feng, non è il momento di biasimarti. Abbiamo altri problemi da affrontare. Senza sperimentare veri ostacoli, come si può crescere davvero? Nessun grande esperto ha avuto una vita facile. Chi non ha sperimentato sofferenze inimmaginabili per diventare un individuo incredibile?" Ovetto lo consolò.


Chu Feng non rispose. Lo capiva ma in un momento come questo non poteva calmare le sue emozioni usando la ragione.


"Se vuoi gettare via la vita, posso accompagnarti. Che importa se provengono dalla Terra Sacra delle Arti Marziali. Andremo lì e potrai liberare lo spirito sigillato e distruggere ogni cosa. Se non vuoi vivere, allora nemmeno loro dovranno pensare di poter sopravvivere." Aggiunse Ovetto.


"No. Qualcuno ha lasciato quello spirito dentro di me perché voleva che lo domassi. Voleva che prendessi in prestito il suo potere, non che mi distruggessi con esso. Se lo usassi così, allora deluderei quella persona." Chu Feng scosse la testa.


"Bene, allora ricomponiti. I tuoi amici e le tue fidanzate non vorrebbero vederti in queste condizioni. Proverebbero orgoglio per te. Stanno aspettando che tu li salvi. Non puoi perdere lo spirito e la voglia di combattere." Disse Ovetto.


"Ovetto, ti ringrazio. Non devi preoccuparti per me. Non distruggerò il mio futuro. Il motivo per cui ho scelto di scappare con la signora Piaomiao e Qiushui Fuyan è per potermi vendicare in futuro." Rispose Chu Feng.


"Questo è il Chu Feng che conosco. Gli eroi non dovrebbero preoccuparsi di questioni minori. Non solo devi essere crudele con i nemici, ma anche con te stesso, questo include anche i tuoi cari." Ovetto sospirò di sollievo. Era davvero preoccupata che Chu Feng non potesse superare questo dolore e che avrebbe influenzato il suo futuro.


Chu Feng naturalmente poteva capire le intenzioni dello spirito. Quella ragazza teneva proprio a lui. Doveva ammettere che la preoccupazione di Ovetto gli faceva provare un po' di calore in questa situazione difficile.


"Me**a." All'improvviso però le pupille di Chu Feng si rimpicciolirono. Mandò subito un messaggio telepatico a Qiushui Fuyan dicendo: "Si giri velocemente! C'è un Martial King di terzo livello di fronte a noi!"


"Cosa?" La donna ne fu sorpresa. Per evitare imprevisti, aveva usato al massimo il suo Potere Spirit per osservarsi attorno, ma non aveva scoperto nessuna anomalia.


Comunque ascoltò lo stesso Chu Feng. Si girò velocemente e volò in un'altra direzione.


*BOOM!* Tuttavia, proprio mentre si voltava, un'energia sconfinata si scatenò da lontano. Stava arrivando l'aura di un Martial King di terzo livello.


Allo stesso tempo una voce piena di risentimento e rabbia tuonò:


"CHU FENG, OGGI NON SCAPPERAI!"
                                


                                



