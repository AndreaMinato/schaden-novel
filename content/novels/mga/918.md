---
weight: 9180
title: Capitolo 918 – Chi è?
pubDate: 2024-06-29T20:13:16.444Z
tags:
    - mga
---


<em>CAPITOLO SPONSORIZZATO ringraziamo Dio!
130 capitoli in coda (130 Dio), 1/3,
-Schadenfreude</em>


Un'aura sconfinata si precipitò sul gruppo e formò una cupola attorno. Nemmeno Qiushui Fuyan poté sopportare un'aura un'energia del genere e rimase bloccata.


"Non è un Martial King di terzo livello?" Qiushui Fuyan aggrottò le sopracciglia e fu colta dal panico. Poteva sentire la forza dell'avversario, era un'esistenza contro cui non poteva opporsi.


Quando Qiushui Fuayn guardò la signora Piaomiao, scoprì che ora la sua aura stava diventando sempre più debole. La sua sopravvivenza era incerta, così Qiushui Fuyan non poteva sperare nel suo aiuto.


"Sono stata troppo incauta! Non credevo che Murong Mingtian si sarebbe aspettato che saremmo scappati da qui. Sicuramente sa anche lui che c'è una formazione di teletrasporto in questa direzione."


"Ahh... che perfino il cielo desideri la nostra rovina?"


Qiushui Fuyan non tentò più di fuggire perché non aveva più la forza di scappare. Sapeva di non poterlo fare. Il suo bellissimo viso mostrò un'espressione impotente e disperata.


Chu Feng invece poté solo rimanere al fianco della donna e naturalmente sentiva una pressione ancora più grande.


"Chu Feng, sai chi sono?"


Alla fine un vecchio apparì accompagnato da un'aura sconvolgente. Aveva i capelli neri e la sua espressione era piena di furia. Uno sguardo furibondo si fissò su Chu Feng. Sembrava che volesse bere il suo sangue e divorare la sua carne.


Dopo aver visto quella persona, Chu Feng si accigliò lievemente perché sia la sua coltivazione che il suo volto gli suggerirono un'ipotesi. Così disse con molta calma: "Sei il padre di Zhan Feng, il secondo Immortale dell'Arcipelago, Zhan Jiuxiao."


"Dato che sai chi sono, inginocchiati subito!" Ruggì con rabbia Zhan Jiuxiao.


"Inginocchiarsi? Se mi inginocchiassi ci lasceresti andare?" Chu Feng rispose alla domanda con un sogghigno.


"Lasciarvi andare? Anche se ti prostrassi un milione di volte, non riporterebbe mio figlio in vita! Non ti perdonerò mai! Ti spellerò vivo e ti strapperò i tendini altrimenti non potrò mai calmare la mia furia!" Disse Zhan Jiuxiao stringendo i denti.


"Cosa? Zhan Feng è morto?" Chu Feng ne fu piuttosto sorpreso.


Allora, nella Gola della Colpa, l'aveva reso un invalido, ma non lo aveva ucciso. Inoltre, da ciò che sapeva, era stato riportato il più velocemente possibile nell'Arcipelago dai loro esperti. Dovrebbe aver già lasciato la Gola della Colpa da un pezzo e non avrebbe partecipato alla battaglia di prima, perché era morto?


"Hai distrutto le sue arti marziali. Mio figlio ha pensato che non fosse più degno di vivere e così si è suicidato ed è morto in famiglia. Questo tutto a causa tua. Lo hai ucciso! Inginocchiati!" Zhan Jiuxiao divenne ancora più arrabbiato mentre parlava della morte di Zhan Feng.


"Ohoh. Zhan Feng è finito così perché non era abbastanza forte. Non poteva continuare a vivere e così si è suicidato. Che diavolo ha a che fare con me?"


"Inoltre, dato che hai intenzione di torturarmi indipendentemente se mi inginocchio, perché dovrei farlo?" Chu Feng sorrise freddamente. Guardò Zhan Jiuxiao con derisione.


"Inginocchiati! Devi inginocchiarti! Inginocchiati non per me, ma per mio figlio!" Zhan Jiuxiao mosse la mano e fece apparire una tavoletta di legno ampia un piede e lunga tre.


Era una piccola targa funebre. Su di essa c'era un nome: Zhan Feng.


"Non è... degno di farmi inginocchiare. Nemmeno tu... lo sei." Disse con indifferenza Chu Feng.


"Non c'è spazio per le discussioni." Zhan Jiuxiao sbuffò freddamente. Una pressione sconfinata discese dal cielo.


"Mm!" Qiushui Fuyan fece una smorfia di dolore. Stava sopportando un'enorme pressione.


"Se ti inginocchierai, le farò morire velocemente. Se non lo farai, le torturerò finché non moriranno. Ti inginocchierai o no?!" Gridò con furia Zhan Jiuxiao.


Chu Feng esitò, ma poco dopo le sue ginocchia iniziarono a piegarsi lievemente. Stava per inginocchiarsi di sua spontanea volontà.


Nonostante lui potesse sopportare questo tormento, non poteva permettere che QIushui Fuyan e la signora Piaomiao venissero torturate a causa sua. Quindi non aveva altra scelta se non ubbidire.


"Chu Feng, non farlo. Dato che moriremo, perché ricevere una tale umiliazione?"


"Tormento? Ohoh. Io, Qiushui Fuyan, ho sopportato ogni sorta di dolore. Avrò paura di una misera tortura?" Tuttavia la donna lo fermò.


"Vuoi morire!" Zhan Jiuxiao si infuriò. Formò lame a mezzaluna ampie meno di un dito, ma dal potere indistruttibile.


*whoosh whoosh whoosh*


In quel momento, le lame iniziarono a sfrecciare nell'aria. Con un guizzo, volarono dritte verso Qiushui Fuyan. Non puntavano ad uccidere, ma se avessero colpito il bersaglio avrebbero provocato delle ferite profonde che avrebbero strappato grandi pezzi di carne. Zhan Jiuxiao era davvero sinistro, voleva deturpare una bellezza come Qiushui Fuyan.


"Dannazione." Qiushui Fuyan voleva contrattaccare, ma non poteva fare nulla contro l'aura di Zhan Jiuxiao. Era come se una corda informe l'avesse legata, impedendole di muoversi. Non aveva nemmeno la forza di usare il suo potere Martial.


Non aveva possibilità contro un Martial King di terzo livello.


"Dannazione."


Lo sguardo di Chu Feng emise un bagliore gelido. Mosse il palmo e la Lancia d'Argento del Drago apparì nella sua mano. Allo stesso tempo il suo corpo fu percorso da dei fulmini. La sua aura aumentò e divenne un Martial Lord di sesto livello.


Simultaneamente stava usando la Tecnica dell'Armatura della Tartaruga Nera e quella dello Scatto del Drago Azzurro. Chu Feng si mise di fronte a Qiushui Fuyan, voleva bloccare l'attacco con tutte le sue forze.


"Chu Feng, schiva!" Gridò la donna. Sapeva chiaramente quanto era potente l'attacco di un Martial King di terzo livello. Chu Feng non sarebbe riuscito a bloccarlo nemmeno se avesse usato ogni tecnica che possedeva.


"Futile resistenza. Tuttavia, anche se vuoi morire, non sarà così facile." Zhan Jiuxiao sbuffò freddamente. Mosse lievemente le dita e diverse lame cambiarono direzione, evitando i punti vitali di Chu Feng, ma puntando alla carne.


Se fosse stato colpito, sarebbe stato fatto a pezzi, ma non sarebbe morto.


Chu Feng chiuse gli occhi. In realtà sapeva molto bene di non avere possibilità contro Zhan Jiuxiao, ma l'uomo non l'avrebbe ucciso così facilmente. Lo avrebbe solo torturato e, finché fosse rimasto di fronte a Qiushui Fuyan, avrebbe potuto impedire temporaneamente che venisse ferita.


*bang bang bang bang bang bang*


Ma proprio in quel momento le lame esplosero. Anche le onde d'urto delle esplosioni svanirono e non ferirono in alcun modo Chu Feng.


"Chi è stato?" L'espressione di Zhan Jiuxiao cambiò e si guardò attorno con furia.


Chu Feng riaprì gli occhi e, insieme a Qiushui Fuyan notò una persona a sud.
                                


                                



