---
weight: 9210
title: Capitolo 921 – Aiutarti
pubDate: 2024-06-29T23:13:16.445Z
tags:
    - mga
---


<em>CAPITOLO SPONSORIZZATO ringraziamo Dio!
127 capitoli in coda (127 Dio), 1/3,
-Schadenfreude</em>


"Cosa... Tu..." Vedendo l'esercito di spiriti del mondo delle fate, perfino Kuang Bainian mise da parte l'arroganza. Era un po' spiazzato.


Cento spiriti. In realtà, ad un livello come il loro, questo numero non era niente di che. Anche se erano tutti Sciamani dal Mantello d'Oro, evocare cento spiriti non era qualcosa di difficile. Dopotutto erano Martial King.


Tuttavia questi cento spiriti erano tutti Martial King di terzo livello! Inoltre l'evocatore era solo un Martial Lord di nono livello! Era estremamente difficile compiere un'impresa del genere. Se non avessero visto personalmente uno spettacolo del genere, non avrebbero creduto che fosse possibile.


"Strega, non credere di potermi sconfiggere solo così. Sei comunque inferiore a me!"


Anche così, Kuang Bainian non si ritirò, invece gridò con furia. I talismani sul suo abito iniziarono a brillare e in quell'istante la sua aura crebbe rapidamente.


"Davvero? Allora guarda bene chi è inferiore." Sogghignò Tantai Xue, che poi disse: "Catturatelo vivo."


"Come desideri." Risposero all'unisono i cento spiriti, ubbidendo immediatamente all'ordine di Tantai Xue. Simultaneamente raggi dorati sfrecciarono dai loro corpi e crearono una formazione straordinaria.


Una pressione sconfinata precipitò dall'alto. Era potente e sia Zhan Jiuxiao che Kuang Bainian non avevano possibilità di opporsi ad essa. Sembrava che fossero stati legati con forza da una corda immateriale che avvolgeva dall'interno all'esterno.


"Dannazione!!" Ruggì con amarezza Kuang Bainian; tuttavia aveva già perso la forza di resistere.


Anche i talismani che stavano brillando iniziarono a spegnersi, tornando al loro aspetto precedente. La sua aura ora era più debole rispetto a prima.


*whoosh whoosh whoosh*


All'improvviso innumerevoli scie di luce uscirono fuori dalla formazione. Sembravano delle fruste dorate mentre calavano dall'alto e colpivano Kuang Bainian e Zhan Jiuxiao.


*bam bam bam bam*


Una, due, dieci, cento, mille volte. In un istante i due erano stati frustati diverse migliaia di volte. Non solo i loro abiti erano stati sbriciolati, ma erano stati perfino spellati vivi. Erano in condizioni pietose, ma anche così le fruste non si fermarono. Continuarono a colpirli con ferocia.


"Padrone..." I dieci spiriti del Mondo dei Mostri di Kuang Bainian si infuriarono. Si girarono e cercarono di volare verso di lui per salvarlo.


*boom rumble rumble* Prima che si avvicinassero, dieci saette sfrecciarono dalla formazione sconfinata. Colpirono dieci spiriti e li distrussero.


Kuang Bianian si infuriò. Si era impegnato duramente a fare dei contratti con quei dieci spiriti: "Strega, non è finita qui! Io..."


*bam* Tuttavia, prima che finisse di parlare, una frusta dorata colpì la sua mandibola.


*whoosh whoosh whoosh* Dopo un'altra raffica di frustate, i fili dorati scorsero giù per la formazione e si trasformarono in catene. Iniziarono a legare Kuang Bainian, facendolo sembrare un involtino di riso.


"Recuperalo." La formazione dorata nel cielo scese lentamente. Dopo aver avvolto Kuang Bainian, si rimpicciolì rapidamente e divenne un pacco delle dimensioni di un pugno.


Uno degli spiriti poi consegnò Kuang Bainian a Tantai Xue. Solo allora ritornarono nel loro portale degli spiriti e quindi nel corpo della donna.


Tuttavia, nonostante gli spiriti avessero catturato facilmente Kuang Bainian, Chu Feng si era accorto che erano diventati pallidi. Anche se la formazione che avevano creato era potente, probabilmente aveva esaurito un bel po' della loro forza.


Tantai Xue lanciò Kuang Bainian in aria come una piccola sacca da boxe e poi disse a Zhan Jiuxiao: "Vuoi vivere? Se vuoi farlo consegna il tuo Armamento Reale."


Dopo aver parlato, senza nemmeno dare l'occasione di rispondere a Zhan Jiuxiao, stese la mano e con un risucchio attirò la lama dorata di Zhan Jiuxiao e poi la mise nel suo Sacchetto Cosmo.


Dopo aver messo da parte il tesoro, Tantai Xue disse: "Torna indietro e riferisci questo a Jiang Qisha; il suo piccolo junior Kuang Bainian ora è nelle mie mani. Se vuole che non gli sia fatto del male, digli di trattare bene i suoi ostaggi. Se accadrà qualcosa a quelle persone, anche se verrà torto loro anche un solo capello, allora questo piccolo junior andrà incontro ad una fine orribile."


"Questo..." Zhan Jiuxiao esitò. Sembrava contento di poter sopravvivere ad un disastro del genere, ma provava anche amarezza per aver perso il suo Armamento Reale.


"Che diavolo guardi? Smamma!" Gridò freddamente Tantai Xue vedendo che Zhan Jiuxiao non si muoveva.


Zhan Jiuxiao si riprese solo dopo aver sentito l'intento omicida della donna, non era nella posizione di potersi opporre.


Così si girò velocemente, trascinando il suo corpo mutilato verso il Picco Nebbioso. Usò perfino la sua tecnica marziale più potente per scappare, come se temesse che Tantai Xue avrebbe rimpianto di liberarlo. Il suo panico sembrava davvero brutale e miserabile.


"Andiamo. Ti proteggerò mentre ve ne andate da questo posto." Disse Tantai Xue dopo che Zhan Jiuxiao si allontanò.


Prima ancora che Chu Feng rispondesse, avanzò proprio nella direzione in cui Qiushui Fuyan e gli altri volevano andare.


Qiushui Fuyan e Chu Feng si scambiarono un'occhiata, ma non dissero nulla e si limitarono a seguire la donna.


Alla fine Tantai Xue si fermò sopra un mare.


Qiushui Fuyan rimase sbigottita. Il suo sguardo divenne ancora più sorpreso, perché sotto la superficie del mare c'era una formazione. Era molto nascosta, c'era una barriera di occultamento a proteggerla e le persone normali non avrebbero potuto scoprirla, eppure Tantai Xue chiaramente lo aveva fatto.


"Perché ci stai aiutando?" Chiese Chu Feng. Doveva farlo perché voleva accertarsi se Tantai Xue fosse un'alleata o una nemica.


"Non vi sto aiutando. Jiang Qisha e gli altri sono venuti qui solo a causa mia. Se non fosse stato per me, non sarebbero apparsi qui, né si sarebbero uniti all'Arcipelago Immortale della Condanna per uccidervi."


"Si può dire che la mia imprudenza abbia causato una catastrofe per voi. Non importa se è stato intenzionale o meno, alla fine riguarda me. Vi aiuterò ad affrontarli."


Il tono di Tantai Xue era molto calmo, perfino freddo, così gelido che faceva sentire distanti mille miglia da lei. Nonostante avesse detto che li avrebbe aiutati, dava una sensazione di distacco.


"Li affronterai da sola?" Chu Feng era scioccato. Nonostante Tantai Xue fosse molto forte, così formidabile da poter sconfiggere facilmente Kuang Bainian e scacciare Zhan Jiuxiao, Jiang Qisha non era semplice da affrontare come lui. Dopotutto avevano tre livelli di differenza. Inoltre, in termini di astuzia Jiang Qisha era di gran lunga superiore a Kuang Bainian, sia in quanto a metodi che di complotti. Era qualcuno estremamente difficile da affrontare.
                                


                                



