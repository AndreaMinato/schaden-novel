---
weight: 9310
title: Capitolo 931 – Salvare Qiu Canfeng
pubDate: 2024-06-30T09:13:16.447Z
tags:
    - mga
---


<em>Capitolo regolare,
119 capitoli in coda (119 Dio), 1/3,
-Schadenfreude</em>


"Senior Piaomiao, cos'ha intenzione di fare?" Chiese Chu Feng.


"Non importa cosa ho intenzione di fare io. Dipenderà tutto da te." La signora Piaomiao lo guardò con serietà.


"Mi dia qualche consiglio per favore." Pregò Chu Feng.


"Ricordi la Spada Sigilla Demoni nella Gola della Colpa?" Chiese la donna.


"Sì."


"Quella è l'arma del capo del Sect della Distruzione dei Demoni della Notte. Dopo che è morto, nessuno è riuscito ad estrarla."


"Tuttavia ho sentito che, prima di morire, il loro capo aveva detto che la persona capace di estrarla avrebbe potuto governare l'intero Sect della Distruzione dei Demoni della Notte. E, se non erro, tu puoi farlo." Disse la signora Piaomiao.


"Vuole che comandi il Sect della Distruzione dei Demoni della Notte? Allora, mentre creeranno un diversivo, avrò l'opportunità per raggiungere la Misteriosa Tavola delle Tecniche nel Picco Nebbioso?" Chu Feng capì.


"Esatto. Ho un piano, ma ci vorrà la collaborazione di molte persone per avere successo. Quindi il Sect della Distruzione dei Demoni della Notte deve seguire i nostri comandi." La signora Piaomiao annuì.


"Ma se fallirà, non significa che tutto il Sect della Distruzione dei Demoni della Notte morirà con noi?" Disse accigliandosi Chu Feng.


"Naturalmente. Per questo l'ho definita una scommessa decisiva. Possiamo solo riuscirci. Il fallimento non può essere considerato."


"E questo è solo uno dei motivi. L'altra ragione è che devi ottenere la spada."


"Nonostante Jiang Qisha sia solo un Martial King di quarto livello, sicuramente la sua forza non è semplice come sembrava quando l'ho affrontato. Non ha nemmeno usato un Armamento Reale, così sicuramente deve avere qualche sorta di asso nella manica."


"Anche se sei potente, forse forte quanto lui, sarà comunque molto difficile sconfiggerlo con le tecniche che possiedi al momento."


"Tuttavia la Spada Sigilla Demoni contiene un potere sconfinato. È il re tra gli Armamenti Reali nella Regione del Mare Orientale. Dopo che raffinerai l'Eredità della Perla dell'Immortale e combatterai contro Jiang Qisha usandola, ci saranno più possibilità che tu vinca." Disse la signora Piaomiao.


"Senior, capisco. Allora ho visto la loro tecnica di disattivazione nella Gola della Colpa. Quindi non sarà difficile prendere la Spada Sigilla Demoni. Tuttavia temo che non sarà facile controllare il Sect della Distruzione dei Demoni della Notte."


"Sarà particolarmente più arduo quando si diffonderanno le notizie riguardo al Picco Nebbioso. Non importeranno più i conflitti e i risentimenti di prima. Probabilmente il Sect della Distruzione dei Demoni della Notte non oserà affrontarli apertamente."


"Così, se volessi prendere il comando del Sect della Distruzione dei Demoni della Notte, dovrei prima salvare il mio maestro." Disse Chu Feng.


"Salvarlo? Cos'è successo a Qiu Canfeng?" La signora Piaomiao ne fu sbalordita. Voleva che il maestro di Chu Feng facesse la sua comparsa e lo aiutasse a controllare il Sect, ma chiaramente non sapeva nulla riguardo alla situazione del vecchio.


"Madre, data l'urgenza, mi sono dimenticata di dirglielo. In realtà Qiu Canfeng è..." Qiushui Fuyan sapeva cos'era successo, così riferì velocemente alla signora Piaomiao com'era stato imprigionato nelle Nove Province.


"Non mi sarei mai aspettata che Qiu Canfeng sarebbe stato così fortunato da sopravvivere ad un pericolo del genere. Ma non ti preoccupare Chu Feng. Se, come hai detto, Fu Liansheng ha la forza di salvare il tuo maestro, allora non avremo problemi a fare lo stesso ora." La donna guardò suo marito.


Taikou era già preparato. Si batté il petto, garantendo: "Non preoccuparti, lascia fare a me."


Dopo aver confermato che Taikou sarebbe venuto, Chu Feng avrebbe voluto subito dirigersi verso le Nove Province con lui, ma dopo un po' di considerazione, decisero di partire tutti insieme.


Iniziarono il loro viaggio il giorno stesso.


Le Nove Province erano piuttosto lontane dalla Regione del Mare Orientale, ma per un Martial King questa distanza non era niente di che.


Dopo diversi giorni, arrivarono nei continenti orientali. Per evitare incidenti però non portarono con loro la signora Piaomiao che aveva già perso la sua coltivazione.


Invece la mandarono in un posto nascosto nelle Nove Province e Qiushui Fuyan rimase a prendersi cura di lei.


Solo dopo averle sistemate Chu Feng ripartì insieme a Taikou. Entrarono nelle Nove Province e si intrufolarono nella Tomba Imperiale.


C'erano molti pericoli al suo interno e anche molte trappole. Si rigeneravano e quindi, anche se fossero state distrutte, si sarebbero riparate automaticamente dopo un po' e le barriere sarebbero tornate a sigillare la Tomba Imperiale.


Tuttavia Taikou, il Martial King di quarto livello, non era da sottovalutare. Anche se non era potente come l'inarrestabile Huangfu Haoyu, non fu difficile per lui distruggere le trappole.


Alla fine, dopo aver superato molti ostacoli, Chu Feng e Taikou arrivarono nelle parti più profonde della Tomba Imperiale.


"Che potente Porta Imperiale. Questa tomba non è affatto semplice come sembra!" Da lontano, Chu Feng e Taikou videro il brillante portale dall'aura brillante e sacra.


Chu Feng si riempì di emozioni quando rivide la Porta Imperiale e si ricordò della sua coltivazione di allora. Era diventato molto più forte, ma nonostante questo, la Porta Imperiale gli dava la stessa sensazione di prima. Non sentiva nessuna differenza nonostante il suo aumento di coltivazione.


"Il mio maestro è laggiù. La cosa che la lega si chiama Formazione Restrittiva delle Quattro Divisioni."


Chu Feng diede solo un'occhiata alla Porta Imperiale per poi concentrarsi sulla formazione distante visto che era preoccupato delle condizioni di Qiu Canfeng.


In quel momento stava dormendo profondamente nella barriera. Stava anche dormendo piuttosto confortevolmente e, probabilmente perché il suo potere era sigillato, non li sentì arrivare.


Quando si avvicinò, Chu Feng esaminò con attenzione Qiu Canfeng. Anche se erano passati due anni, Qiu Canfeng era in condizioni piuttosto buone. Sembrava ancora più in salute rispetto a prima.


Purtroppo però, a causa della Formazione Restrittiva delle Quattro Divisioni, Chu Feng non capì a che livello era il vecchio anche se il suo Potere Spirit era molto forte. Tuttavia la coltivazione dei protettori dovrebbe essere più o meno la stessa e, dato che You Mingdeng era un Martial King di quarto livello, Chu Feng immaginava che Qiu Canfeng fosse allo stesso grado.


"Questa Formazione Restrittiva delle Quattro Divisioni è molto potente; tuttavia una grande porzione della sua energia era stata usata per sigillare la coltivazione di Qiu Canfeng. Non sarà troppo difficile da disattivare. Ho solo bisogno di un po' di tempo... Circa dieci giorni." Taikou stava esaminando con attenzione questa Formazione Restrittiva delle Quattro Divisioni.


"In realtà ho un metodo per disattivarla. Ho solo bisogno del suo aiuto e in venti ore lo libereremo." Disse Chu Feng.


"Venti ore?" Taikou rimase sorpreso da quelle parole e mostrò uno sguardo un po' dubbioso.


Pensava che ci avrebbero messo almeno dieci giorni, ma Chu Feng aveva detto venti ore. Dal suo punto di vista era quasi impossibile.


Chu Feng non disse nulla per rassicurarlo, invece stese il dito e iniziò a tracciare delle linee nel vuoto. Molto presto un'insieme di linee brillarono a mezz'aria.


Lo sguardo di Taikou si accese quando vide quel diagramma. Per un breve momento, sorrise lievemente e disse con apprezzamento: "Sei proprio incredibile. Seguiamo le tue indicazioni."
                                


                                



