---
weight: 936
title: Capitolo 936 – Tecnica della Rinascita dell'Uccello Vermiglio
pubDate: 2024-06-30T14:13:16.447Z
tags:
    - mga
---


<em><strong>Capitolo sponsorizzato, RINGRAZIAMO DIO!</strong>
115 capitoli in coda (115 Dio), 1/3,
-Schadenfreude</em>


"Mm, sì! Nonostante nella Regione del Mare Orientale rimangano dei resti dell'Antica Era e anche eredità complete come il Picco Nebbioso, non possiamo esplorarne ogni singola parte."


"Per quanto riguarda le aree che possono essere aperte, è stato tutto già saccheggiato. Le opportunità che avrò in questo continente saranno sempre limitate, proprio come quando la mia crescita ha raggiunto un punto morto nelle Nove Province."


"La Terra Sacra delle Arti Marziali è misteriosa e ancora più pericolosa. Tuttavia, allo stesso tempo, avrò sicuramente più occasioni di trovare tesori."


"Voglio anche vedere la forza di un leggendario Martial Emperor. Mi chiedo se sono davvero come degli dei?" Chu Feng non solo mostrava un'espressione gioiosa e orgogliosa, ma anche un sorriso sicuro.


Il Fulmine Divino richiedeva una vasta quantità di risorse di coltivazioni, che limitavano e rallentavano il ritmo dei suoi progressi. Tuttavia, come diceva Ovetto, la sua rapidità sarebbe stata sorprendente una volta che avesse ottenuto buone occasioni.


Gli mancavano tesori da raffinare e opportunità per procurarsene altri; nella Terra Sacra delle Arti Marziali sicuramente ce ne sarebbero state tante, solo nascoste.


Credeva fermamente che sarebbe diventato potente. Ci sarebbe stato un giorno in cui avrebbe preso controllo del mondo e avrebbe avuto un potere capace di sfidare le leggi della natura.


Martial Emperor? Sapeva che avrebbe raggiunto quello stadio un giorno e non sarebbe stata la sua fermata finale.


"È il momento di chiedere a questo senior di apparire." Dopo un sospiro, Chu Feng mosse il palmo. Portò fuori la formazione che sigillava la Tecnica della Rinascita dell'Uccello Vermiglio e la infranse.


*aooo* Risuonò un grido melodioso e una scia di luce rossa uscì dalla sua mano. Divenne un'enorme creatura che apparve di fronte a Chu Feng, era la Tecnica della Rinascita dell'Uccello Vermiglio.


"Non c'è da meravigliarsi che quei tipi ti abbiano dato la loro approvazione. Moccioso, sei piuttosto straordinario. Nonostante la spazzatura che Qingxuantian ha lasciato qui non sia nulla di buono, le persone normali non possono raffinarla. Hai del potenziale." L'Uccello Vermiglio guardò Chu Feng con i suoi bellissimi occhi e annuì con un bel po' di soddisfazione.


"Qingxuantian?" Chu Feng fu scosso nel sentire quel nome. Lo conosceva; diecimila anni fa era un genio sbalorditivo nel continente delle Nove Province.


Le leggende dicevano che la Tomba Imperiale apparteneva a Qingxuantian, ma un mito aveva i suoi limiti ed era impossibile verificare i fatti. Al momento tuttavia la Tecnica della Rinascita dell'Uccello Vermiglio lo aveva appena confermato.


"Mm? Moccioso, conosci Qingxuantian?" Chiese con un po' di sorpresa la creatura.


"Naturalmente! Senior Qingxuantian è il genio numero uno delle Nove Province. Voci sulle sue imprese si sono diffuse per diecimila anni ed è una leggenda nelle Nove Province!" Rispose con sincerità Chu Feng.


"Ahah, il tempo scorre proprio velocemente! Sono passati diecimila anni in un batter d'occhio. Quel Qingxuantian è già diventato una leggenda?"


"Tuttavia è degno del titolo di leggenda. Mi chiedo come si sentirebbero i suoi successori se sapesse che è già diventato una leggenda..."


L'espressione della Tecnica della Rinascita dell'Uccello Vermiglio diventò sentimentale mentre diceva a bassa voce: "Sono passati diecimila anni, ma non è ancora tornato. È già..."


"Senior, intende dire che Senior Qingxuantian è ancora vivo?"


Chu Feng era un po' scioccato. Qingxuantian aveva creato molte leggende. Tra di essi, il più ragionevole riguardava la sua morte e come la Tomba Imperiale fosse il luogo del suo ultimo riposo. Da ciò che aveva detto la Tecnica della Rinascita dell'Uccello Vermiglio però non era ancora morto. O se non altro c'era qualche possibilità che fosse vivo.


"Qingxuantian è morto? Chi l'ha detto? Com'è morto?" Quando sentì queste parole però l'Uccello Vermiglio si agitò. Sorprendentemente non rispose alla domanda di Chu Feng e iniziò ad interrogarlo.


"Questa... è solo una leggenda..." Spiegò frettolosamente Chu Feng e gli disse tutto ciò che sapeva.


"Le dicerie e voci del genere sono false. In passato ha davvero costruito delle tombe e ci ha fatto aspettare al loro interno, ma non erano Imperiali. Erano delle semplici tombe." La Tecnica della Rinascita dell'Uccello Vermiglio sospirò di sollievo. Era evidente che fosse molto preoccupata per Qingxuantian.


"Senior, intende dire che Senior Qingxuantian ha lasciato questo posto? E dopo diecimila anni è ancora vivo?" Chiese Chu Feng con curiosità. La vita umana era limitata. Nonostante uno potesse prolungarla usando tecniche speciali, diecimila anni erano troppi. Se uno ci fosse riuscito, non solo ci sarebbero voluti metodi straordinari, ma una forza incredibile.


"Ohoh, sono solo diecimila anni. Credi che morirebbe di vecchiaia? Nessuno può uccidere un uomo come lui. La sua vera minaccia è sé stesso." Disse con orgoglio la Tecnica della Rinascita dell'Uccello Vermiglio.


Chu Feng capì che Qingxuantian doveva essere proprio impressionante, altrimenti l'Uccello Vermiglio non avrebbe detto parole del genere.


Inoltre intuì che la Tecnica della Rinascita dell'Uccello Vermiglio stessa non era certa se Qingxuantian fosse vivo o no.


Per curiosità, Chu Feng continuò a chiedere: "Senior, allora dov'è andato Senior Qingxuantian? Che sia andato nella Terra Sacra delle Arti Marziali?"


"Terra Sacra delle Arti Marziali? Ohoh..." La Tecnica della Rinascita dell'Uccello Vermiglio  sorrise con sdegno e sembrava che volesse dire qualcosa, ma molto presto si rabbuiò e lanciò un'occhiataccia a Chu Feng dicendo: "Moccioso, perché stai facendo così tante domande? Ci sono cose che non dovresti chiedere."


"Senior Qingxuantian è l'orgoglio delle Nove Province e lo ammiro e lo rispetto. così voglio sapere di più di cos'ha fatto. Per favore, mi parli di più di lui." Disse sorridendo Chu Feng.


Sapeva che la Tecnica della Rinascita dell'Uccello Vermiglio era intelligente. Tuttavia, se avesse dato il suo potere a Chu Feng, avrebbe perso la sua capacità di parlare. Così Chu Feng doveva cogliere questa occasione per chiedere ciò che voleva sapere.


"Mi sottovaluti! Credi che verrei ingannato così facilmente?" La Tecnica della Rinascita dell'Uccello Vermiglio però era una vecchia volpe. Capì subito il piano di Chu Feng. Sapeva che il giovane non adorava davvero Qingxuantian e stava solo dicendo qualche parola di lusinga.


Chu Feng poté solo ridacchiare in modo sciocco e non perse tempo a giustificarsi, tuttavia lancio un'occhiata innocente verso la Tecnica della Rinascita dell'Uccello Vermiglio, sperando che mostrasse un po' di generosità e lo informasse un po' di più.


"Ahh... sembri così curioso e che tu non sappia assolutamente nulla. Quei tre vecchi non ti hanno detto niente?" Chiese la Tecnica della Rinascita dell'Uccello Vermiglio.


"No. Senior Drago Azzurro, Tigre Bianca e Tartaruga Nera non mi hanno detto nulla. Se non fosse stato per lei, non sarei stato nemmeno certo che la Tomba Imperiale era stata costruita da Qingxuantian."


Chu Feng annuì velocemente. Aveva visto che la Tecnica della Rinascita dell'Uccello Vermiglio stava per parlare e intuiva che sarebbe stato estremamente importante.


"Quei tre vecchi bastardi maledetti. Sono troppo pigri per parlare e addossano a me il compito?! Mi assicurerò di restituire questo favore!"


Mormorò tra sé e sé la Tecnica della Rinascita dell'Uccello Vermiglio, poi esaminò con attenzione Chu Feng da capo a piedi per dire con serietà:


"Moccioso, devo congratularmi con te!"
                                


                                



