---
weight: 940
title: Capitolo 94 - Diritto e Capacità
pubDate: 2024-05-26T12:13:16.345Z
tags:
    - mga
---


"Quella persona doveva essere al Profound Realm. Altrimenti sarebbe stato impossibile uccidere istantaneamente Gao Le data la sua coltivazione, inoltre era in guardia." Disse Liu Bing tremando di paura e con un'espressione piena di panico.


In quel giorno quando lei e Gao Le avevano scoperto che c'era qualcosa di strano, per evitare la punizione di Leng Wuzui avevano scelto di continuare ad inseguire Chu Feng. Mentre si stavano riposando sulla strada, Gao Le era andato a fare i suoi bisogni. Tuttavia poco dopo Liu Bing aveva sentito una forte increspatura di energia nella direzione in cui Gao Le era andato.


Liu Bing era andata a controllare, ma aveva scoperto che l'uomo era già morto proprio come i fratelli Zhao Shi. Non c'erano alcune ferite in superficie, ma i suoi organi erano già stati ridotti a pezzi. Era chiaro che fosse morto a causa di una pressione soverchiante.


Così Liu Bing non aveva più osato continuare ad inseguirlo ed era fuggita più velocemente che poteva e aveva riferito tutto a Leng Wuzui. In quel momento il suo avversario era qualcuno che non poteva affrontare.


"Sembra che abbia sottovalutato quel Chu Feng."


Leng Wuzui iniziò a riflettere e Liu Bing rimase lì a guardarlo impaurita. Non osò dire nemmeno una parola ed era evidente che temesse molto Leng Wuzui.


"Mi occuperò personalmente di questo problema. Riposati." All'improvviso Leng Wuzui tirò fuori una bottiglietta di giada dal suo Sacchetto Cosmo e la diede alla ragazza.


"Grazie." Liu Bing gioì e la prese velocemente. Senza nemmeno esitare aprì il tappo della bottiglia e ne vuotò il contenuto in un solo colpo.


"L'antidoto ha un sapore diverso stavolta?" Leng Wuzui si alzò con le mani dietro la schiena e guardò la donna con uno sguardo strano. In un angolo della sua bocca c'era anche la traccia di un sorriso freddo e sinistro.


"Il sapore sembra un po' più dolce." Liu Bing si asciugò un angolo delle labbra, ma all'improvviso la sua espressione cambiò mentre puntava il dito verso Leng Wuzui e urlò: "Tu... Tu... Tu..."


"Oh..."


Molto presto Liu Bing non poté dire altro. Il suo volto divenne da pallido a verdastro, poi viola e il suo corpo iniziò ad emettere un vapore color bianco. La donna si ficcò una mano nella gola come se volesse cacciarne fuori il liquido, ma fu del tutto inutile.


"Non ho alcuna utilità nel tenerti visto che sei così incompetente." Vedendo il dolore di Liu Bing, non c'era alcuna traccia di simpatia nel volto di Leng Wuzui. Solo quando la donna cadde a terra e non respirò più mostrò un sorriso freddo.


"Lasciarla tornare apposta per riferire tutto, così da costringermi a ritirarmi?
Interessante. Mi piacerebbe davvero sapere chi sta giocando con me e se può davvero proteggere Chu Feng o no."


Pensando a questo, Leng Wuzui si avvicinò alla scrivania, tirò fuori un pezzo di carta e cominciò a scrivere. "Padre, ho delle difficoltà nella Scuola del Drago Azzurro. Potreste mandare il nostro antenato Leng a risolvere questo guaio?"


Il tempo passò e in un batter d'occhio passarono due giorni. Era il giorno in cui la famiglia Chu aveva invitato ogni sorta di potere nell'area montagnosa.


Al di fuori della Città Pendente, le teste dei Wu, Ma e Wang erano ancora appese alle mura. Era uno spettacolo terrificante.


Nella Città Pendente, nel bel mezzo del campo di allenamento di arti marziali c'erano banchetti ovunque per dare il benvenuto agli ospiti provenienti da vari posti.


Nonostante sui volti ci fossero delle espressioni contente mentre tutti bevevano e chiacchieravano allegramente, l'atmosfera era strana.


Dopotutto la notizia della scoperta della miniera di ferro nero aveva già scosso tutti quanti.
Si era già diffusa la notizia della battaglia tra la famiglia Chu e quella degli Xu, Wang e dei Ma.


Quando la famiglia Chu aveva mandato inviti a vari poteri per un banchetto, chiunque aveva capito le sue intenzioni. Così, nonostante tutti mostrassero sorrisi, in realtà erano riluttanti, il motivo per cui erano venuti era perché temevano la famiglia Chu.


"Perché Chu Yuanba non è qui? In un giorno così importante non dovrebbe essere lui a fare da anfitrione?"


"Chu Yuanba in effetti è forte, è riuscito a sconfiggere quei tre tutto da solo. Tuttavia dato che non si è mostrato oggi, penso che sia rimasto gravemente ferito e quindi non sarebbe una buona cosa per lui mostrarsi."


"Hai ragione, anche io penso sia così. Ma anche se fosse qui potrebbe controllare la situazione? Dopotutto ci sono esistenze all'Origin realm tra le persone che sono venute qui, no?"


"Credo che, quando sarà necessario, Chu Yuanba si mostrerà. Senza essere assolutamente certa, la famiglia Chu non avrebbe invitato tutti qui. Solo che, chi è quel giovane? Come può sedersi in una posizione così importante?"


Mentre tutti discutevano, alcuni avevano puntato il dito verso Chu Feng che era vicino a Chu Yuan. Nonostante il nome di Chu Feng fosse già noto, c'erano alcuni che non lo avevano mai visto prima.


"Quello è il genio della famiglia Chu, Chu Feng. A giudicare dai suoi abiti dev'essere già diventato un discepolo principale, è piuttosto impressionante."


"Ciò significa che la Bandiera del Drago Azzurro è vera? Non c'è da meravigliarsi che la famiglia Chu abbia preso un'iniziativa del genere, sotto la protezione della Scuola del Drago Azzurro non c'è nessuno che oserebbe toccare la famiglia Chu nell'area montagnosa."


"Potrebbe non essere così. Nonostante la forza delle famiglie Wang, Xu e Ma sono state gravemente ferite, nell'area ci sono ancora le famiglie Li e Zhao. La loro potenza non è inferiore a quella della famiglia Xu del passato, quei due maestri all'Origin realm sono arrivati."


"Se la famiglia Chu stesse solo mostrando la loro forza per scoraggiare gli altri, allora andrebbe bene. Tuttavia vuole unificare l'area montagnosa e diventarne il capo, temo che molti non accetteranno. Se unissimo tutti le forze, credo che la famiglia Chu avrebbe un grosso grattacapo."


Le persone stavano cercando di capire l'obiettivo del banchetto e molti avevano già ottenuto delle informazioni di nascosto. Se la Famiglia Chu avesse davvero voluto unificare tutta l'area montagnosa, allora avrebbero tutti unito le forze per resistere.


"Padre, è l'ora di cominciare." Chu Feng gettò un'occhiata verso Chu Yuan.


"Sì." Chu Yuan si alzò e disse ad alta voce: "Prima di tutto ringrazio tutti per essere venuti qui ed aver partecipato a questo banchetto."


"Sono sicuro che molti sanno che due giorni fa la mia famiglia Chu ha incontrato una calamità. Tre grandi famiglie ci hanno circondato e attaccato perché volevano derubarci, ma purtroppo per loro hanno pagato il prezzo della loro malvagità."


"Nonostante la mia famiglia Chu ne sia uscita vittoriosa, molti cittadini sono rimasti feriti e molte famiglie hanno subito questa calamità. Questo mi ha dato da pensare. Nell'area ci sono molti che condividono le risorse della montagna. Dovremmo essere tutti come una famiglia, come potremmo ucciderci tra di noi?"


"Alla fine ho pensato ad una soluzione. Credo che nell'area montagnosa dovremmo istituire delle regole che devono essere mantenute da tutti."


Dopodiché Chu Yuan illustrò alcune delle cosiddette regole, ma in realtà erano restrizioni allo sviluppo dei vari poteri e la famiglia Chu avrebbe ricevuto la maggior parte dei benefici.


*bang*


All'improvviso un tavolo fu fatto a pezzi da un colpo. Un uomo con le basette, alto nove piedi e dalla pelle scura si alzò e puntò un dito verso Chu Yuan gridando: "Chu Yuan, vuoi unificare la zona? Che diritto e capacità avrebbe per farlo?"





