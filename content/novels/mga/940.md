---
weight: 9400
title: Capitolo 940 – Lo Spudorato You Mingdeng
pubDate: 2024-06-30T18:13:16.448Z
tags:
    - mga
---


<em>CAPITOLO SPONSORIZZATO, ringraziamo Dio!
113 capitoli in coda (113 Dio), 1/3,
-Schadenfreude</em>


Gli Armamenti Reali non erano oggetti che i Martial King ordinari potevano creare. Non richiedeva solo una forte coltivazione, ma bisognava essere anche uno Sciamano dal Mantello Reale.


Questo era il motivo per cui c'era un numero limitato di Armamenti Reali: nonostante fossero esistiti molti Martial King, non c'era un solo Sciamano dal Mantello Reale nella Regione del Mare Orientale.


Valeva lo stesso per gli Armamenti Imperiali. Bisognava essere uno Sciamano dal Mantello Immortale oltre che essere un Martial Emperor.


Era piuttosto normale che un Martial Emperor creasse un Armamento Reale, tuttavia un tesoro creato da un Martial Emperor dal Mantello Reale avrebbe avuto una qualità superiore rispetto a quello di uno Sciamano dal Mantello Reale. Per quanto riguardava questa Spada Sigilla Demoni, probabilmente era stata creata da un Martial Emperor.


"Chu Feng, sembra che la formazione che circonda la Spada Sigilla Demoni sia cambiata." Disse Ovetto.


Esaminandola più accuratamente, Chu Feng scoprì che la formazione era davvero cambiata. C'era un totale di dieci strati di cerchi strettamente connessi. La pressione ad ogni livello era diversa.


"Non l'hanno cambiata; hanno solo cambiato qualcosa. Dev'essere opera di quei Protettori, ma non ho idea di cosa si stiano preparando a fare." Disse Chu Feng.


"Eheh, questi pagliacci osano ancora scegliere un capo di un Sect! Non sanno che la persona che ha soddisfatto ogni requisito è già qui?" Disse Ovetto ridacchiando. Naturalmente stava parlando di Chu Feng.


"Non importa. Abbiamo ancora tempo comunque, quindi possiamo guardare la messinscena che hanno preparato." Chu Feng sorrise lievemente e si preparò a godersi lo spettacolo.


Allora, You Mingdeng lo aveva respinto perché temeva il potenziale di Chu Feng. Temeva che la sua posizione sarebbe stata minacciata se Chu Feng avesse continuato a rimanere nel Sect della Distruzione dei Demoni della Notte. Aveva paura che il giovane sarebbe diventato il capo del Sect alla fine.


Oggi però Chu Feng era pronto. Non importava cosa You Mingdeng avesse pianificato, Chu Feng avrebbe sventato ogni suo complotto.


You Mingdeng si alzò e disse con tono solenne e di apprezzamento:


"Sono estremamente grato a tutti voi per essere tornati nel Sect della Distruzione dei Demoni della Notte da posti lontani e abbandonando le vostre vite pacifiche."


"Pensavo che, con noi tre vecchie cariatidi al potere, pochi sarebbero stati disposti a riunirsi al Sect della Distruzione dei Demoni della Notte e a ricreare il nostro dominio."


"Tuttavia non mi sarei mai aspettato che saremmo stati ancora così uniti. Dopo essere stati separati dopo molti anni, solo il nostro richiamo ha convocato milioni di fratelli. Questo ha superato ogni mia immaginazione."


"Mentre provo gioia, devo dire che sento anche gratitudine. Ringrazio tutti voi, vi ringrazio fratelli miei. Il capo del Sect che ci guarda dal cielo deve sentirsi davvero sollevato."


Poi si inchinò profondamente verso i membri del Sect della Distruzione dei Demoni della Notte con un'espressione grata.


"Fratelli! Ricordate il nostro mantra? Ricordate cosa abbiamo giurato quando ci siamo uniti al Sect della Distruzione dei Demoni della Notte?" Gridò qualcuno tra la folla.


"Vivo per il Sect della Distruzione dei Demoni della Notte! La dignità del Sect è la mia dignità! Quando il Sect viene onorato, anche io lo sono! Quando il Sect viene disonorato, anche io vengo umiliato! Vivrò e morirò con il Sect!"


Il primo grido sollecitò l'intera folla a rispondere. Le persone nel palazzo furono le prime ad urlare, poi seguiti da quelli nel tunnel e poi tutti gli altri, oltre dieci milioni di uomini radunati nella Gola della Colpa gridarono all'unisono.


"VIVO E MUOIO CON IL SECT!"


La dichiarazione del Sect della Distruzione dei Demoni della Notte fu ancora più assordante come un tuono. Non solo fece tremare la terra, ma scosse anche i cuori di tutti.


"Bene! I miei fratelli in effetti sono tutti uomini coraggiosi! Draghi tra gli uomini!"


"Tuttavia ad un gruppo di draghi non può mancare un capo, vale lo stesso per il Sect della Distruzione dei Demoni della Notte."


"Se non fosse stato per la mancanza di un capo, non avremmo mai permesso all'Arcipelago Immortale della Condanna di levarsi al potere, né avremmo lasciato che ci umiliassero così."


"Ora siamo in un momento di crisi. Non possiamo rimanere con le mani in mano ad aspettare la morte. Dobbiamo iniziare un contrattacco, ma prima di farlo dobbiamo trovare un capo adatto."


"Oggi abbiamo chiesto a tutti voi di radunarci qui solo per questo. Sono sicuro che tutti potranno pensare ad un capo adatto."


"E se non erro, molti di voi desiderano che sia uno dei quattro Protettori a farlo e tra di loro, metà di loro certamente sperano che Qiu Canfeng ricopra quel ruolo."


"Giusto. In quel momento, la persona più adatta sarebbe indubbiamente il fratellone Qiu Canfeng. È il capo dei quattro protettori, ma purtroppo, è sparito per quasi due anni. Non ho sentito ancora notizie di lui."


"Anche se il Sect della Distruzione dei Demoni della Notte sta per iniziare a combattere contro l'Arcipelago Immortale della Condanna, non è ancora apparso. Tuttavia, da ciò che so di lui, non è assolutamente una persona che ignorerebbe una questione del genere. Se avesse saputo della situazione, sicuramente si sarebbe schierato con noi e sarebbe stato anche il primo a farlo."


"Ma ora non lo ha fatto. Non ha senso. Ho anche controllato la sua residenza, ma non ho visto nessun segno di lui. Nessuno sa dove sia andato."


"Non c'è motivo per cui potrebbe essere scomparso. Così c'è solo una spiegazione, ha incontrato una sventura ed è stato ucciso dal velenoso Arcipelago Immortale della Condanna." Disse con amarezza You Mingdeng.


"Cosa? Il grande Protettore Qiu Canfeng..." Tutti erano sbalorditi. Avevano difficoltà ad accettarlo e tristezza e stupore si diffuse per la folla.


"È davvero spudorato. Dice che il mio maestro è morto per il suo tornaconto!" Pensò con rabbia Chu Feng. Lui, se non altro, aveva visto quanto era spudorato You Mingdeng.


"Nonostante fosse solo un'ipotesi, probabilmente è vero. Anche se il fratellone Qiu Canfeng è potente, sono sicuro che sapete tutti che l'Arcipelago Immortale della Condanna ha un vecchio mostro: Murong Mingtian."


"Murong Mingtian è riuscito perfino a battere la signora Piaomiao e temo che solo il capo del Sect, se fosse vivo, potrebbe rivaleggiare con lui. Perfino il fratellone Qiu Canfeng probabilmente verrebbe sconfitto da lui."


Proprio in quel momento, anche Xue Xiyue intervenne. I suoi occhi erano perfino un po' arrossati, stava mostrando un'espressione di finta tristezza.


"Vendichiamo il grande Protettore, vendichiamo il grande Protettore!"


"Un debito di sangue dev'essere ripagato col sangue! Un debito di sangue dev'essere ripagato col sangue!" Gridò qualcuno. Ben presto altri alzarono i pugni e urlarono. Le loro voci erano tonanti, ogni parola era forte e chiara. Era evidente che molti stimassero davvero Qiu Canfeng e che fosse più importante perfino degli altri tre Protettori combinati.
                                


                                



