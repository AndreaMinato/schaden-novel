---
weight: 944
title: Capitolo 944 – Estrae con Furia la Spada Sigilla Demoni
pubDate: 2024-06-30T22:13:16.448Z
tags:
    - mga
---


<em>CAPITOLO SPONSORIZZATO, ringraziamo Dio!
109 capitoli in coda (109 Dio), 1/3,
-Schadenfreude</em>


"Lord Protettore, non c'è bisogno di farsi problemi." Chu Feng sorrise lievemente. Non ringraziò, né si inchinò a You Mingdeng e si limitò a dirigersi verso la formazioni a grandi passi.


Molti non lo presero sul serio. Ma quando Chu Feng entrò nella formazione e avanzò impassibile fino al settimo strato, nessuno riuscì più a mantenere la calma.


"Cosa sta succedendo? Come può questo moccioso superare così tanti livelli senza sentire nessuna pressione?"


Figuriamoci gli altri, anche You Mingdeng, Xue Xiyue e Fu Liansheng, i tre Protettori, cambiarono drasticamente espressione. Avevano creato personalmente quella formazione e sapevano quanto era forte.


Perfino Xuan Xiaochao e gli altri avevano dovuto affrontare un'enorme pressione ed erano riusciti ad avanzare solo fino al quinto strato, così come poteva questo moccioso superarne così tanti senza fare sforzi?


Sotto lo sguardo sbalordito della folla, Chu Feng continuò a camminare con tranquillità. Avanzò senza rallentare minimamente. Superò direttamente il sesto, il quinto e il quarto strato a cui nemmeno i discepoli dei Protettori potevano entrare, rimanendo impassibile. Sembrava che stesse facendo una normale passeggiata priva di pressioni.


"Cielo! È incredibile! Come ci è riuscito?"


Gli osservatori rabbrividirono. Pensarono che fosse così inconcepibile, perché Chu Feng sembrava ancora così rilassato nonostante fosse al quarto strato.


Provavano stupore ripensando al livello a cui erano arrivati Xuan Xiaochao e gli altri.


Dopo essere arrivato al quarto strato, Chu Feng smise di muoversi. "Lord Protettori, è questa la formazione che state usando per scegliere il nuovo capo del Sect? È piuttosto deludente." Disse con derisione.


"Tu..." You Mingdeng era così furioso che strinse i denti, ma non sapeva come rispondere. Poté solo contrarre i pugni e tremare di rabbia.


"Impossibile! È impossibile che sia entrato nel quarto strato così facilmente! Qualcosa nella formazione dev'essere andato storto!" You Tonghan non poteva tollerare che il suo maestro venisse umiliato.


Dopo aver fatto un respiro profondo, scattò in avanti e corse dentro la formazione. Tuttavia, proprio dopo essere entrato nel quinto livello, gridò di dolore. Fu scaraventato all'indietro dal potere immenso della barriera.


"Han'er!"


L'espressione di You Mingdeng cambiò drasticamente. La discesa di You Tonghan rallentò velocemente, ma, visto che era stato troppo incauto, era stato colpito da un fortissimo impatto. Aveva perso i sensi a causa del colpo.


"Questo... Cielo! Il potere della formazione non è diminuito! Con la sua forza, è entrato nel quarto strato!"


"È incredibile! Chi è? Perché non ho mai sentito di un mostro del genere nel Sect della Distruzione dei Demoni della Notte?"


Le azioni di You Tonghan indubbiamente portarono allarme tra la folla, era evidente che la formazione non era cambiata. Conteneva ancora un potere terrificante. Questo moccioso sconosciuto era riuscito a superare il quarto strato perché era troppo formidabile.


Chu Feng sospirò con esasperazione. Avevano un rapporto abbastanza buono con You Tonghan, non avrebbe voluto metterlo in difficoltà, ma non poteva farci nulla.


Dopotutto Chu Feng aveva insultato il suo maestro. Anche lui al suo posto non lo avrebbe tollerato.


Comunque, Chu Feng si era mostrato di fronte a You Mingdeng proprio per irritarlo. Così non aveva potuto prestare molta attenzione a You Tonghan. Mentre guardava You Mingdeng, disse ridacchiando un po': "Lord Protettore, sembra che il sostituto del capo del Sect dovrà essere cambiato."


Dopo aver parlato, Chu Feng si girò e continuò ad avanzare. Oltrepassò il terzo strato, il secondo, fino ad arrivare al primo.


Tutti rimasero esterrefatti. Anche Xue Xiyue e Fu Liansheng strabuzzavano gli occhi.


Ma Chu Feng chiaramente non aveva intenzione di fermarsi. Guardò i tre Protettori e poi chiese: "Il Lord capo del Sect ha proclamato che chiunque avesse estratto questa Spada Sigilla Demoni sarebbe potuto diventare il capo del Sect della Distruzione dei Demoni della Notte, vero?"


Xue Xiyue e You Mingdeng aggrottarono le sopracciglia e rimasero entrambi in silenzio.


Tuttavia Fu Liansheng sorrise lievemente e disse: "È vero. Il capo del Sect aveva detto che, indipendentemente dalla sua identità, chi avesse estratto la Spada Sigilla Demoni, sarebbe potuto diventare il suo successore."


"Allora, se qualcuno diventerà il capo del Sect della Distruzione dei Demoni della Notte, significa che voi tre dovrete ascoltarlo?" Chiese di nuovo Chu Feng.


"Naturalmente. Il capo governa il Sect della Distruzione dei Demoni della Notte. Figuriamoci noi, tutti i membri dell'organizzazione devono seguire i loro ordini. Non hanno il permesso di disubbidire." Disse annuendo Fu Liansheng.


"Dato che è vero, allora non diventerò il sostituto del capo del Sect. Sarò più che degno di diventare il capo del Sect." Chu Feng ridacchiò e, mentre parlava, guardò perfino la Spada Sigilla Demoni vicina.


"Quanto è arrogante. Nemmeno noi quattro Protettori siamo in grado di estrarre questa Spada Sigilla demoni. Credi di poterlo fare tu?" Disse Xue Xiyue. Il suo tono era pieno di derisione, derideva l'ignoranza di Chu Feng.


"Xue Xiyue ha ragione. La Spada Sigilla Demoni è molto potente. Ti consiglierei di evitare di toccarla, altrimenti se si irriterà e ti ucciderà, nemmeno noi potremo farci nulla." Disse You Mingdeng con tono minaccioso.


"Sta a me deciderlo." Chu Feng sogghignò, poi, sotto gli sguardi della folla, sporse il palmo e lo posò sulla Spada Sigilla Demoni.


*boom*


Nell'istante in cui Chu Feng afferrò la Spada Sigilla Demoni, ondate di aura sconfinata si diffusero attorno come un uragano e l'arma era l'occhio del ciclone.


Quest'aura era così potente che molti non riuscirono a sopportarla. Furono scaraventati all'indietro e perfino l'intero palazzo tremò violentemente.


"Cielo! Vuole davvero estrarre la Spada Sigilla Demoni! È troppo audace!" I membri del Sect della Distruzione dei Demoni della Notte si spaventarono.


Se prima Chu Feng li aveva stupiti, ora li stava terrorizzando.


"Eheh, è davvero una bella spada. Lascia che diventi il tuo proprietario!"


Chu Feng mostrò un sorriso. Mentre parlava, strinse l'impugnatura e la mosse. Con un clangore metallico, la terra iniziò a tremare. Un pesante oggetto era stato tirato su dal terreno e Chu Feng lo stava tenendo in mano.


Chu Feng aveva estratto la Spada Sigilla Demoni dalla formazione.
                                


                                



