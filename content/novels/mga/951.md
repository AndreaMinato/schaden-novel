---
weight: 951
title: Capitolo 951 – Un paio di Informazioni
pubDate: 2024-07-01T05:13:16.449Z
tags:
    - mga
---


<em>CAPITOLO SPONSORIZZATO, ringraziamo Dio!
104 capitoli in coda (104 Dio), 1/3,
-Schadenfreude</em>


Chu Feng presto arrivò nel palazzo fluttuante insieme a Xuan Xiaochao e gli altri che gli facevano strada. Qiu Canfeng aveva costruito personalmente l'edificio ed era un'area importante per i preparativi per la guerra. Perfino You Tonghan e gli altri non avevano i requisiti per entrare.


Ma Chu Feng, in quanto capo del Sect, naturalmente poteva entrare.


Dopo aver varcato la soglia, scoprì che i Quattro Protettori erano tutti qui, c'erano anche Qiushui Fuyan e Taikou.


Tuttavia c'era anche una persona che Chu Feng non aveva mai visto prima. Era un vecchio dall'aura potente, un Martial King di quarto livello, dall'aspetto malaticcio. Era evidente che fosse il Primo Immortale dell'Arcipelago.


Dopo aver visto Chu Feng, la sua espressione divenne molto strana. Il suo sguardo era particolarmente bizzarro, sembrava che conoscesse già Chu Feng.


Chu Feng notò anche un po' di paura quasi indiscernibile nello sguardo del Primo Immortale.


"Uscite tutti. Voglio parlare con Chu Feng da solo." Disse il Primo Immortale dopo aver guardato con attenzione il giovane.


"No. E se volesse attaccare il mio capo del Sect?" Ma You Mingdeng rifiutò subito.


"Capo del Sect? È già diventato capo del Sect?" Il Primo Immortale ne fu sorpreso, ma disse comunque con risoluzione: "Se volete che ci sia una trattativa, allora uscite. Altrimenti non farò nessun accordo."


"Tu..." Xue Xiyue era un po' scontenta. Aprì la bocca, sul punto di insultarlo.


"Andate tutti." Interruppe Chu Feng.


"Chu Feng, questo..." Qiushui Fuyan lanciò frettolosamente un'occhiata al giovane, suggerendogli di stare più attento, il Primo Immortale era molto pericoloso.


"Non importa. Senior, uscite per un momento. Credo che il Primo Immortale voglia proprio cooperare con noi." Disse con un lieve sorriso Chu Feng. La sua espressione era completamente calma.


"Va bene. Dato che il capo ha parlato, ascoltiamolo. Usciamo." Sollecitò Qiu Canfeng vedendo che il suo discepolo aveva insistito.


"Questo... Allora va bene." You Mingdeng annuì con riluttanza.


In passato era stato insoddisfatto di Chu Feng e lo voleva morto. Dopo che però era diventato capo del Sect il suo atteggiamento era cambiato completamente ed era diventato uno dei sottoposti più leali di Chu Feng. Era assolutamente convinto dal suo talento.


"Primo Immortale, se osa provare a ferire il mio capo del Sect, desidererà di essere morto."


Nonostante questo Xue Xiyue e gli altri non poterono astenersi dall'avvertire il Primo Immortale prima di andarsene. Solo allora uscirono.


"Senior Primo Immortale, nonostante ci siamo affrontati in passato, mi sento davvero dispiaciuto per ciò che è accaduto a Ya Fei."


Dopo che se ne andarono tutti, Chu Feng porse i suoi rispetti in segno di scusa. Sapeva che il Primo Immortale aveva già visto Ya Fei. Anche se era solo una Coscienza, se fosse stata sveglia, avrebbe avuto ancora i suoi ricordi. Forse aveva già detto al Primo Immortale che Murong Xun lo aveva ucciso. E probabilmente anche ciò che le aveva fatto Chu Feng.


"Non c'è bisogno. È stata tutta colpa di Murong Xun. Non c'entri."


"Sono venuto qui solo per chiedere una cosa. Se ti aiuterò ad affrontare l'Arcipelago Immortale della Condanna, aiuterai davvero Fei'er a ricostruire il suo corpo? La resusciterai davvero?" Chiese con gravità il Primo Immortale. Mentre faceva quella domanda, fissò con intensità Chu Feng.


"Il corpo di Ya Fei è stato distrutto. La sua Energia Primaria è stata dispersa e temo che i corpi degli altri non possano essere compatibili. Anche se creassimo un corpo dal nulla, sarebbe comunque molto difficile ricombinare la sua Coscienza con il suo nuovo corpo."


"Fin dall'antichità ci sono stati innumerevoli esempi di corpi distrutti, ma di Coscienze sopravvissute. Tuttavia, se fosse così facile ricreare un corpo e resuscitare, la morte non esisterebbe."


"Sarò sincero: non posso garantire la resurrezione di Ya Fei. Tuttavia dirò che ci sono molte tecniche Profound nel Picco Nebbioso. Dato che la signora Piaomiao ha fatto questa proposta, forse ha davvero un modo per aiutarla." Disse con sincerità Chu Feng.


"Ahh... la mia povera Fei'er!" Il Primo Immortale sospirò mentre mostrava ancora più tristezza.


Tuttavia, alla fine, disse comunque: "Chu Feng, ti aiuterò, ma solo a raggiungere la tavola di pietra. Se avrai successo o no saranno affari tuoi. Non farò altro."


"Inoltre, anche se Murong Xun ha ucciso Fei'er, non lo ucciderò. Allo stesso modo non ucciderò nessuno dell'Arcipelago Immortale della Condanna."


"Posso tradirli, ma non li ucciderò."


"La ringrazio Senior."


Chu Feng si rallegrò. Nonostante il Primo Immortale avesse una grande posizione di prestigio nell'Arcipelago, non sembrava che stesse mentendo.


Per Ya Fei, la sua preziosa nipote, era davvero disposto ad aiutare il nemico.


Dopo aver concluso, Chu Feng chiamò Qiu Canfeng e gli altri. Iniziarono a discutere dei dettagli specifici riguardo il loro piano per affrontare l'Arcipelago Immortale della Condanna. Naturalmente, dopo averlo fatto, al Primo Immortale venne chiesto di andarsene e Taikou lo accompagnò fuori.


Il Primo Immortale aveva già promesso di aiutarli. Tuttavia Chu Feng aveva capito che, indipendentemente dall'odio che provava nei confronti dell'Arcipelago, il Primo Immortale non poteva attaccarli a causa della sua gentilezza.


Così, quando iniziarono a pianificare come attaccare il Sect, naturalmente sarebbe stato meglio escluderlo dalla conversazione. Altrimenti, anche se avesse accettato di compiere questo tradimento, si sarebbe sentito ancora più in colpa.


"Chu Feng, abbiamo sentito un paio di informazioni mentre ci dirigevamo qui. Dobbiamo riferirtele." Disse all'improvviso Qiushui Fuyan.


"Sorella Fuyan, cos'è successo?" Chiese Chu Feng.


"Pochi giorni fa c'è stata un'anomalia nel continente Fertile della Regione del Mare Orientale. Il clima estivo che di solito è molto caldo, è diventata gelido."


"Tuttavia, la neve e il ghiaccio sono rimasti a mezz'aria e non sono caduti. Si sono diffusi per diverse migliaia di miglia. Sono risuonati perfino dei ruggiti di bestie selvagge dal banco di neve." Disse Qiushui Fuyan.


"Un fenomeno? Non significa che è la discesa di un Corpo Divino?" Chiese Xue Xiyue.


"Non ne sono sicura. Ma da ciò che ho sentito, quando appare un Corpo Divino, ci saranno dei segni. Tuttavia questo fenomeno è apparso e scomparso all'improvviso. Nessuno ha capito cos'era."


"Tuttavia ci sono pochi eventi così nella Regione del Mare Orientale. Credo che non sia normale che accada qualcosa del genere così di colpo." Disse Qiushui Fuyan.


"Sono d'accordo, non è affatto normale. Sorella Fuyan, qual è la seconda notizia?" Chiese Chu Feng.
                                


                                



