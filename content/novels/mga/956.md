---
weight: 956
title: Capitolo 956 – Folle
pubDate: 2024-07-01T10:13:16.449Z
tags:
    - mga
---


<em>CAPITOLO SPONSORIZZATO ringraziamo Dio!
104 capitoli in coda (101 Dio + 3 Federico), 1/3,
-Schadenfreude</em>


"Jiang Qisha! È il genio della Terra Sacra delle Arti Marziali, Jiang Qisha!"


"È troppo potente. Ad un'età del genere è già un Martial King di quarto livello. Questo è un vero genio! In confronto, figuriamoci Murong Xun, perfino Chu Feng non può nemmeno rivaleggiare con lui!"


Si complimentò in continuazione la folla al banchetto. Si stava facendo ogni sorta di conversazione. Erano tutti incuriositi dalla forza di Jiang Qisha. Non avevano mai visto un Martial King così giovane prima d'ora, figuriamoci di quarto livello.


Avevano tutti poca esperienza e ora potevano sperimentare un nuovo mondo, avevano allargato i loro orizzonti grazie a Jiang Qisha. Erano sbalorditi.


Molte giovani non poterono che sussultare. Diverse di loro si innamorarono a prima vista di Jiang Qisha e iniziarono perfino a fantasticare ad occhi aperti. Desideravano di essere al posto della persona nella portantina. Volevano sposare un uomo come Jiang Qisha. Anche solo quando lo sguardo del giovane le scorgeva, i loro battiti cardiaci sarebbero accelerati e avrebbero pensato che le stesse guardando direttamente.


Figuriamoci le donne, perfino molti uomini si riempirono di ammirazione. Naturalmente non erano sbalorditi dall'aspetto di Jiang Qisha, ma dalla sua potenza.


La forza, in questo mondo, era tutto. Il resto era inutile. Era il solo metro di misura in questo pianeta.


Di fronte alle esclamazioni ammirate e gli sguardi di apprezzamento dalle varie persone della Regione del Mare Orientale, Jiang Qisha mantenne un sorriso fin dall'inizio. Tuttavia la sua espressione non era gentile, ma di sdegno. Era un sorriso di derisione.


Ai suoi occhi tutti qui erano solo degli zoticoni di campagna. Erano rifiuti dallo scarso talento che però volevano ancora coltivare.


Per questo, quando arrivò ai gradini più alti, non fece discorsi introduttivi alla folla, invece chiese con un tono arrogante: "Sapete di Chu Feng?"


"Sì!" Rispose all'unisono la folla.


"Allora sapete di Zi Ling?" Chiese di nuovo Jiang Qisha.


"Sì! Replicò nuovamente la gente.


"Allora sapete che Chu Feng e Zi Ling si amano profondamente?" Li interrogò con un sorriso.


"Cosa? Questo..."


Tutti furono scioccati da quelle parole. Tuttavia avevano sentito davvero del rapporto che c'era tra i due.


C'era perfino scritto sugli inviti, quindi sapevano di loro.


Tuttavia Jiang Qisha stava per sposare Zi Ling! Non potevano capire perché avesse menzionato all'improvviso questo fatto.


"Ohoh...." Jiang Qisha sorrise lievemente di fronte alle espressioni sbigottite e dubbiose della folla. Poi disse: "È la verità. Se non mi credete, posso chiamare Zi Ling e farvelo dire da lei."


"Per quanto riguarda il motivo per cui ve lo sto dicendo, è perché voglio sottolineare che non importa che rapporto ci sia tra Zi Ling e Chu Feng, nessuno può fermarmi. Mi sto portando via la sua amata e la sto sposando anche se non vuole. Cosa farà?" Jiang Qisha rise fragorosamente, sembrava un folle.


Il matrimonio era un giorno felice. Normalmente gli argomenti spiacevoli venivano evitati. Quando mai uno sposo avrebbe annunciato che avrebbe fatto delle azioni malvagie proprio il giorno della cerimonia?


Anche se stava dicendo la verità, tutti si sentirono a disagio. Il suo annuncio non solo macchiava la sua stessa reputazione, ma rendeva gli ospiti che erano venuti da lontano suoi complici.


Ma Jiang Qisha non sembrò preoccuparsi dei sentimenti della folla, né si fermò. Dopo essere scoppiato a ridere, disse: "Sapete perché sto sposando Zi Ling? Pensate che sia per la sua bellezza? Ammetto che Zi Ling sia molto bella. Non sarebbe sbagliato dire che sia la donna più splendida che abbia mai visto."


"Ma questo mondo è così grande; è pieno di bellezze. Naturalmente non sposerò una donna solo per questo. La sposo per il suo potere divino."


"C'è una Pillola del Controllo Celeste nel suo corpo che ha sigillato il suo potere divino. Ma quando compierà vent'anni, finché si unirà a qualcuno, il suo potere divino potrà essere portato via da quella persona. Io sto puntando precisamente a quel potere."


"E che fine farà dopo che porterò via il suo potere? Non mi importa di dirvi che diventerà della spazzatura che non potrà nemmeno coltivare."


"E se me lo chiedete, cosa farò dopo di lei? Vi dirò che odio fare del male ad una bellezza del genere, ma anche se fosse ancora più splendida, che cambierebbe? Che utilità ci sarebbe in una persona che non può coltivare? Alla fine sarà solo uno strumento per sfogare la lussuria! Ahahahah..." Dopo aver parlato, Jiang Qisha rise di nuovo come un pazzo.


Tutti si accigliarono e rimasero senza parole. L'atmosfera prima gioiosa era stata disintegrata completamente dalle parole di Jiang Qisha.


Zi Ling era comunque una bellezza rinomata nella Regione del Mare Orientale, eppure Jiang Qisha l'avrebbe resa uno "strumento per sfogare la lussuria". Gli ospiti ebbero difficoltà a sopportare.


"Antenato, questo Jiang Qisha è impazzito? Perché sta dicendo cose del genere in un giorno del genere? Non sta solo gettando una cattiva luce su di sé, ma anche su di noi. Dopotutto lo abbiamo aiutato ad organizzare il matrimonio." Non poté trattenersi dal comunicare telepaticamente Murong Niekong.


"È sempre stato un folle, ma non è uno sciocco. Può fare ciò che vuole; noi rimarremo a guardare. Voglio vedere che sorta di trucco sta preparando." In confronto a Murong Niekong, Murong Mingtian era molto più calmo.


"Perché nessuno sta dicendo niente? Credete che sia una sporca feccia crudele?" Chiese all'improvviso Jiang Qisha.


"Sei una canaglia! Non sei degno di sposare Zi Ling, né di vivere in questo mondo! Vattene dalla Regione del Mare Orientale!" Un vecchio si alzò all'improvviso. Indicò Jiang Qisha e imprecò.


L'espressione di Jiang Qisha cambiò lievemente. Diede un colpo di palmo e, dopo un'esplosione, il vecchio fu ridotto in una pozza di sangue.


"Chi altro ha qualcosa da dire?" Dopo aver ucciso l'uomo con un solo attacco, gli occhi di Jiang Qisha brillarono freddamente mentre scorgeva di nuovo la folla con lo sguardo.


Tutti abbassarono le teste, in silenzio. Dopo aver visto quanto era crudele, chi avrebbe osato dire qualcosa di negativo?
                                


                                



