---
weight: 9570
title: Capitolo 957 – Umiliazione
pubDate: 2024-07-01T11:13:16.449Z
tags:
    - mga
---


<em>CAPITOLO SPONSORIZZATO ringraziamo Dio!
103 capitoli in coda (100 Dio + 3 Federico), 1/3,
-Schadenfreude</em>


Quando nessuno osò più accusarlo, Jiang Qisha sorrise compiaciuto e annuì con soddisfazione. In seguito chiede ad alta voce: "Allora ditemi. Sono una brava persona?"


La gente rimase immobile: un oceano di cento milioni di persone era completamente ammutolito. Nessuno osò parlare. Alla fine la massa di uomini scelse di rimanere in silenzio.


"Ditemi! Io, Jiang Qisha, sono una brava persona?" Quando non ci furono risposte, Jiang Qisha indicò un gruppo di persone in lontananza. A giudicare dalle loro divise, probabilmente provenivano dallo stesso gruppo, un piccolo Sect.


"Cosa... cosa..." Il loro capo spiccò nel gruppo, in quel momento stava tremando. Era terrorizzato; non riusciva nemmeno a parlare, figuriamoci a rispondere.


"Vai al diavolo! Non credi che sia una brava persona?" Jiang Qisha era chiaramente insoddisfatto dalla reazione di quell'uomo. Attaccò di nuovo con furia.


*BOOM*


Quando diede un colpo di palmo, fece apparire una sfera di luce che travolse la gente del Sect. Dopo che la palla di luce scomparì, tutti scoprirono con stupore che il gruppo era scomparso. Rimanevano solo grosse pozze di sangue sul pavimento.


"Huu..." Molti furono colti dal panico, terrorizzati dalle azioni di Jiang Qisha. Come poteva essere una cerimonia di matrimonio? Erano venuti per farsi ammazzare!


Jiang Qisha era davvero troppo feroce. Era davvero pronto ad annientare gli ospiti del suo matrimonio?


"Ditemi, sono una brava persona?" Jiang Qisha indicò un altro gruppo.


"L-l-lei una brava persona! Lord Jiang Qisha è una brava persona!" Dopo aver appreso dagli errori dei loro predecessori, le persone a cui era stata rivolta la domanda non osarono esitare.


"Ahah, non male! Mi piace la vostra falsa sincerità!" Ruggì contento Jiang Qisha dopo aver sentito la loro risposta. Dopo aver riso però guardò la folla e chiese di nuovo: "Tuttavia voglio sentirvelo dire. Sono una brava persona?" Mentre parlava, iniziò ad emanare un forte intenso omicida, era una nuda minaccia.


"Lord Jiang Qisha è una brava persona!"


"Lord Jiang Qisha è proprio una brava persona!"


Di fronte a delle minacce del genere, la folla non osò più rimanere in silenzio. All'inizio rispose solo un piccolo gruppo e non ad alta voce, ma alla fine tutti iniziarono a fare un coro assordante, come se fossero davvero convinti delle loro parole.


"Ahah, esatto! Io, Jiang Qisha, ho commesso ogni sorta di malvagità, ma sono ancora una brava persona perché nessuno osa dire altrimenti."


"In questo mondo non esiste una vera brava persona. Cos'è la gentilezza? Cos'è la malvagità? Diavolo, sono tutte sciocchezze. Assurdità."


"In questo mondo, sono le persone più forti ad avere ragione. La storia la scrive il vincitore, questa è la sola verità in questo mondo."


"Oggi sto sposando Zi Ling perché sono forte. Se Chu Feng potesse fermarmi, come potrei prenderla come mia sposa?"


"Chu Feng è spazzatura alla fine. Così misero che non può nemmeno proteggere la persona che ama."


"Sono io il più forte. Sono così forte che non osa dire nulla e può solo sopportare miseramente questa umiliazione."


"Finché sarò forte, sarò io a dominare. Qualunque cosa desideri, anche se non dovrei possederla, potrò prendermela perché nessuno può fermarmi." Gridò Jiang Qisha, il suo tono era pieno di arroganza.


Le sue parole non incitarono rabbia nella folla, anzi, diminuì di molto la sua furia. La gente iniziò perfino a pensare che avesse assolutamente ragione.


Il vincitore aveva ragione, erano i più forti a governare. Non era la sola verità di questo mondo?


Lui, Jiang Qisha, era potente. E anche se avesse commesso ogni sorta di malvagità? Chi avrebbe osato fargli del male? Come aveva detto, se Chu Feng fosse stato abbastanza forte, come avrebbe permesso a Jiang Qisha di portargli via la sua amata?


"Nonostante questo Jiang Qisha sia spietato, è ragionevole."


"Sì! Ho sentito che Chu Feng, la signora Piaomiao e Qiushui Fuyan sono scappati dal Picco Nebbioso sani e salvi. Chu Feng non è ancora morto. Oggi l'Arcipelago Immortale della Condanna ha mandato degli inviti, così naturalmente Chu Feng è venuto a sapere di questo matrimonio."


"Se un'altra persona avesse osato sposare Zi Ling, a giudicare dalla natura di Chu Feng, sicuramente avrebbe spellato viva quella persona. Tuttavia non cercherebbe di fare lo stesso con JIang Qisha, no? Figuriamoci venire a fermarlo, non ha nemmeno il coraggio di mostrarsi."


"Esatto. Ho anche pensato che Chu Feng fosse una persona impavida e audace. Pensavo che fosse un eroe, ma ora sembra che sia solo un codardo che teme il più forte."


"Sì sì! Allora, quando Chu Feng ha portato via Zi Ling dalla Valle dei Fiori, quanto era stato potente eh! Eppure ora, quando la sua amata si sta per sposare con un'altra persona, non ci sono notizie di lui. Sta facendo finta di niente. Sembra che questo genio sia piuttosto deludente. Non era Chu Feng ad essere troppo potente, ma i suoi avversari troppo deboli."


"Ora, quando il suo avversario proviene dalla Terra Sacra delle Arti Marziali, il coraggio di Chu Feng è sparito! È diventato un codardo che trema sentendo delle mere dicerie."


Non solo molti approvarono le parole di Jiang Qisha, ma umiliarono Chu Feng. Pensavano che le azioni di Jiang Qisha fossero molto ragionevoli; invece Chu Feng era diventato spazzatura.


"Ahah, signore e signori, Jiang Qisha ha ragione. Cos'è il male, cos'è la giustizia in questo mondo? Solo le persone più forti hanno il diritto di giudicare. Solo le loro parole sono importanti."
Anche Murong Mingtian si alzò e disse ad alta voce: "Non solo Chu Feng ha ucciso i membri dell'Arcipelago Immortale della Condanna, ma ha anche osato rubare il mio Armamento Reale. Quanto è arrogante ed impressionante. Il mondo l'ha perfino definito un genio senza precedenti nella Regione del Mare Orientale."


"Ma è davvero così invincibile? Se fosse così potente, perché è scappato quando abbiamo attaccato il Picco Nebbioso e perché non si è mostrato quando stanno per sposare la loro amata?"


"Alla fine maltratta solo chi è più debole di lui e teme il più forte. Ora che non ha la protezione della signora Piaomiao, chi si crede di essere?" Murong Mingtian colse l'occasione per umiliare Chu Feng. Era evidente che provasse molto risentimento nei confronti del giovane.


"Senior Murong ha proprio ragione. Quel Chu Feng è solo un codardo!"


"Esatto. Non può nemmeno proteggere la sua donna. È davvero un uomo?" Molti intervennero e iniziarono anche loro ad umiliare Chu Feng.


In quel momento però si alzò una persona che chiese:"Murong Mingtian, sei certo che Chu Feng non oserà davvero venire?"


Tutti rimasero scioccati. Quella persona non solo aveva chiamato il vecchio per nome, ma portava un lungo abito e non stava rivelando il suo aspetto. I suoi vestiti e le sue azioni inquietarono le persone che avevano deriso Chu Feng.
                                


                                



