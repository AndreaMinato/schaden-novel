---
weight: 960
title: Capitolo 960 – La Potente Tantai Xue
pubDate: 2024-07-01T14:13:16.450Z
tags:
    - mga
---


<em>CAPITOLO SPONSORIZZATO ringraziamo Dio!
100 capitoli in coda (97 Dio + 3 Federico), 1/3,
-Schadenfreude</em>


"Jiang Qisha, sei davvero una brava persona! Rapisci l'amata di un'altra persona e ti comporti come una bestia. Davvero impressionante!"


L'aria nelle vicinanze iniziò ad agitarsi. Allo stesso tempo una persona che portava un lungo abito bianco e aveva un velo sulla testa apparì nel loro campo visivo. Era Tantai Xue.


Molti cambiarono espressione dopo che la videro. Nonostante non potessero vedere il suo volto, potevano capire che era giovane.


Una donna del genere era già al terzo livello del Martial King realm. Era inimmaginabile. Almeno, nella Regione del Mare Orientale, nessuno avrebbe potuto compiere un'impresa del genere. Così la folla capì che anche Tantai Xue doveva provenire dalla terra Sacra delle Arti Marziali. Era impossibile che una persona come lei fosse nata nella Regione del Mare Orientale.


"Martial King di terzo livello! Non male, ma sembra che tu ti sia affrettata un po'. Altrimenti, con la cosa che hai usato allora, non dovrebbe essere troppo un problema diventare un Martial King di quarto livello, vero?"


"Non ti sarai... agitata perché hai fretta di salvare Zi Ling per quel Chu Feng, vero? Per questo sei solo al terzo livello?" Disse con un sorriso Jiang Qisha.


"È sufficiente per affrontarti." La voce di Tantai Xue era fredda e piena di disprezzo.


"Tantai Xue, perché diavolo sei così arrogante? Ti sei dimenticata perché sei venuta nella Regione del Mare Orientale? Se hai problemi a ricordartelo, allora posso rinfrescarti la memoria. La famigerata piccola strega della Terra Sacra delle Arti Marziali è stata costretta ad entrare in una terra proibita mentre veniva inseguita da noi quattro fratelli! Per questo sei venuta qui!" Gridò Zhao Yuetian, il junior di Jiang Qisha.


"Anche senza considerare che quattro uomini stavano inseguendo una ragazza come me, siete quattro Martial King che stavano inseguendo una Martial Lord di nono livello! E non siete nemmeno riusciti a prendermi! Volete annunciare a tutti che i quattro geni del Sect della Terra Maledetta sono inutile spazzatura?" Sogghignò Tantai Xue.


"Tu..." Zhao Yuetian fu colto alla sprovvista dalle parole di Tantai Xue, perché ciò che aveva detto era vero: i quattro avevano inseguito Tantai Xue, ma avevano fallito. Non era niente di glorioso.


*whoosh* All'improvviso la donna mosse il palmo e una scatola speciale apparì nella mano. Quando la scosse lievemente, la voce di Kuang Bainian risuonò.


"Senior, salvatemi! Senior, presto aiutatemi!"


"Dannazione! Strega, libera il mio junior!" Il tono di Zhao Juetian divenne agitato dopo che sentì queste grida.


"Se volete che liberi Kuang Bainian, lo posso fare, ma liberate tutti, altrimenti potete scordarvelo." Disse Tantai Xue.


"Non sei degna di discutere di condizioni con me." Jiang Qisha sorrise lievemente, poi guardò Murong Mingtian.


"Strega insolente, osi essere così impudente solo perché sei al terzo livello del Martial King realm? Credi davvero che sia qui per nulla?" Gridò Murong Mingtian. Scatenò la sua aura da Martial King di settimo livello e allo stesso tempo scagliò un colpo di palmo verso Tantai Xue.


*boom rumble rumble*


Il suo attacco, anche se non era una tecnica marziale, conteneva una forza terrificante. Il potere Martial divampava, visibile perfino ad occhio nudo. In quel momento sembrava una bestia selvaggia che si lanciava su Tantai Xue con il suo potere distruttivo.


Tuttavia, quando il suo colpo stava per andare a segno, lo sguardo di Tantai Xue scintillò. Il cielo si incupì all'istante. Strati di nubi nere coprirono il cielo e soffiò subito un vento freddo. Presto iniziarono a cadere innumerevoli fiocchi di neve e poi si scatenò una violenta tempesta.


*whoosh whoosh whoosh*


I fiocchi di neve sembravano splendidi, ma contenevano tutti un'aura davvero terrificante. Inoltre sarebbero volati seguendo lo sguardo di Tantai Xue. Non solo la tempesta non distrusse completamente l'attacco di Murong Mingtian, ma lo attaccò perfino.


"AAH!!"


Murong Mingtian non osò essere negligente. Alzò la mano e scagliò un colpo di mano. Accompagnate da ruggiti, apparirono innumerevoli enormi bestie formate da potere Martial. Sfrecciarono nell'aria con ferocia.


Tuttavia, anche se era una tecnica marziale di nono livello, non poteva fermare l'attacco di Tantai Xue. Quando si scontrò con la tempesta, si frantumò all'istante. Non riuscì nemmeno ad opporre resistenza.


"È così potente?"


Figuriamoci gli spettatori, perfino l'espressione di Murong Mingtian cambiò drasticamente. Era sbalordito. Anche se sapeva che i Corpi Divini erano molto potenti e aveva una forza combattiva soverchiante, non si aspettava che fosse così potente. Chiaramente era solo una Martial King di terzo livello, ma un attacco noncurante del genere era già così violento. Lui, un Martial King di settimo livello, era impotente di fronte ad esso.


"Non credo di non poterti affrontare!" A parte lo shock, Murong Mingtian si infuriò. Dopotutto era ancora un Martial King di settimo livello. Come poteva essere respinto da una mera Martial King di terzo livello di fronte a tutti?


Con rabbia, mosse il palmo e tirò fuori il suo Armamento Reale. All'istante l'intera atmosfera cambiò a causa della sua comparsa. Anche la sua aura aumentò.


Dopo un'esplosione, il vasto potere Martial affrontò la tempesta di neve. Quando si scontrarono, ci fu un'esplosione che creò un'ondata d'urto e che volò verso Murong Mingtian.


"Così potente. Chi è questa donna? Perché ha una forza così terrificante?" Gli osservatori non poterono che sussultare quando videro l'onda d'urto che si diffondeva in ogni direzione.


Avevano visto la forza di Murong Mingtian prima. Molti pensavano che era così potente da essere innaturale e che forse era l'unico nella Regione del Mare Orientale ad avere la possibilità di diventare un Martial Emperor.


Eppure ora Tantai Xue aveva costretto Murong Mingtian ad usare un Armamento Reale per difendersi. Non aveva davvero nessuna possibilità contro il suo potere speciale.


*hmm* Proprio in quel momento, l'onda d'urto si dissipò e Murong Mingtian riapparì.


I suoi abiti erano ancora intatti ed era evidente che fosse illeso. Aveva fermato con successo l'attacco di Tantai Xue con il potere dell'Armamento Reale. Tuttavia era impallidito.


Dopo essersi ricomposto però, Murong Mingtian rise. Disse: "Come previsto da un Corpo Divino, un genio che ha ottenuto la protezione del cielo. È davvero la prima volta in tutta la vita che ho sperimentato una forza del genere. Riconosco proprio la mia inferiorità."


Aveva detto questo perché una sconfitta del genere era piuttosto imbarazzante. Tuttavia, se avesse perso contro un Corpo Divino sarebbe stato molto più accettabile.


Tutti sapevano che i Corpi Divini avevano un potere formidabile. Sia in quanto a talento, che forza, le persone ordinarie non avevano possibilità contro di loro.
                                


                                



