---
weight: 962
title: Capitolo 962 – Spudorato e Spregevole
pubDate: 2024-07-01T16:13:16.450Z
tags:
    - mga
---


<em>CAPITOLO SPONSORIZZATO ringraziamo Dio!
98 capitoli in coda (95 Dio + 3 Federico), 1/3,
-Schadenfreude</em>


"Andate. Se siete troppo lenti, vi infilzerò." Jiang Qisha scorse con lo sguardo Su Rou, Su Mei e gli altri membri del Picco Nebbioso. Alla fine, si fermò su Zi Ling e disse: "Bellezza mia, non temere. Ti riprenderò tra poco."


"Spudorato! Chu Feng non te la farà passare liscia!" ZI Ling strinse i denti fino a farli stridere. Il suo bellissimo sguardo emanò un forte intento omicida.


"Ahah, quel rifiuto? Lo aspetterò. Se arriverà, lo farò a pezzi poco a poco di fronte a te. Farò implorare Chu Feng... proprio prima di ucciderlo."


"Ahahah..." Jiang Qisha rise fragorosamente, folle e sinistro.


Zi Ling strinse i pugni per la rabbia. Una furia indescrivibile affiorò sul suo volto.


"Sorella Zi Ling, andiamo." Su Rou e gli altri iniziarono ad avanzare.


Solo allora Zi Ling scoprì che gli altri stavano correndo verso Tantai Xue. Per evitare di rallentare gli altri, Zi Ling non sprecò più fiato con Jiang Qisha e si diresse frettolosamente verso Tantai Xue.


Tuttavia erano nelle stesse condizioni di Kuang Bainian. Dato che le loro coltivazioni erano bloccate, anche se potevano volare, erano piuttosto lenti.


Nonostante tutto, Kuang Bainian e Zi Ling stavano procedendo con lo stesso passo.


Non ci furono incidenti inaspettati durante lo scambio di ostaggi. Quando Kuang Bainian arrivò accanto a Jiang Qisha, anche Zi Ling e gli altri giunsero al fianco di Tantai Xue.


"State dietro di me. Non potranno ferirvi." Disse con calma la donna.


Zi Ling e gli altri non esitarono. Anche se non la conoscevano, avevano sentito parlare di lei mentre Jiang Qisha la menzionava. Sapevano che era qui per aiutarli.


*whoosh*


Tuttavia, quando uno dei guardiani del Picco Nebbioso oltrepassò Tantai Xue, la attaccò all'improvviso. I due talismani brillanti pieni di potere sconfinato atterrarono sul suo corpo, cogliendola completamente alla sprovvista.


"Tu..."


Perfino Tantai Xue non si aspettava una reazione del genere. La distanza tra i due era davvero troppo breve. Quando capì che c'era qualcosa di strano, i due talismani erano già entrati in contatto con il suo abito bianco come la neve.


*bzzzz*


*boom rumble rumble rumble*


Si trasformarono rapidamente. Uno si tramutò in catene di saette che legarono Tantai Xue mentre l'altro esplose su di lei.


"Vecchio Liu, cosa stai facendo? Sei impazzito?"


Gli altri cambiarono drasticamente espressione quando lo videro. Chun Wu lo insultò e iniziò ad attaccarlo.


"Eheh, Vecchio Liu? Ne siete sicuri?" Proprio in quel momento il volto del vecchio cambiò all'improvviso. Il suo colorito e perfino la sua altezza cambiarono.


"Tu... Sei tu?!" Chun Wu e gli altri all'inizio erano infuriati, ma dopo che videro chi era, mostrarono paura.


Solo ora avevano scoperto che il vecchio era stato scambiato in segreto. Non era il vecchio Liu, un guardiano del Picco Nebbioso, ma un compagno di Jiang Qisha, Wu Kunlun.


"Eheh. Come potrebbero dei rifiuti come voi non farsi ingannare dal mio travestimento?"


"Ne ho avuto abbastanza di voi in questi giorni. A parte Zi Ling, morirete tutti oggi!" Wu Kunlun rivelò all'istante tutta la sua ferocia. Mentre parlava, rilasciò la sua pressione da Martial King di terzo livello e stava per massacrarli tutti.


"Quello che morirà sarai tu." Proprio in questo momento cruciale, una mano afferrò la testa di Wu Kunlun.


Era Tantai Xue. In quel momento era ricoperta di sangue. Il suo velo era scomparso, rivelando il suo brutto aspetto. Inoltre la sua aura era estremamente debole. In contrasto a questa fiacchezza, stava rilasciando un fortissimo intento omicida.


"No!" Jiang Qisha impallidì. Non si sarebbe mai aspettato che Tantai Xue sarebbe riuscita a sopravvivere anche dopo aver usato due talismani di quel livello. Balzò velocemente in avanti e volò verso Tantai Xue.


"Nessuno potrà salvarlo." Tuttavia il palmo della donna emanò dell'aria gelida che avvolse Wu Kunlun, trasformandolo all'istante in una statua di ghiaccio.


Dopodiché la mano di Tantai Xue tremò e distrusse la scultura di ghiaccio. L'aura di Wu Kunlun scomparì completamente, Tantai Xue l'aveva ucciso spietatamente.


"Osi uccidere il mio junior Wu? Ti annienterò!


Jiang Qisha si infuriò dopo aver assistito alla morte di Wu Kunlun. Con un ruggito furioso e un cenno del palmo, un'alabarda rossa ardente apparì nella sua mano.


Apparì subito un'aura sconvolgente. La sua potenza era ancora più intensa di quella di Murong Mingtian, un Martial King di settimo livello.


"Spregevole, sarai tu a morire!" Tantai Xue, che era caduta nella trappola, era infuriata allo stesso modo. I suoi occhi brillarono e divennero bianchi come la neve.


*boom*


Simultaneamente, il cielo si incupì e una violenta tempesta si manifestò. Mentre portava caos, travolse tutto in un istante.


*swish* Dopo aver rilasciato il suo potere divino, Tantai Xue balzò in avanti e combatté contro Jiang Qisha.


*boom boom boom*


In quell'istante, il cielo nel raggio di diverse migliaia di miglia divenne nero come la pece. Si potevano vedere solo i fiocchi di neve pallidi e le lame di energia rosso sangue.


Quando questi due attacchi si scontrarono, delle onde d'urto terrificanti si espansero. Perfino lo spazio stesso si frantumò e il mare sotto iniziò ad agitarsi.


Sembrava che il cielo si fosse frantumato e la terra fosse collassata.


"È troppo terrificante. Questi sono grandi geni della Terra delle Arti Marziali. Questa è vera forza distruttiva."


Tutti rabbrividirono quando videro una battaglia così terrificante. I loro capelli si rizzarono; erano completamente sbigottiti. Dato che erano ad una distanza così ravvicinata, potevano capire quanto erano potenti.


Se avessero davvero usato tutte le loro forze per combattere, probabilmente nessuno nel raggio di diverse migliaia di miglia sarebbe sopravvissuto. Sarebbero stati spazzati via dalle onde d'urto.


Ma i due, mentre stavano combattendo, erano riusciti ad impedire che gli altri si ferissero nonostante stessero emanando una potenza sconvolgente. Questo significava che avevano un controllo completo sulla loro energia e che avevano già padroneggiato completamente i loro poteri.
                                


                                



