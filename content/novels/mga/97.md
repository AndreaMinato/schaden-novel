---
weight: 970
title: Capitolo 97 - Arriva l'Esercito
pubDate: 2024-05-26T15:13:16.345Z
tags:
    - mga
---


"Il Distintivo di Comando Viola Dorato! È autentico. Come ha fatto questo vecchio Lin ad ottenerlo?"


L'importanza del Distintivo di Comando Viola Dorato non era da sottovalutare. Era un deterrente maggiore della Bandiera del Drago Azzurro che Chu Feng aveva riportato.


Alla fine non importava quanto fosse forte la Scuola del Drago Azzurro, era comunque un'accademia. Poteva intimorire, ma non poteva comandare tutti quanti.


Invece la Città Viola Dorato era diversa. Nonostante in termini di forza fosse inferiore alla Scuola del Drago Azzurro, era la signora di quell'area. Era proprio come il detto "un forte drago non può sopprimere tutti i serpenti a terra." Valeva la stessa cosa.


<em>Nota Traduzione: un potere forte (drago) non può sopprimere tutti i poteri locali (serpenti).</em>


Inoltre le città avevano un rapporto interconnesso. Nonostante la Città Viola Dorato fosse una città di seconda categoria che controllava la sua terra, sopra di lei c'erano comunque delle città di prima categoria che non sarebbero state inferiori alla Scuola del Drago Azzurro.


Ad un grado ancora superiore c'erano le Tenute del Principe. Erano molto potenti e non erano inferiori nemmeno alla scuola di prim'ordine della Provincia Azzurra, la Scuola Lingyun.


Cosa più importante, dietro le Tenute del Principe c'era un enorme mostro. La Dinastia Jiang. La Signora delle Nove Province.


Ciò significava che, nonostante la Dinastia Jiang non impedisse lo sviluppo di vari poteri locali, né supervisionasse direttamente le aree delle Nove Province, in realtà la corte imperiale aveva già stabilito un sistema di gestione. Tutto nelle Nove Province era nelle mani della Dinastia Jiang.


Per questo, nonostante alcune scuola fossero incredibilmente forti, sarebbero rimaste comunque un potere tra i tanti dell'area. Non importava quanto fossero deboli le città, avevano la corte imperiale come supporto.


Le scuole potevano attaccarsi tra di loro, ma pochissime avrebbero osato provocare delle città.


Ecco perché molte famiglie di quest'area temevano di più il nome della Città Viola Dorato. Il deterrente del Distintivo superava di molto quello della Bandiera della Scuola del Drago Azzurro.


Vedendo le loro espressioni impaurite, il direttore Lin si infuriò. Puntò il dito verso la folla e cominciò a gridare: "Perché non vi inginocchiate anche dopo aver visto il Distintivo di Comando Viola Dorato?"


Queste parole spaventarono la folla e molte persone si inginocchiarono con un tonfo. Specialmente le famiglie Zhao e Li. Era come se avessero visto il loro salvatore e cominciarono a battere la testa sul terreno.


Di fronte a questa scena Chu Feng si accigliò lievemente mentre considerava la situazione. Sapeva che l'erba in cima al muro si piegava di fronte al vento, così come il gruppo di persone di fronte a lui.


Vedendo che c'erano molte persone che non si inginocchiavano, il direttore Lin gridò: "Perché non vi state tutti inginocchiando? Non osate considerare il Distintivo di Comando Viola Dorato? Non osate dare importanza al Lord della città?"


"Vedremo chi oserò inginocchiarsi di fronte a lui." Anche Chu Feng urlò con rabbia.


Dopo aver sentito queste parole, quelli che stavano per inginocchiarsi diventarono confusi. Si trovavano di fronte ad un dilemma. Nonostante la Città Viola Dorato fosse impressionante, l'imperatore era in alto tra le montagne. Il distintivo funzionava solo un po' come deterrente.


Chu Feng era il più forte qui, se lo avessero irritato allora avrebbe potuto ucciderli tutti.


Il direttore Lin puntò il dito verso Chu Feng e gridò: "Chu Feng, hai davvero del fegato! Osi andare contro le regole della Città Viola Dorato?
Non solo non ti inginocchi, osi anche minacciare gli altri. Ti stai opponendo alla Città Viola Dorato? Ti stai opponendo alla Dinastia Jiang?"
Le sue parole erano delle minacce.


Non solo non aveva paura, Chu Feng ribatté con freddezza: "E anche se fosse? Credi davvero che non ti ucciderò ora?"


"Feng'er non fare pazzie. Il suo Distintivo di Comando Viola Dorato è autentico. Non puoi attaccarlo altrimenti la Città Viola Dorato non ti perdonerà."


Vedendo l'intento omicida del ragazzo, Chu Yuan si spaventò. Tirò la manica del ragazzo, temendo che potesse attaccare il direttore Lin,


"Ahahah, Chu Yuan vedo che capisci." Il Direttore rise e disse: "Non ve lo nasconderò. Al momento il signore della Città Viola Dorato sa della miniera di ferro nero. Il Lord della città sta conducendo delle truppe e sta venendo qui. Credo che presto arriverà."


"Quindi d'ora in poi in quest'area montagnosa, ci sarà la gestione della Città Viola Dorato. Io sarò il gestore incaricato personalmente dal Lord della città."


"La famiglia Chu ha fatto una buona azione scoprendo la miniera di ferro nero. Così in futuro l'estrazione verrà fatta dalla famiglia Chu. Tuttavia tutti i minerali dovranno essere dati alla Città Viola Dorato. Non sarà permessa alcuna appropriazione indebita, pena la decapitazione."


Le parole del Direttore Lin erano eloquenti, stava arrivando l'esercito della Città Viola Dorato. Ciò significava che Chu Feng e gli altri non potevano opporsi, altrimenti non sarebbero sfuggiti alla morte.


La Città Viola Dorato stava mirando alla miniera di ferro nero. Non era difficile immaginare come ne avesse ricevuto notizia, era facile trovare la risposta guardando il Distintivo di Comando Viola Dorato nelle mani del direttore Lin.


Senza dubbio doveva essere stato il vecchio ad informarlo e il lord della Città Viola Dorato doveva averlo premiato pensando che gli avesse recato un servizio dicendogli questo segreto. Il Distintivo di Comando Viola Dorato e la posizione del direttore erano delle prove.


"Questo vecchio bastardo."


Nonostante Chu Feng non avesse cambiato espressione, strinse i pugni. Non credeva che ci sarebbe stato un vecchio così viscido nell'area montagnosa.


Tuttavia Chu Feng mantenne la calma, decise di non attaccare il direttore Lin e aspettare. Aspettare che l'esercito della Città Viola Dorato arrivasse prima di fare una decisione.


Proprio come aveva detto il direttore, a decine di miglia al di fuori della Città Pendente, un gruppo di uomini armati e cavalli si stava avvicinando.


Una grande truppa aveva fino a 1000 persone. La loro potenza non poteva essere sottovalutata. Il più debole era al quinto livello dello Spirit realm e coloro che cavalcavano erano tutti esperti all'Origin realm. La persona che li conduceva aveva una forza straordinaria.


Era un uomo robusto che aveva più di cinquant'anni. Non indossava un'armatura, solo un abito ampio. Il vestito era viola e aveva dei motivi d'oro ricamati con draghi e fenici.


Non solo il suo abbigliamento non era comune, nemmeno il suo volto sembrava ordinario. Emetteva un'aura speciale che gli altri attorno a lui non avevano.
Cosa più importante, era un esperto al nono livello dell'Origin realm. Facendo un altro passo sarebbe potuto entrare nel Profound realm, era il Lord della Città Viola Dorato, Chen Hui.


Recentemente le risorse della sua città erano diventate scarse e Chen Hui era preoccupato riguardo ai tributi. Tuttavia proprio in quel momento aveva ricevuto notizie di una miniera di ferro nero scoperta nell'area montagnosa. Questo lo aveva reso incredibilmente felice. Di buon umore, non solo aveva premiato l'informatore dandole il Distintivo di Comando Viola Dorato, aveva anche portato i suoi uomini a dare un'occhiata alla Città Pendente.


Al momento stava canticchiando e ogni tanto chiacchierava con i suoi sottoposti, ma all'improvviso scoprì che una persona era apparsa di fronte a loro, bloccando la loro strada.





