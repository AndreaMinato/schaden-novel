---
weight: 971
title: Capitolo 971 – Fendente del Firmamento
pubDate: 2024-07-02T01:13:16.451Z
tags:
    - mga
---


<em>CAPITOLO SPONSORIZZATO ringraziamo Dio!
89 capitoli in coda (86 Dio + 3 Federico), 1/3,
-Schadenfreude</em>


*rumble rumble rumble...*


All'improvviso risuonò un rimbombo particolare in questo mondo sereno. Simultaneamente il terreno nel raggio di mille miglia iniziò a tremare violentemente. Le acque tranquille tornarono ad agitarsi ancora di più rispetto a prima.


Un'enorme luna piena si levò gradualmente dalla superficie del mare distante.


Era molto grande e color cremisi. Sembrava fatta di vero sangue e, quando fece la sua comparsa, un'aura senza precedenti avvolse il mondo.


"Quest'aura..." Molti non riuscirono a respirare. Alcuni perfino soffocarono e, a parte i Martial King, i volti degli altri divennero violacei. Anche se le condizioni degli altri Martial King non erano così gravi, perfino loro fecero delle smorfie perché avevano difficoltà nel sopportare la pressione terrificante.


"Come pensavo, c'è una tecnica assassina in questa illusione, uccide tramite l'aura. Così è questo il punto forte di questa tecnica marziale, vero?"


"Il Massacro della Luna di Sangue non è così semplice. Con una forza del genere... Finché Jiang Qisha volesse, non ci vorrebbe nulla per ucciderci tutti in un istante."


"In termini di area ad effetto, il mio Fendente del Firmamento in effetti è di gran lunga inferiore a questo Massacro della Luna di Sangue, ma non sarà difficile distruggere questa tecnica per me."


Chu Feng mostrò un sorriso. Aveva già analizzato nel dettaglio il Tabù Terrestre di Jiang Qisha. Inoltre pensò che fosse il momento di fare vedere al mondo il suo Fendente del Firmamento.


Così, quando il Massacro della Luna di Sangue terrorizzò tutti, Chu Feng chiuse lentamente gli occhi. Simultaneamente un potere fortissimo iniziò a radunarsi silenziosamente nel suo corpo.


"Ohoh, ti sei arreso?"


Jiang Qisha sogghignò quando vide la reazione di Chu Feng. Ai suoi occhi, ogni sua opposizione sarebbe stata inutile. Il nemico era spacciato. Dalla sua prospettiva, Chu Feng si era arreso.


"Aspetta, questa è?" Ma proprio in quel momento le pupille di Jiang Qisha si rimpicciolirono di colpo. Aggrottò le sopracciglia perché aveva scoperto che Chu Feng sembrava un po' strano.


In quel momento, lo spazio attorno a lui iniziò a tremare lievemente, ma in modo completamente diverso rispetto ai tremori causati dal Massacro della Luna di Sangue.


I sussulti si intensificarono sempre di più. Erano già apparse crepe nello spazio.


Lo sconfinato potere Martial nel mondo iniziò a convergere verso Chu Feng come un uragano. Di fronte ad una tale immensità, perfino Jiang Qisha cambiò drasticamente espressione. Poteva sentire che il flusso di energia era davvero puro.


*boom*


Chu Feng spalancò gli occhi. Allo stesso tempo il suo sguardo emanò un'aura estremamente feroce.


"Diavolo!"


Jiang Qisha fu colto dal panico. Sollecitò la Luna di Sangue a sorgere più velocemente. Allo stesso tempo, la pressione terrificante iniziò a radunarsi in un'area e a puntare verso Chu Feng. Jiang Qisha era pronto ad attaccare. Era pronto ad usare il Massacro della Luna di Sangue per distruggere il nemico.


Ma era già troppo tardi. Prima che finisse l'attacco, ondate di energia rosso uscì dal corpo di Chu Feng.


Erano molto strane, avevano la forma di una lama affilata, ma erano simili a serpenti che nuotavano. Non solo erano concentrate, ma ce n'erano tantissime. Stavano perfino emettendo degli ululati terrificanti, come se fossero fantasmi infernali.


Aspetto più importante, dopo la loro comparsa, il cielo cambiò colore. In un batter d'occhio, avvolsero velocemente ogni angolo della volta celeste.


In quel momento, le labbra di Chu Feng si mossero. Enfatizzando ogni parola disse: "Tabù Terrestre, Fendente del Firmamento!"


"Primo colpo!"


*BOOM*


Le sue parole sembravano l'ordine di un sovrano. Un filo di energia strano e terrificante riempì lo sguardo di Chu Feng con il suo potere distruttivo.


Alla fine, con un colpo secco, il fendente impattò sulla luna e la riempì di fenditure.


*boom*


"Secondo colpo!"


Ben presto Chu Feng le diede un altro colpo. Il potere contenuto in questo attacco era doppio rispetto a prima.


La luna rosso sangue collassò all'istante, esplodendo.


Il cielo sembrava uno specchio rotto dopo questo scoppio e iniziò anch'esso a crollare.


Dopo questa caduta, tornò al suo stato iniziale. Il Tabù Terrestre di Jiang Qisha era stato distrutto da Chu Feng.


"Questo... Com'è possibile? Ha davvero distrutto il mio Tabù Terrestre?!"


Jiang Qisha impallidì. Aveva gli occhi spalancati per l'incredulità. Non osava pensare che in un posto così desolato come la Regione del Mare Orientale ci fosse qualcuno che avesse già padroneggiato un Tabù Terrestre e che avesse distrutto il suo più forte asso nella manica.


Oltre al terrore, dal suo sguardo traspariva incredulità.


In realtà, ciò che lo spaventava non era il Tabù Terrestre, ma l'aura che si stava intensificando dopo quei due fendenti.


"Terzo colpo."


*bang bang bang bang bang*


Chu Feng gridò. All'istante risuonarono delle esplosioni e innumerevoli fendenti rossi iniziarono ad apparire a mezz'aria.


Tutti i grandi esperti dell'Arcipelago Immortale della Condanna e dei tre grandi clan mostruosi furono uccisi da questo attacco. Murong Niekong e i loro capi morirono tutti.


I coltivatori potenti della Regione del Mare Orientale, di fronte a questo Fendente del Firmamento, non avevano la forza di contrattaccare. Anche prima di morire, non riuscirono ad emettere un solo suono prima di essere completamente distrutti.
                                


                                



