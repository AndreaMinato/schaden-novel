---
weight: 972
title: Capitolo 972 – Morirai
pubDate: 2024-07-02T02:13:16.451Z
tags:
    - mga
---


<em>CAPITOLO SPONSORIZZATO ringraziamo Dio!
88 capitoli in coda (85 Dio + 3 Federico), 1/3,
-Schadenfreude</em>


La potenza dei tre colpi aveva distrutto il Tabù e ucciso milioni di persone.


Ma Chu Feng chiaramente non si sarebbe fermato lì. Il Fendente del Firmamento era l'asso nella manica più forte che aveva a disposizione. Se l'avesse usato, avrebbe dovuto sfruttarlo a pieno per garantire la vittoria.


"Quarto colpo."


Gridò alla fine Chu Feng. Due fendenti puntarono verso Zhao Yuetian e Kuang Bainian.


Comprensibilmente, con un'esplosione, furono fatti a pezzi. La loro morte era stata ancora più diretta. Anche se erano periti, molti non riuscirono nemmeno a capire cos'era successo.


"DANNAZIONE!"


Alla fine Jiang Qisha si riprese. Aveva visto la forza terrificante di Chu Feng. Anche se lui aveva un talento eccezionale ed era considerato un grande genio nella Terra Sacra delle Arti Marziali, al momento non poteva rivaleggiare con Chu Feng.


Sapendo quanto era terribile la situazione, non disse altro e usò una tecnica misteriosa per fuggire.


Tuttavia, inaspettatamente si sentì le gambe pesanti. Anche se poteva volare a mezz'aria, era incredibilmente lento. Non poteva scappare.


"Chu Feng, bastardo ignorante e insolente! Osi uccidere i miei junior? Sai chi siamo? Sai chi è il mio maestro? Se oserai uccidermi, figuriamoci tu, perfino l'intera Regione del Mare Orientale perirà a causa tua!" Non potendo fuggire, Jiang Qisha si girò e cercò di minacciare Chu Feng.


"Ohoh..." Ma Chu Feng si limitò a ridere lievemente e poi disse: "Non avresti dovuto interferire tra me e l'Arcipelago Immortale della Condanna, né avresti dovuto attaccare il Picco Nebbioso. Non avresti nemmeno dovuto pensare di sposare Zi Ling."


"Puoi umiliarmi quanto vuoi, ma non posso tollerare degli affronti nei confronti dei miei cari. Oggi, non mi importa da dove vieni, né di chi sia il tuo maestro e della sua coltivazione. Ti ucciderò."


L'espressione di Chu Feng diventò gelida. Simultaneamente, delle sfere di luce rosso sangue apparirono e volarono verso Jiang Qisha emettendo degli ululati spaventosi.


Il potere che contenevano era ancora più forte del quarto fendente. Questo perché era il quinto colpo del Tabù Terrestre.


Jiang Qisha era completamente terrorizzato. In quell'stante di pericolo mortale, gridò all'improvviso: "Chu Feng, non uccidermi!"


Non c'era più arroganza, né orgoglio nella sua voce, invece stava implorando.


Chu Feng fece fermare le luci rosse a cento metri da Jiang Qisha e poi chiese: "Cos'altro vuoi dire?"


"Non uccidermi. Finché mi risparmierai la vita potrò darti qualunque cosa tu voglia. Posso anche ignorare le morti dei miei junior. Potrò perfino portarti nella Terra Sacra delle Arti Marziali e darti una raccomandazione per unirti al Sect della Terra Maledetta."


"Con il tuo talento, sicuramente riceverai l'approvazione del mio maestro. Ti accetterà anche come discepolo diretto e allora avrai una posizione uguale alla mia. Potrai ottenere qualunque cosa tu voglia. Non avrai problemi a diventare più potente." Disse Jiang Qisha con un'espressione piena di sincerità e servilità.


"Sta davvero implorando Chu Feng..." Tutti avevano sentito le sue parole e si riempirono di emozioni contrastanti.


All'inizio, pensavano che Jiang Qisha fosse un vero genio. Credevano che, in confronto a lui, Chu Feng non fosse altro che spazzatura.


Ora però si erano resi conto di essersi sbagliati assolutamente. Avevano tutti sottovalutato le capacità di Chu Feng. Così, come sembrava, Chu Feng non era solo un grande genio della Regione del Mare Orientale, ma lo sarebbe stato anche nella Terra Sacra delle Arti Marziali.


Si destarono discussioni nella folla. Tutti pensavano di aver sopravvalutato Jiang Qisha. Anche se era forte, era solo un talento mediocre.


Ma JIang Qisha non badava più alle opinioni della gente, gli importava solo di sopravvivere.


Così disse di nuovo con sincerità: "Prima desideravo solo ottenere il Picco Nebbioso. Non volevo diventare tuo nemico e in realtà ciò che è successo oggi è stato solo un malinteso.


"Anche se ho detto quelle parole per deridere te e Zi Ling, era solo un'esca. Volevo che Tantai Xue uscisse allo scoperto e non ho mai avuto intenzione di ferire Zi Ling e gli altri. In effetti, se non fosse stato per me, forse non sarebbero nemmeno sopravvissuti fino ad oggi."


"Io, Jiang Qisha, sono una persona che apprezza i talenti. Finché mi perdonerai, potrò fingere che non sia successo nulla. Ad essere sincero, con il tuo talento, se entrerai nel Sect della Terra Maledetta, forse potrai perfino diventare il capo del Sect in futuro!"


"Ma senza di me, anche se potrai entrare nella Terra Sacra delle Arti Marziali, sarà davvero difficile essere ammesso nel Sect della Terra Maledetta. Anche se potessi, ottenere il riconoscimento del patriarca sarebbe difficile."


"Posso ignorare le morti dei miei junior, perché dovresti continuare questo massacro?"


"Ahahahah..." Tuttavia inaspettatamente Chu Feng scoppiò a ridere. Il mondo tremò, scosso dal rumore tonante.


Molti si aggrottarono le sopracciglia. Provavano inquietudine. Dopo tutto quello che era successo, Chu Feng aveva dimostrato senza dubbio di essere il sovrano di questo posto. Sarebbe stato facile per lui uccidere chiunque voleva. Perfino Jiang Qisha lo temeva, quindi chi non lo avrebbe fatto?


Ma naturalmente era Jiang Qisha ad averne più paura. Visto che era arrogante e presuntuoso, pensava che fosse la sua vita ad essere la più preziosa. Allo stesso modo, temeva sopratutto la morte.


"Credi che sia un idiota o sei scemo? Stai dicendo cose così irrealistiche!" Alla fine Chu Feng smise di ridere, ma continuò a sogghignare in modo beffardo.


*poof* Jiang Qisha si inginocchiò dopo aver sentito quelle parole. Alzò le braccia e disse con un'espressione solenne: "Io, Jiang Qisha, giuro assolutamente che tutto ciò che ho detto è vero! Se ho detto anche una sola menzogna, che un fulmine mi colpisca e mi faccia morire in modo orribile!"


"Ahahah..." Ma Chu Feng tornò a ridere. Disse: "Non importa cosa farai, non ti crederò. Non c'è bisogno di implorare così."


"Inoltre, anche se dicessi la verità, che importerebbe? Hai superato il limite. Figuriamoci un discepolo della Terra Sacra delle Arti Marziali, anche se fossi il discepolo di un dio farei la stessa cosa!"


"Oggi morirai! Nemmeno gli dei potranno salvarti!"


Dopo aver parlato, lo sguardo di Chu Feng diventò freddo. Allo stesso tempo le luci rosse tornarono a volare velocemente verso Jiang Qiaha.


*BANG*


Quando i bagliori si radunarono insieme, un fendente terrificante impattò su Jiang Qisha.


Il suo corpo fu distrutto in un istante. Sia gli arti che il suo spirito, svanirono. Era stata una distruzione assoluta.


Il grande genio delle Terre Sacre delle Arti Marziali era stato ucciso da Chu Feng!
                                


                                



