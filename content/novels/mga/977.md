---
weight: 9770
title: Capitolo 977 – Un Vero Mostro
pubDate: 2024-07-02T07:13:16.452Z
tags:
    - mga
---


<em>CAPITOLO SPONSORIZZATO, ringraziamo Dio!
86 capitoli in coda (83 Dio + 3 Federico), 1/3,
-Schadenfreude</em>


*BOOM*


La Furia del Fuoco Celeste fu estremamente veloce. Arrivò in un istante senza lasciare a Qiushui Fuyan il tempo di reagire. Sembrava un'ondata di fuoco e un esercito feroce formato da Bestie Mostruose. Con la loro potenza distruttiva, arrivarono di fronte a Chu Feng.


Di fronte al fuoco impetuoso, Chu Feng sembrava una formica. Non riuscì a bloccarla.


Il suo calore si levò al cielo e continuò ad avanzare verso Qiushui Fuyan e gli altri. Questo perché l'obiettivo della mossa era lei.


"Ahahah, moccioso ignorante, chi credi che sia Huangfu Haoyue? Credi di poterlo sconfiggere con la coltivazione che hai preso in prestito? Ti stai semplicemente suicidando!"


Vedendo che la Furia del Fuoco Celeste era così devastante, Murong Mingtian scoppiò a ridere. Sapeva quanto era terrificante questa mossa e quanto era spaventosa mentre la usava Huangfu Haoyue.


La Furia del Fuoco Celeste poteva bruciare ogni creatura al mondo. E queste non erano parole a vuoto, Huangfu Haoyue poteva farlo perché aveva già padroneggiato la tecnica più preziosa della sua chiesa, la Tecnica Misteriosa del Fuoco Celeste. Il marchio sulla sua fronte ne era la prova.


Così, dopo che Chu Feng era stato sommerso da quell'inferno, Murong Mingtian pensò che fosse spacciato. Come poteva un Martial King di quarto livello difendersi da questa ondata di energia?


Qiushui Fuyan e gli altri si sentirono cadere in gelido abisso. Provarono una tristezza indescrivibile e non riuscirono nemmeno a singhiozzare, ma i loro occhi si erano già arrossati.


Pensavano che Chu Feng non fosse riuscito a bloccare la Furia del Fuoco Celeste. Nonostante il loro potere fosse limitato, sentivano che era molto più terrificante del Tabù Terrestre di Jiang Qisha.


*boom rumble rumble rumble...*


Tuttavia, proprio quando tutti pensarono che Chu Feng fosse morto, risuonò un'esplosione assordante tra le fiamme. Il fuoco si fermò come se fosse ristagnato a mezz'aria.


*boom* Stranamente le fiamme iniziarono a vorticare sul posto, quasi sembrarono rimpicciolirsi, come se ci fosse un buco nero che le stava assorbendo.


Alla fine le fiamme scomparirono completamente e ne uscì fuori una persona dall'aspetto imponente. Era Chu Feng.


"Chu Feng! È Chu Feng! Non è ancora morto e, non solo, è resistito alla Furia del Fuoco Celeste!"


"Cielo, quanto è potente? Un conto è affrontare Jiang Qisha e Murong Mingtian, ma ora può fronteggiare perfino Huangfu Haoyue, un Martial King di ottavo livello? Non è assurdo?!" La folla provò un'incredulità maggiore.


"No, aspetta, guarda! Vedi quel fulmine che copre il suo corpo? Non dev'essere affatto semplice come sembra e ora la sua coltivazione è aumentata! È diventato un Martial King di quinto livello!" Alcune persone più osservatrici avevano notato dei cambiamenti in Chu Feng.


Ora il giovane era coperto da un'armatura di fulmini accecante. La sua aura era cambiata. Ora era un Martial King di quinto livello. E questo... era il motivo della sua sicurezza di prima.


"Impossibile! Come ha fatto?"


Murong Mingtian mostrò un'espressione peculiare.


In realtà sapeva già che Chu Feng aveva una tecnica per aumentare la sua coltivazione, tuttavia il motivo per cui era rimasto così impavido e sicuro di sé era proprio a causa della Tecnica Misteriosa del Trasferimento dell'Immortale.


Conosceva questa tecnica e sapeva che, utilizzandola, era impossibile usare Medicine Proibite o altri metodi per aumentare il proprio livello.


Eppure ora Chu Feng stava usando l'armatura del fulmine per farlo. Come poteva Murong Mingtian non esserne scioccato? Quando Chu Feng era un Martial King di quarto livello, era riuscito a battere un Martial King di settimo. Così, ora chissà se sarebbe riuscito a battere Hangfu Haoyue.


"Sorpreso? In effetti ho usato la Misteriosa Tecnica del Trasferimento dell'Immortale per prendere in prestito il potere di Senior Piaomiao. Non posso aumentare la mia coltivazione tramite Medicine Proibite o tecniche marziali."


"Ma questa armatura di fulmini è una mia abilità. Non mi darà contraccolpi, né restrizioni. Nemmeno la Misteriosa Tecnica del Trasferimento dell'Immortale può limitarla." Disse Chu Feng con un sorriso di derisione. Aveva capito cosa stava pensando Murong Mingtian.


"Cosa? Il suo potere?" Queste parole sorpresero tutti. Un'abilità che poteva aumentare la propria coltivazione di un livello, indipendentemente dallo stadio. Era piuttosto potente.


Tutti guardarono Chu Feng con ammirazione. Avevano capito finalmente perché sembrava così mostruoso, non sembrava una persona normale. Almeno, a giudicare da questa armatura del fulmine, Chu Feng aveva delle caratteristiche che gli altri non avevano.


"Umpf. Puoi aumentare la tua coltivazione? E allora? Hai una potente forza combattiva, ma non vale lo stesso per Huangfu Haoyue? Sei un genio della Regione del Mare Orientale ora, ma quando Huangfu Haoyue era famoso, tu non eri nemmeno nato!"


Murong Mingtian non aveva troppa paura. Indicò Chu Feng e disse: "Uccidi questo moccioso! Non importa che metodo userai, voglio che lo distruggi!"


*BOOOM*


Huangfu Haoyue attaccò di nuovo. La Furia del Fuoco Celeste stavolta era ancora più terrificante.


Anche se gli osservatori erano piuttosto lontani, sentirono comunque l'ondata di calore. Era molto difficile da sopportare e non poterono che ritirarsi. Anche se erano a distanza avrebbero rischiato di rimanere bruciati. Huangfu Haoyue ora stava facendo sul serio.
                                


                                



