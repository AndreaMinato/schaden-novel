---
weight: 979
title: Capitolo 979 – Decidere il Risultato
pubDate: 2024-07-02T09:13:16.452Z
tags:
    - mga
---


<em>CAPITOLO SPONSORIZZATO, ringraziamo Dio!
84 capitoli in coda (81 Dio + 3 Federico), 1/3,
-Schadenfreude</em>


*whoosh*


All'improvviso lo sguardo di Huangfu Haoyue emise un lampo gelido mentre ondeggiava il ventaglio.


Le fiamme che Chu Feng aveva respinto si gonfiarono ancora di più e si raddrizzarono. La loro natura stessa era cambiata.


Perfino Chu Feng si sentiva sotto pressione di fronte a questo attacco.


Tuttavia, nonostante questo, non arretrò. Invece gridò: "Formazione del Massacro delle Quattro Divisioni!"


*roaaaar*


All'istante quattro bestie sacre sfrecciarono fuori dal corpo di Chu Feng. Si avventarono come folli verso le fiamme, fondendosi insieme, e volarono in cerchio attorno alla formazione.


*boom rumble rumble rumble*


Il loro potere era illimitato. Dopo che penetrarono nel campo della Furia del Fuoco Celeste, seminarono il caos tra le fiamme e alla fine svanirono completamente.


La Formazione del Massacro dei Quattro Simboli però non smise di funzionare. Con la sua potenza divina, si fece strada verso Murong Mingtian. L'obiettivo di Chu Feng non era Huangfu Haoyue, ma Murong Mingtian.


Al momento Huangfu Haoyue era legato dalla Tecnica della Possessione Demoniaca, romperla sarebbe stato molto difficile.


Gli Occhi Celesti però non avevano deluso Chu Feng. In superficie stava combattendo intensamente contro Huangfu Haoyue, ma in realtà aveva cercato un metodo per rompere la restrizione.


Alla fine Chu Feng era giunto ad una conclusione. In realtà era molto semplice rompere la Tecnica della Possessione Demoniaca: bastava uccidere Murong Mingtian. Per sconfiggere dei banditi, prima bisognava catturare il loro capo. Finché il vecchio fosse morto, naturalmente la Tecnica della Possessione Demoniaca sarebbe stata annullata.


"Dannazione. Questo moccioso sta davvero..."


"Uccidilo, uccidilo! Deve morire ad ogni costo!"


In effetti Murong Mingtian fu colto dal panico quando vide la formazione puntare su di lui. Mentre arretrava, iniziò ad ululare come un pazzo.


L'intento omicida negli occhi di Huangfu Haoyue diventò ancora più intenso. Il ventaglio nella sua mano tremò lievemente e, dopo qualche strano grido, dei serpenti di fuoco si precipitarono fuori dall'armamento.


All'inizio erano molto piccoli, ma dopo che si separarono dal ventaglio diventarono lunghi diverse migliaia di metri.


Erano trentotto. Il potere di ciascuna di queste creature era inimmaginabile.


Dopo che erano apparsi, attaccarono immediatamente la Formazione del Massacro delle Quattro Divisioni. La circondarono e la morsero forsennatamente. Poi, contro ogni aspettativa, la ridussero a pezzi. L'avevano distrutta facilmente.


"Dannazione, questa è la tecnica più formidabile della Chiesa del Fuoco Celeste, la formazione del Serpente di Fuoco!" Esclamò Qiushui Fuyan. La sua espressione già nervosa diventò piena di inquietudine.


"È la Formazione del Serpente di Fuoco? Huangfu Haoyue ha evocato i trentotto serpenti per crearla?"


Qiu Canfeng e gli altri cambiarono drasticamente espressione. I loro sguardi nervosi si riempirono di paura .


La Formazione del Serpente era un Tabù Mortale fuori dal comune, veniva evocata insieme alla Tecnica Misteriosa corrispondente e poteva essere potenziata sfruttando il Ventaglio del Fuoco Celeste.


In altre parole, se uno avesse voluto eseguire la tecnica, avrebbe dovuto soddisfare diversi requisiti, era molto difficile da coltivare.


Era proprio per la Misteriosa Tecnica e il Ventaglio del Fuoco Celeste che la formazione era così anormale. Era perfino definita il Tabù più formidabile della Regione del Mare Orientale.


Allora, il papa della Chiesa del Fuoco Celeste aveva usato questa mossa per scioccare il mondo e annientare un'intera razza. Aveva trasformato la popolazione di quelle Bestie Mostruose in un eterno mare di fiamme.


Qiu Canfeng e gli altri avevano assistito personalmente a quello sterminio ed erano rimasti tutti impressionati. Avevano ammirato il potere di questa formazione e avevano riconosciuto che era il Tabù Mortale più forte della Regione del Mare Orientale.


Tuttavia, sapevano che il papa della Chiesa del Fuoco Celeste poteva evocare solo tre Serpenti del Fuoco. Dopo aver usato questa mossa, avrebbe perso tutte le sue energie e pagato un caro prezzo per farlo.


Eppure ora Huangfu Haoyue aveva fatto apparire trentotto Serpenti del Fuoco. Se avessero creato una formazione, allora il loro potere sarebbe stato inimmaginabile. Probabilmente avrebbe superato perfino un Tabù Terrestre. Dopotutto non era un normale Tabù Mortale.


*rumble rumble rumble rumble rumble*


Proprio mentre Qiushui Fuyan, Qiu Canfeng e gli altri si stavano preoccupando che Huangfu Haoyue creasse la formazione, i serpenti iniziarono a fondersi e a fare ciò che temevano.


Le rune della barriera brillarono. Non solo emetteva una luce accecante, ma un'aura devastante. Pareva un sole che stesse per cadere dal cielo.


Lo spazio non si deformò più, iniziò a fondersi.


Il mare non ribolliva più, aveva iniziato ad evaporare.


Una pressione formidabile avvolse il mondo. A parte il Picco Nebbioso scintillante, quasi tutto il resto sembrava essersi deformato.


Anche la gente nascosta nelle Formazioni Spirit fu influenzata da questo attacco. Le persone dalla coltivazione lievemente più debole esplosero, incapaci di sopportare questo potere.


Qiu Canfeng e gli altri furono costretti ad aumentare la forza difensiva della Formazione Spirit e fare arretrare la folla. Sapevano molto bene che se il Serpente di fuoco fosse esploso, avrebbe scatenato un potere inimmaginabile.


Se le persone in lontananza erano sotto pressione, ci si poteva immaginare quanto fosse in difficoltà Chu Feng.


In quel momento, il fuoco permeò l'aria attorno Chu Feng. C'era il caos completo e l'ambiente attorno era cambiato. Sembrava che si trovassero in un forno sconfinato.


Chu Feng iniziò a sudare copiosamente. Le gocce di sudore scivolavano sulla sua pelle, ma non fecero molta strada prima di evaporare. Il viso del giovane si stava arrossando sempre di più.


Ma nonostante tutto, mantenne la calma, Con un sorriso, disse tranquillamente: "Alla fine sembra che dovrò comunque usare quella mossa per sconfiggerlo."
                                


                                



