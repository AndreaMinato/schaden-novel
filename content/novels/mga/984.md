---
weight: 984
title: Capitolo 984 – Curare Zi Ling
pubDate: 2024-07-02T14:13:16.453Z
tags:
    - mga
---


<em>CAPITOLO SPONSORIZZATO, ringraziamo Dio!
81 capitoli in coda (78 Dio + 3 Federico), 1/3,
-Schadenfreude</em>


"Chu Feng, non sono venuta solo io, ma anche molti delle Nove Province, incluse la Dinastia Jiang e la Gilda del Mondo degli Spiriti. Sono tutti nel Picco Nebbioso. Possiamo vivere insieme come abbiamo fatto in passato!" Chu Yue sfoderò uno splendido sorriso.


"Sorella Fuyan, cosa sta succedendo?" Chu Feng non festeggiò troppo presto, dal suo sguardo trasparì del nervosismo.


"Chu Feng, non ti preoccupare, è andata così..." Qiushui Fuyan sembrò capire i timori del giovane, così spiegò velocemente: "Dopo che Tantai Xue si è svegliata, se n'è andata immediatamente. Comunque, prima di partire, ci ha detto che possiamo continuare a vivere qui tranquillamente perché lei e Jiang Qisha e gli altri sono solo entrati per caso nella Regione del Mare Orientale."


"Per loro non è così facile venire qui. In realtà si può dire che sia impossibile. Inoltre nessuno della Terra Sacra delle Arti Marziali cercherebbe di andare in un posto come la Regione del Mare Orientale, perché ai loro occhi non è nient'altro una discarica vuota."


"Inoltre, nessuno sa che Jiang Qisha e Tantai Xue sono venuti qui, quindi non dovrebbero arrivare altre persone della Terra Sacra delle Arti Marziali."


"Dopo aver saputo questo, mia madre ha deciso di portare tutti i nostri amici e familiari al Picco Nebbioso. Qui, non solo possiamo proteggerli, ma possiamo dare loro condizioni migliori per coltivare. Possiamo perfino prendere in prestito il potere del Picco Nebbioso per prolungare le loro vite."


"Capisco."


Chu Feng ora capiva cos'era accaduto. Così alla fine si rilassò. Come aveva detto Qiushui Fuyan, ciò che lo preoccupava era che i membri del Sect della Terra Maledetta fossero venuti nella Regione del Mare Orientale. Allora, sicuramente avrebbero saputo che Jiang Qisha e gli altri erano stati uccisi da lui. E, a giudicare da come si comportava il Sect della Terra Maledetta, chiunque fosse stato coinvolto nella questione sarebbe andato incontro ad un disastro.


Tuttavia, se ciò che Tantai Xue aveva detto la verità, e il Sect della Terra Maledetta non sarebbe entrato nella Regione del Mare Orientale, allora sarebbero stati tutti al sicuro. Inoltre, come aveva detto Qiushui Fuyan, sicuramente sarebbe stato molto meglio per i suoi cari stare nel Picco Nebbioso invece che nei continenti orientali.


"Come stanno ora?" Chiese Chu Feng .


"Con l'aiuto del tuo Sect della Distruzione dei Demoni della Notte, non è facile costruire un po' di palazzi fluttuanti? Non preoccuparti, è stato sistemato tutto. Senior Qiu Canfeng ha anche condotto il Sect della Distruzione dei Demoni della Notte per annientare i resti dell'Arcipelago Immortale della Condanna e dei tre grandi clan mostruosi. Ha anche ricostruito il Sect della Distruzione dei Demoni della Notte e ora è tornato prospero come prima. È diventato di nuovo il signore della Regione del Mare Orientale ed ha rinsaldato la sua posizione."


"Sei anche stato riconosciuto come più potente del precedente capo del Sect."


"È perché il tuo potenziale è illimitato. Ora corre voce perfino che molto probabilmente diventerai un Martial Emperor." Disse con un sorriso Qiushui Fuyan. Nel tono della sua voce c'era un po' di orgoglio.


"Sono successe così tante cose? Per quanto tempo ho dormito?" Chiese Chu Feng.


"Hai dormito per tre mesi e sedici giorni." Disse Qiushui Fuyan.


"Tre mesi e sedici giorni?! Non significa che la Strada Celeste si aprirà presto?" Chu Feng ne fu sbalordito perché aveva proprio intenzione di dirigersi verso la Terra Sacra delle Arti Marziali non appena si fosse aperto il varco.


"Sì! Si aprirà molto presto. Sei rimasto a dormire per così tanto tempo e abbiamo anche pensato che te lo saresti perso! Ma sembra che non dovrai aspettare un altro anno."


"Inoltre ho un'altra buona notizia. Dopo che lo saprai, sicuramente ne sarai molto contento." Il sorriso di Qiushui Fuyan diventò ancora più incantevole e Chu Yue mostrò un'espressione simile.


"Che buona notizia?" Chiese Chu Feng ricambiando il sorriso.


"Indovina." Qiushui Fuyan alzò lievemente le sopracciglia e il suo sorriso diventò ancora più splendido.


"Eh... ho capito." Chu Feng roteò gli occhi un po' per poi sorridere lievemente, sembrava che avesse già intuito quale fosse la risposta.


Qiushui Fuyan raramente era così giocosa, ma ora non solo stava scherzando, stava anche sorridendo splendidamente. Così Chu Feng pensò ad una possibilità.


"Oh? Allora? Se indovinerai otterrai un premio!" Quando vide l'espressione sicura del giovane, Qiushui Fuyan si insospettì.


"Se non sbaglio, Senior Huangfu Haoyue dovrebbe aver recuperato la memoria." Disse con un sorriso Chu Feng.


"Cielo, hai azzeccato!" Qiushui Fuyan cambiò espressione quando sentì la risposta di Chu Feng. Mostrò un po' di sorpresa.


Anche Chu Feng si entusiasmò. Nonostante fosse sicuro della sua risposta, divenne estatico quando sentì la risposta della donna. I ricordi di Huangfu Haoyue erano davvero troppo importanti per lui, avrebbero potuto indicargli da dove proveniva.


*rumble rumble rumble rumble...*


Ma proprio in quel momento risuonarono dei rimbombi da fuori. Simultaneamente il cielo bianco diventò nero come la pece. Ben presto iniziarono a brillare dei bagliori viola.


"Ci è riuscita." Qiushui Fuyan non mostrò la minima preoccupazione vedendolo, invece guardò Chu Feng e disse: "Presto, andiamo fuori a vedere."


La donna si diresse verso l'entrata del Picco Nebbioso, andando in una zona esterna. Chu Feng la seguì.


Solo allora Chu Feng trovò in effetti diversi palazzi fluttuanti. Non erano solo meravigliosi, ma emanavano una sensazione naturale ed essenziale, si addicevano proprio al Picco Nebbioso.


Tuttavia ora, ciò che attirò di più l'attenzione di Chu Feng era una torre raffinata che fluttuava. All'esterno era affollato e in mezzo al mare di gente c'erano molti volti familiari.


Su Rou, Su Mei, Jiang Wushang, Zhang Tianyi... c'erano quasi tutti quelli che conosceva sotto la torre.


In quel momento gli sguardi della folla erano incollati sulla struttura. Mostravano espressioni sorprese, ammirate e gioiose.


La forza che proveniva dalla torre era sconvolgente. Il giorno brillante si trasformò in una notte sconfinata.


Ondate di bagliori viola uscirono dalla torre, continui e incredibili. In mezzo a quella luce splendida, poteva scorgere qualcosa: un'enorme campana.


"Zi Ling è stata liberata dall'influenza della Pillola del Controllo Celeste?"


Chu Feng mostrò uno sguardo pieno di entusiasmo. Questo era un fenomeno e chiaramente la persona che l'aveva provocato era Zi Ling. Il Corpo Divino che era stato sigillato fin dalla nascita finalmente era stato liberato.
                                


                                



