---
weight: 9920
title: Capitolo 992 – Diventare un Discepolo, apprendere Abilità
pubDate: 2024-07-02T22:13:16.453Z
tags:
    - mga
---


<em>CAPITOLO SPONSORIZZATO ringraziamo Dio!
75 capitoli in coda (72 Dio + 3 Federico), 1/3,
c'è un pezzettino che non avevo copincollato del capitolo precedente, sono gli ultimi tre-quattro paragrafi.
-Schadenfreude</em>


"Mm. Non sono illusioni normali. Non tutti sono capaci di ignorarle." Chu Feng annuì e non ci rimuginò troppo. Continuò ad andare avanti.


Anche se Chu Feng era rimasto solo, molte delle sue preoccupazioni erano scomparse. Era molto più libero adesso.


Chu Feng continuò a percorrere la strada per molto tempo. Non incontrò più altre prove; ma la Strada Celeste cambiò.


Non era più composta dalla splendida notte stellata perché gli oggetti color azzurro brillante avevano iniziato a diminuire di numero, ad un certo punto poi scomparirono completamente.


La Strada Celeste tornò completamente buia, come all'inizio. Una persona normale avrebbe avuto molta difficoltà a ritrovare l'orientamento in un ambiente del genere, ma Chu Feng era un'eccezione.


Poteva individuare il percorso giusto con gli Occhi Celesti. Tuttavia non andò dritto, invece continuò a cercare in giro. Questo perché la sua missione più importante non era entrare nella Terra Sacra delle Arti Marziali, ma trovare il luogo in cui era nato.


Allo stesso tempo, nella Regione del Mare Orientale, la Strada Celeste si chiuse.


Mentre guardavano l'entrata che scompariva in lontananza e il mare che tornava alla calma, Zi Ling e gli altri provarono tristezza e malinconia.


Gran parte degli osservatori se n'erano già andati, incluso il Sect della Distruzione dei Demoni della Notte, lasciato a Qiu Canfeng. Lentamente l'atmosfera tornò alla serenità.


Non risuonavano più conversazioni rumorose e risate, ma raffiche e onde che si infrangevano sulla superficie dell'acqua. Nel cielo rimanevano solo decine di persone.


Qiushui Fuyan, Huangfu Haoyue, Lady Piaomiao, Taikou…


Il Fondatore Drago Azzurro, l'antenato della Dinastia Jiang, la famiglia Chu…


Zi Ling, Su Rou, Su Mei, Zhang Tianyi, Jiang Wushang…


Dopo aver visto che gli amici di Chu Feng non riuscivano a tornare a casa, Qiushui Fuyan e gli altri provarono un po' di dolore.


Potevano capire come si sentivano. Le fidanzate e gli amici di Chu Feng avevano un rapporto davvero stretto con lui e quindi sicuramente erano molto preoccupati. Dopotutto non era facile attraversare la Strada Celeste.


Ma il motivo principale della loro malinconia era dovuto al fatto che non potevano unirsi a lui in questo viaggio.


Dopo un bel po' di esitazione, Qiushui Fuyan disse: "Zi Ling, è l'ora di tornare indietro."


"Mm. Sorella Fuyan, ci scusi per la lunga attesa." Zi ling e gli altri si girarono e mostrarono dei sorrisi forzati.


Tutti si addolorarono ancora di più vedendoli così.


"Non preoccupatevi. Con le sue abilità, non sarà difficile per Chu Feng superare la Strada Celeste. Credo fermamente che diventerà famoso anche nella Terra Sacra delle Arti Marziali." Li consolò Qiushui Fuyan.


"Lo so. La prima volta che l'ho incontrato era molto più debole di me. Non lo consideravo nemmeno allora." Zi Ling sorrise dolcemente. Stava ripensando a quando lei e Chu Feng si erano incontrati per la prima volta.


"Tuttavia sono stata comunque sconfitta da lui. In quel momento mi sono resa conto di quanto era potente."


"Così non ho dubitato affatto della sua forza. Anche quando sono stata riportata nella Regione del Mare Orientale dai miei genitori, ho sempre creduto che un giorno mi avrebbe riportata indietro. E l'ha fatto davvero."


"Ora credo ancora in lui. Tuttavia..." Nonostante stesse sorridendo, a Zi Ling mancò un po' il fiato.


"Tuttavia ti preoccupi comunque per lui, vero?" Proprio in quel momento risuonò la voce calma di un vecchio.


"Senior?" Qiushui Fuyan e gli altri cambiarono drasticamente espressione. Dietro Zi Ling era riapparso il vecchio cieco.


Era fermo con le mani dietro la schiena. I suoi occhi erano chiusi, ma sembrava in grado di vedere Zi Ling. La sua coltivazione sembrava ancora bassa, ma dava una sensazione imperscrutabile agli altri.


"Signorina, non piangere. Forse potrò aiutarvi tutti." Disse di nuovo il vecchio cieco.


"Senior, cosa intende?" Gli sguardi dei cinque si accesero.


"Il vostro talento è decente, ma temo che non riuscirete mai a raggiungere quel ragazzo nelle condizioni in cui siete. Anche tu, che hai un Corpo Divino, non avrai possibilità di farlo."


"Se continuerete così, sarete solo un peso per Chu Feng. Vi aiuterà, ma non pensate nemmeno di poter ricambiare." Disse il vecchio cieco.


Zi Ling e gli altri capirono che la persona di fronte a loro era un esperto, era indubbio. Inoltre le sue parole avevano un significato implicito.


Zi Ling e gli altri si scambiarono un'occhiata, annuirono e poi si chinarono su un ginocchio a mezz'aria. porsero i loro rispetti al vecchio cieco e dissero insieme:


"Io, Zi Ling..."


"Io, Su Rou..."


"Io, Su Mei..."


"Io, Jiang Wushang..."


"Io, Zhang Tianyi..."


"...vorrei diventare suo discepolo."


"...vorrei diventare sua discepola."


"Ahah, avete proprio capito bene." Il vecchio cieco ridacchiò. Poi mentre si accarezzava la barba, disse: "Se lo diventerete, naturalmente vi potrò insegnare delle tecniche. Tuttavia non è facile diventare miei discepoli."


"Senior, finché sarà disposto ad accettarci, siamo disposti ad affrontare qualsiasi difficoltà e sofferenza!" Dissero Zi Ling e gli altri. Questa era una rarissima opportunità. Non volevano perdersela.


Il vecchio cieco sorrise di nuovo lievemente, poi disse: "Non ditelo troppo presto. Le mie prove non sono cose che le persone normali possono sopportare..."


Il sorriso del vecchio cieco si allargò.


Chu Feng, naturalmente, non sapeva nulla di quello che era appena accaduto. Continuò la sua ricerca nella Strada Celeste.


Il tempo passò; Chu Feng era già vagato per diversi giorni nella Strada Celeste.


E gli dei non deludono chi sa perseverare. Lentamente giunse alla fine del percorso.


Questa parte del varco era molto speciale, sembrava fatto di roccia o acciaio, ma non era assolutamente composto da questi materiali. Non sembrava nemmeno una formazione... era molto difficile da descrivere, tuttavia era senza dubbio indistruttibile.


Ma l'aspetto più scioccante fu che Chu Feng trovò un tunnel vastissimo e molto profondo. L'intuito gli suggerì che non conduceva assolutamente nella Terra Sacra delle Arti Marziali.


Alla fine, si ritrovò di fronte ad una porta maestosa. Era davvero grande e non sembrava affatto semplice, simile alla Porta Imperiale della tomba nelle Nove Province.


Chu Feng sapeva che era diversa. Tuttavia, anche avvicinandosi, non capì in che modo lo fosse.


Chu Feng divenne praticamente certo che ogni struttura qui era artificiale, sicuramente era il territorio di qualcuno.
                                


                                



