---
weight: 10
title: Capitolo 10 - Terra Sacra delle Fate
pubDate: 2024-05-23T01:10:15.573Z
tags:
    - mw
---




Nonostante Lin Ming si fosse fuso con i ricordi del frammento dell'anima, non poteva sottovalutare le difficoltà del mestiere. Per ottenere più sapere e riempire i vuoti di memoria, doveva coordinare corpo e mente per integrare pienamente le memorie dell'anima nel suo corpo!


Aveva ottenuto i materiali per l'iscrizione lavorando sodo. Non poteva sprecarli. In quel momento Lin Ming non osò utilizzarli, raccolse invece vera essenza per allenarsi. Fece circolare l'energia, che sembrò sincronizzarsi con i ricordi del frammento dell'anima, scolpì questa sensazione nella sua mente.


Era un processo molto noioso e faticoso per lo spirito, ma la mente di Lin Ming poteva sfogliare decine di migliaia di pagine in una volta, più e più volte, la sua anima e il suo corpo si abituarono gradualmente e i suoi movimenti divennero più fluidi.


La forza dell'anima necessaria era estremamente alta. Di tanto in tanto Lin Ming doveva fare una pausa e nel frattempo avrebbe letto quella copia da quattro soldi, 'Introduzione alle Tecniche di Iscrizione' e si sarebbe rilassato. Sebbene non potesse essergli d'aiuto, gli avrebbe permesso di comprendere meglio le tecniche di iscrizione del continente Tianyan.


Alla fine di un intero giorno di pratica, Lin Ming chiuse l'Introduzione alle Tecniche di Iscrizione'. Nel manuale non c'era una sola descrizione di qualcosa che somigliasse al Baco da Seta Celeste.


La sua Seta era di massima priorità per Lin Ming. Aveva visto molti materiali alla fiera, ma non questo, anche se aveva trovato informazioni al riguardo. Il regno Fortuna Celeste aveva Bachi da Seta celesti, ma generalmente erano utilizzati per le corde di guqin.


Lin Ming non era sicuro che fossero la stessa cosa...


A causa della differenza in fatto di risorse e coltivazione, i materiali nel Regno Divino potevano non essere i medesimi anche se condividevano lo stesso nome. La Seta del Baco Celeste nel Regno Divino poteva essere completamente diversa da quella del continente Tianyan. Lin Ming li aveva identificati non dal nome, ma da altri fattori, come l'aspetto e l'odore. Se avessero avuto questi aspetti in comune, allora molto probabilmente la sua ipotesi sarebbe stata corretta.
Ma Lin Ming aveva solo i ricordi della Seta del Baco Celestiale del Regno Divino e, dato che non aveva visto quella del continente Tianyan, doveva assicurarsi che fossero identiche.


Lin Ming pensò con molta attenzione a dove poteva trovare la Seta del Baco Celestiale e alla fine concluse che avrebbe potuto trovarla nel Palazzo delle Sette Arti.


La maggior parte dei praticanti di arti marziali usavano la spada, a volte la sciabola o l'arco, e altro ancora, ma spesso usavano armi estremamente rare o preziose, come il guqin!


Il nome del Palazzo delle Sette Arti naturalmente derivava dalla Valle dei Sette Misteri. Ma era anche dovuto ad una fazione di sette persone, ognuna delle quali usava diverse armi. Una di loro era una donna e la sua arma era proprio un guqin!


Perciò il guqin faceva parte dell'antica eredità della Valle dei Sette Misteri, tramandata di generazione in generazione fino ad oggi. Per questo era stato fondato un dipartimento di questo strumento nel Palazzo delle Sette Arti!


Ma le difficoltà di quest'arte erano davvero troppe. Era necessario un talento incredibilmente elevato, ma l'utilizzatore doveva avere un temperamento calmo e regale. A causa di questi criteri, il dipartimento era sempre stato deserto rispetto a quelli più popolari. La maggioranza, almeno il 99 per cento di quelli che venivano a studiare il guqin erano donne che erano lì per coltivare il loro carattere e le loro capacità di suonare, e non avevano alcun interesse nell'uccidere, né nello studiare le arti marziali.


Lin Ming partì immediatamente. La sua destinazione era la sala conferenze del dipartimento del guqin dove tenevano lezioni pubbliche!


Ogni anno, il Palazzo delle Sette Arti nel regno di Fortuna Celeste selezionava i massimi talenti per la Valle dei Sette Misteri. Su richiesta della famiglia reale, esistevano permessi speciali per le persone che non studiavano lì per accedere alle sale pubbliche e assistere alle lezioni.


Tuttavia per entrare nella sala conferenze pubblica ci voleva un tesserino particolare! Altrimenti sarebbero entrati cani e porci. Quindi la sala era inaccessibile a chiunque non avesse quel permesso.


Il Palazzo delle Sette Arti aveva stabilito delle regole per entrare.
Si doveva essere al terzo stadio della Trasformazione del corpo, parte dell'aristocrazia o uno studente del Palazzo delle Sette Arti o del palazzo di Fortuna Celeste. Altri non avevano il privilegio di accedere alla sala conferenze. Le lezioni erano davvero popolari e ad alta richiesta, ma il vero contenuto era riservato ai discepoli principali.


Il tesserino che Lin Ming aveva al momento lo aveva ricevuto in prestito da Lin Xiaodong. La famiglia Lin era molto grande dopotutto, e molti giovani e anziani che coltivavano la Via Marziale naturalmente frequentavano il Palazzo delle Sette Arti. Non era troppo difficile ottenere un tesserino grazie alle connessioni di Lin Xiaodong.


Lin Ming andò a trovare Lin Xiaodong, che gridò. "Fratello! Mio caro fratello! Ti sei finalmente ripreso da quell'attacco di idiozia?"


Lin Xiaodong ammirava veramente la diligenza del suo amico. Aveva sempre creduto che avrebbe raggiunto un altissimo livello e sarebbe diventato una leggenda nel mondo delle arti marziali! Ma le tecniche di iscrizione non erano qualcosa di raggiungibile solo grazie all'impegno. Non importava quanto fossi determinato, era necessario talento innato!


Se fosse davvero possibile diventare un maestro di iscrizioni usando solo 800 liang d'oro per acquistare qualche materiale e una copia di un manuale qualunque, allora i maestri di iscrizioni sarebbero spuntati come funghi.


Agli occhi di Lin Xiaodong, studiare iscrizioni era altro che un sogno impossibile per Lin Ming. Non solo avrebbe perso tutti i suoi soldi e sarebbe diventato un mendicante, ma avrebbe anche perso tempo prezioso!


Ma Lin Xiaodong era un vero fratello per Lin Ming. Non poteva persuaderlo, quindi Lin Xiaodong si era limitato a prestargli il tesserino mentre considerava le sue opzioni.


Aveva deciso che avrebbe trovato il momento adatto e avrebbe portato Lin Ming nella sala medica per trovare un rinomato dottore. Non era successo niente a Lin Ming, ma la sua mente era confusa e il suo spirito sembrava scosso!


Poi Lin Ming arrivò alla sala conferenze del dipartimento del guqin. Era una costruzione raffinata, alta tre piani. La sala era spaziosa.


Purtroppo Lin Ming di tanto in tanto si rivelava ottuso, non si era accorto che la Sala conferenze del dipartimento del guqin era praticamente riservato alle donne! Era una terra sacra preclusa agli uomini!


La ragione di ciò era che in pratica erano tutte studentesse.
Queste donne che volevano studiare il Dao del guqin solitamente provenivano da famiglie aristocratiche. Per tutta la loro vita erano state influenzate dalle dolci melodie musicali e il loro aspetto era incredibilmente bello!
Erano tra le più stupende del genere femminile. Questo aveva suscitato con pensieri lascivi i cuori di molti giovani aristocratici, che sognavano di poter conquistare una o due bellezze.


Questi signorini avevano utilizzato le loro connessioni per ottenere il tesserino e quindi avevano frequentato il dipartimento del guqin per spiare le ragazze con intenzioni lascive. Non erano venuti per ascoltare la lezione, invece si concentravano sulle curve delle studentesse, specialmente su quelle con le cosce seducenti e... seni più abbondanti.


Anche dopo le lezioni le avrebbero seguite in giro, mangiato vicino a loro e le avrebbero importunate mentre andavano a fare compere in giro! Alla fine le bellezze del Dipartimento del guqin avevano esaurito la pazienza! Erano lì per imparare il Dao del guqin e dovevano mantenere un cuore calmo e imperturbabile, ed era impossibile con tutti quei maiali! Gradualmente il Dipartimento del guqin aveva iniziato a proibire agli uomini di entrare, in particolare quei loschi teppisti, e li aveva cacciati via accanitamente e senza pietà!


Lin Ming entrò nella sala conferenze del dipartimento del guqin, ma la lezione non era ancora iniziata e molte studentesse erano lì, a discutere e a parlare di tecniche. Al centro della stanza una ragazza stava suonando una nuova melodia. Era musica rapida e dolce, piena di eleganza mentre le note fluivano; era un pezzo incantevole ed orecchiabile.


Lin Ming si avvicinò per dare un'occhiata. Le corde del guqin non erano fatte di Seta di Baco Celestiale, come aveva previsto. Dopotutto era costosa e rara.
Anche le corde erano particolarmente dure e tenaci. Le persone con una coltivazione troppo bassa si sarebbero ferite facilmente provando a suonare le corde fatte di Seta di Baco Celestiale. I giovani e fragili fiori del dipartimento del guqin non avrebbero mai usato delle corde così potenti.


La ragazza che stava suonando il guqin era troppo dedita alla sua arte per notare Lin Ming, ma le altre due studentesse che stavano ascoltando naturalmente si accorsero della presenza di un maschio. Si accigliarono, ma non dissero nulla.


Ogni tanto sarebbe arrivato qualche uomo con intenzioni maligne. Avrebbero aspettato in agguato, fingendo di essere entusiasti del guqin, ma si erano avvicinati solo per guardare i seni delle studentesse.
Questo tipo di uomini provocavano una repulsione totale nelle studentesse.


Le studentesse che studiavano il dao del guqin tendevano ad essere permalose e non volevano perdere la faccia discutendo con qualche bestia che adocchiava le loro grazie, così tanti pervertiti avrebbero esagerato e avrebbero provato a toccarle con le mani o i piedi. Solo quando un gruppo di sorelle si erano riunite sotto la guida di una Sorella Maggiore più anziana che avevano cacciato via tutti i depravati.


Anche così, c'erano ancora delle canaglie completamente sfacciate e coriacee, che anche dopo essere cacciate fuori, sarebbero tornate strisciando con la scusa che erano davvero studenti del dao del guqin e che certamente non avevano ulteriori motivi. Ma erano senza dubbio degli spudorati, maestri solo nel Dao della Depravazione!


A causa di questo, anche la Sorella Maggiore più anziana era diventata spietata e il secondo giorno aveva appeso un'insegna sull'ingresso sul quale era scritto: "Vietato l'ingresso agli uomini e ai cani."


La questione era diventata sempre più seria e alla fine erano intervenuti membri del dipartimento di alto livello. Perciò agli uomini era stato proibito di entrare nella sala conferenze del dipartimento del guqin. Gli studenti maschi che entravano potevano ancora farlo, ma a condizione che la loro presenza fosse accettata dalle studentesse del dipartimento. Qualsiasi uomo che avesse una traccia di intenzioni lascive sarebbe stato istantaneamente espulso e tutti i suoi privilegi revocati per sempre!


Così, con il passare del tempo, la sala conferenze del dipartimento del guqin non aveva visto più l'ombra di un uomo.


Lin Ming naturalmente non sapeva della sordida storia del dipartimento e della sua guerra contro tutti i pervertiti. Si guardò attorno e non trovò alcuno strumento che usava la Seta del Baco Celestiale, e quindi iniziò a passeggiare da un lato all'altro della sala verso una raccolta di libri, sperando che ci fosse qualcosa che lo potesse aiutare nella sua ricerca.


Mentre se ne andava, molte studentesse smisero di suonare e guardarono il distante Lin Ming vicino alle librerie. Dissero con un sussurro: "Questo qui non sembra uno studente del guqin."


"Sì, credo di aver visto quel briccone guardare la mano di Xiao Sian un momento fa."


"Sorprendentemente non sembra così grande. Pare avere 15-16 anni."


"Umpf! Questo è il nostro territorio. Un sedicenne dovrebbe essere già sposato.
Qualcuna alla mia età potrebbe essere già madre." La ragazza che aveva parlato aveva solo 17 anni. Nella città di Fortuna Celeste, i diciottenni sarebbero già sposati.
Nelle zone di campagna, l'avrebbero fatto perfino uno o due anni in anticipo, quindi un sedicenne sposato non era così raro.


"Vabbé, non dipende da noi. La Sorella Maggiore verrà presto a far lezione. Se questo qui ha qualche intenzione maligna, gli chiederà immediatamente di andarsene."


Lin Ming non sentì la discussione di queste ragazze; altrimenti sarebbe rimasto senza parole. Naturalmente aveva osservato la mano di Xiao Sian, ma era solo perché stava cercando di determinare il materiale delle corde!


Continuò a cercare informazioni riguardo alla Seta del Baco Celestiale. Fortunatamente la sala conferenze del dipartimento del guqin era molto ampia, e anche questo lato aveva un ottimo spazio adibito alla raccolta di libri, ognuno dei quali conteneva vaste conoscenze riguardo alla musica e alla storia.


Lin Ming naturalmente non era minimamente interessato alla musica, sfogliò molti libri e finalmente trovò ciò che stava cercando! Era un manuale che si chiamava 'Lista di guqin celestiali.'


La 'Lista di guqin celestiali' era un'enciclopedia di antichi strumenti di ogni sorta ed includeva origini, utilizzatori, fabbricanti, materiali e altre conoscenze arcane, tutte descritte nei minimi dettagli. Naturalmente tra questi rari materiali c'era anche la Seta del Baco Celestiale! Lin Ming divenne incredibilmente entusiasta e iniziò a leggere con energia.


La 'Lista dei guqin celestiali' introduceva le proprietà e i metodi di raccolta della Seta del Baco Celestiale.
Il solo difetto finora era l'assenza di un disegno, ma Lin Ming capì che, grosso modo, era proprio ciò che stava cercando!


Lin Ming stava leggendo con entusiasmo e non si accorse assolutamente che il numero di studentesse della sala conferenze era iniziato ad aumentare. D'altra parte le ragazze notarono che era rimasto in un angolo per conto suo. In questo gruppo di bellezze celestiali, la presenza di un solo uomo, con i suoi vestiti sporchi, era davvero evidente come il giorno.


Fortunatamente Lin Ming non si guardò attorno, visto che tutta la sua attenzione era concentrata sul libro. Anche se le studentesse pensavano stesse fingendo, non avevano alcuna prova che potessero usare per cacciarlo via.


Originariamente la lezione sarebbe proceduta senza intoppi, ma c'era la leggendaria Sorella Maggiore del dipartimento del guqin, che aveva un enorme pregiudizio nei confronti del genere maschile!


Nei circoli sociali dei signori aristocratici, il nome della Sorella Maggiore era come un fulmine che riecheggiava nelle loro orecchie e faceva riempire i loro cuori di rabbia. Quell'insegna 'Vietato l'ingresso agli uomini e ai cani' era un insulto per tutti loro e aveva fatto perdere loro così tante occasioni con donne con tale... mercanzia! Le auguravano di rimanere una zitella per il resto della sua vita!


In realtà la Sorella Maggiore era una bellezza tra le bellezze. Aveva circa 20 anni e un volto ovale senza difetti, levatura degna della famiglia reale, cosce lunghe e sottili e gambe slanciate.


Era un peccato che la Sorella Maggiore non avesse mai mostrato alcun interesse verso gli uomini e che fosse irascibile. Qualsiasi maschio che osasse fissare la sua grandiosa bellezza avrebbe ricevuto un rapido calcio in mezzo alle gambe!


Dopo che la Sorella Maggiore arrivò, notò istantaneamente Lin Ming! Le sue sopracciglia si aggrottarono subito, posò il suo guqin e arrivò di fronte a lui.
Picchiò le dita tre volte sulla sua scrivania e gli chiese: "Come sei entrato?"





