---
weight: 10010
title: Capitolo 1001 – Ricompense della Prova
pubDate: 2025-12-15T08:37:10.300Z
tags:
    - mw
---


<em><strong>CAPITOLO SPONSORIZZATO ringraziamo Zangetsus!</strong>
9 capitoli in coda, 0/5
-Schadenfreude</em>


In realtà comprendere il Dominio del Loto Blu non era un grande risultato.


Quando un giovane d'élite comprendeva il terzo livello del Concetto di Fuoco e aveva anche un grande potenziale e destino, poteva formare il Dominio del Loto Blu. Finché non fosse morto prima del tempo, avrebbe ottenuto grandi risultati. Quindi il Dominio del Loto Blu era considerato un tipo di fenomeno che simboleggiava un futuro imperatore.


Tuttavia c'erano innumerevoli geni nel clan dell'Antica Fenice che lo avevano compreso, dopotutto c'erano cento miliardi di membri!


Il Sovrano Chi aveva protetto la Stella del Fuoco Spirituale per molti anni e aveva visto innumerevoli geni che avevano compreso il Dominio del Loto Blu, ma nessuno era riuscito a farlo in un modo che lo aveva sorpreso così tanto!


Quando Lin Ming era arrivato nella Stella del Fuoco Spirituale, il Sovrano Chi aveva visto che aveva appena gettato le basi del Concetto della Creazione, era lontano dal Gran Successo. Era inferiore ad un normale discepolo geniale, figuriamoci a persone come Yan Yue'er o Huang Yanguang.


In circostanze normali, bisognava accumulare lentamente informazioni per anni o anche decadi per comprendere ogni livello della Legge del Fuoco. La percezione di Lin Ming era molto alta. Con il supporto dell'atmosfera della stella, sarebbe stato già un buon risultato se avesse potuto comprendere il Dominio del Loto Blu in un anno e mezzo Ora però, durante il suo primo viaggio negli Inferni di Fuoco, aveva superato un solo periodo di improvvisa ispirazione per ottenere il risultato che avrebbe dovuto raggiungere in un anno e mezzo!


Come poteva il Sovrano Chi non esserne stupito!


Inoltre la qualità del Dominio del Loto Blu che Lin Ming aveva condensato era al picco!


Il Sovrano Chi aveva delle capacità di valutazione impeccabili. Aveva visto innumerevoli talenti formare il Dominio del Loto Blu, ma pochissimi potevano essere paragonati a Lin Ming.


"Il motivo per cui l'ha condensato fino a questo punto dovrebbe essere a causa delle sue solide fondamenta. È riuscito a farlo dopo un'improvvisa ispirazione. Inoltre lo ha aiutato quello strano potere mistico nel suo corpo. Dopo aver assorbito così tanti frammenti di Leggi, sarebbe strano se il suo Dominio del Loto Blu non fosse di calibro così alto."


Disse il Sovrano Chi. Un'ispirazione improvvisa poteva solo capitare per un colpo di fortuna. Uno o due quarti d'ora in uno stato del genere sarebbe stato l'equivalente di un lungo periodo di isolamento. Nonostante questo, produrre un Dominio del Loto Blu così impeccabile in così poco tempo aveva reso incredulo il Sovrano Chi.


Mentre lo spirito era assorto, vide che la pelle carbonizzata di Lin Ming e anche le parti in cui era stato bruciato l'olio del suo corpo, iniziarono a cadere, rivelando una pelle nuova e morbida. Alcuni posti erano gravemente danneggiati e perfino i meridiani e la carne erano stati inceneriti, ma furono avvolti da un'energia blu e verde. La carne sotto si mosse lentamente, brillando con vitalità mentre si rigenerava con una velocità visibile ad occhio nudo.


Questo era l'aspetto più importante del Dominio del Loto Blu: la guarigione. Specialmente con il Germoglio del Dio Blasfemo a sostenerlo, gli effetti del Dominio del Loto Blu erano diventati ancora migliori! In quel momento, nel dantian di Lin Ming, la foglia a forma di loto del Germoglio del Dio Blasfemo iniziò a brillare con una luce nebbiosa. La velocità di recupero superava perfino quella della Porta del Riposo!


Si poteva immaginare quali sarebbero gli effetti del Dominio del Loto Blu e della Porta del Riposo combinati insieme!


Inoltre il dominio poteva guarire qualsiasi cosa nel suo raggio d'azione. Finché Lin Ming lo avesse desiderato, avrebbe potuto spendere un po' della sua vera essenza per guarire gli altri, salvandoli.


"Le sue capacità di recupero sono straordinarie. Tuttavia dovrebbe essere anche dovuto alla Porta del Riposo. Il Dominio del Loto Blu di questo ragazzino probabilmente può essere paragonato perfino a quello di Yan Yue'er! E Yan Yue'er ha appena iniziato a meditare sul Concetto di Fuoco di quarto livello. Dovrebbe riuscire a comprenderlo entro la fine di questa prova. Se Lin Ming vuole raggiungerla, dovrà lavorare duramente." Disse tra sé e sé il Sovrano Chi.


E in quel momento Yan Yue'er era già arrivata a 23.000 chilometri di profondità negli Inferni di Fuoco!


In effetti questo non era il suo limite, però se fosse scesa più che poteva, sarebbe riuscita a rimanere giù per solo un bastoncino di incenso di tempo prima di essere costretta a tornare indietro. Se fosse rimasta nell'area di 23.000 chilometri, avrebbe potuto assorbire lentamente l'energia e comprendere le Leggi del Fuoco. In altre parole, questo era la profondità ideale per allenarsi per lei.


Nel terzo piano l'energia Origin di tipo fuoco acquisiva una mente propria.


L'energia si trasformò in bestie feroci e bestie sacre che si precipitarono verso Yan Yue'er. In quel momento la ragazza sembrava una dea discesa dal cielo, il suo corpo era avvolto da una luce dorata. Questo bagliore era simile alla luce che appariva sulla fronte di Lin Ming quando bruciava il sangue dell'Antica Fenice.


Quando Lin Ming bruciava il sangue dell'Antica Fenice, emanava solo una lieve luce dorata. Yan Yue'er invece brillava con una gloria splendente!


Quando le bestie formate dall'energia Origin di fuoco incontrarono questa luce, si sciolsero immediatamente trasformandosi in energia che fu assorbita da Yan Yue'er.


In confronto a Lin Ming, poteva non aver raggiunto uno stato di improvvisa ispirazione, ma la velocità con cui assorbiva l'energia Origin del fuoco era di gran lunga superiore! La stirpe dell'Antica Fenice perfetta era ben conosciuta per la sua forza; come poteva non essere all'altezza della sua fama?


Se Lin Ming voleva raggiungere la velocità di assorbimento di Yan Yue'er, avrebbe dovuto usare il Germoglio del Dio Blasfemo, ma allora non gli sarebbe appartenuta.


Nel Dominio del Fulmine della Palude Nera delle 8000 chilometri, il Germoglio del Dio Blasfemo aveva perfino assorbito la retribuzione divina lasciata dall'Empireo Vendicatore del Fulmine. Dopodiché, quando Lin Ming aveva combattuto contro Yang Yun, aveva usato quella saetta divina per distruggere la mossa finale del nemico e ferirlo gravemente. Aveva avuto un effetto miracoloso in battaglia, tuttavia quella retribuzione divina non faceva parte della sua forza e non avrebbe più potuto usarla più in futuro.


Quindi il Germoglio del Dio Blasfemo era solo un metodo di coltivazione alla fine. Non importava quanto fosse potente, poteva solo fare da supporto. Era impossibile contare solo su di esso per comprendere le Leggi primarie dell'universo.


Il tempo passò minuto per minuto, secondo per secondo. Yan Yue'er era già in difficoltà a 23.000 chilometri di profondità. Raggiunse velocemente il limite mentre del sudore fragrante colava dal suo corpo.


Continuò così per due bastoncini di incenso di tempo. Poi, con un'esplosione, la vera essenza protettiva di Yan Yue'er si ruppe. Energia turbolenta del fuoco iniziò ad impattare su di lei.


Tuttavia non ebbe bisogno dell'aiuto del Sovrano Chi. Uno strato di energia invisibile uscì dal suo corpo, facendole da scudo.


Era la veste Saint di massimo livello di Yan Yue'er. Anche questo abito era al picco del suo grado; il suo valore non era inferiore alla Lancia del Sangue della Fenice. Con questa veste, qualunque maestro che fosse al di sotto del Mare Divino Realm poteva scordarsi di oltrepassare questa difesa. Anche se Yan Yue'er rimanesse ferma e lasciasse che gli altri la colpissero, non sarebbero riusciti a torcerle un solo capello finché l'energia di Yan Yue'er e della veste non si fosse esaurita!


"Bene, Yue'er, sei stata brava!" Chu Hongyun presto lodò la ragazza. "Durante questa prova, sia in fondamenta che in velocità di allenamento sei già di gran lunga la numero uno!"


Coloro che avevano una stirpe dell'Antica Fenice perfetta avevano una compatibilità mostruosa con le Leggi del Fuoco. Mentre gli altri ci avrebbero messo diversi anni a comprenderle, per Yan Yue'er ci sarebbe voluto solo qualche mese, se non meno. Non solo, la sua percezione era molto alta. Date queste due condizioni, Chu Hongyun non poteva davvero immaginarsi chi avrebbe potuto superarla. Inoltre il punto d'inizio di Yan Yue'er era superiore agli altri fin dall'inizio.
Mentre la maggior parte dei discepoli si allenava diligentemente nel secondo piano, Yan Yue'er era già arrivata a 23.000 chilometri di profondità negli Inferni di Fuoco. Se non le fosse importato di allenarsi, avrebbe potuto perfino raggiungere una profondità di 25.000 chilometri!


"Zia, tra un altro mese dovrei poter arrivare a 26.000 chilometri. Dopodiché a 29.000 chilometri e poi al quarto piano!"


"Non preoccuparti. Vincerò sicuramente quel Calderone dell'Eclissi Solare. Quello stupido di Lin Ming è ancora bloccato al secondo piano! Eheh, voglio vedere come competerà con me! Con l'aiuto del Calderone dell'Eclissi Solare, la zia arriverà facilmente agli stadi avanzati del Lord Divino realm e potrai perfino raggiungere la perfezione di quel grado. Forse potresti perfino arrivare allo stadio del Sacro Lord e controllare davvero il dao celeste!"


Disse spensieratamente Yan Yue'er. Anche così, Chu Hongyun ascoltò tutta sorrisi.


"Ahah, sciocchina, vuoi ancora ingannarmi con le tue lusinghe? Arrivare agli stadi avanzati del Lord Divino realm non è un problema, ma giungere al picco è estremamente difficile. Per quanto riguarda passare al Lord Divino realm, ci sono pochissime possibilità di farlo per una persona come me. Ci sono innumerevoli guerrieri al Lord Divino realm che non possono superare quel divario. In confronto a quella montagna, perfino il nono Stadio della Distruzione sembra debole."


"Tuttavia ho fiducia in te Yue'er. Hai davvero il potenziale di superare il Lord Divino realm! Tuttavia devo ricordarti ancora di non sottovalutare quel ragazzo. Se è riuscito a sconfiggere Huang Yanguang con una coltivazione al quinto Stadio della Distruzione, sicuramente deve avere i suoi punti di forza. Anche se perdesse contro di te durante la prova, potrebbe essere solo per quanto riguarda le Leggi del Fuoco. In termini di forza combattiva, temo che non sia più debole di te! Non dimenticare, la tua coltivazione è superiore alla sua di un solo stadio."


"Naturalmente lo so. Umpf, non dovresti scordare che sono più giovane di lui! Il motivo per cui la mia coltivazione è ad uno stadio superiore alla sua è tutto a causa del mio diligente allenamento. Se raggiungessi il settimo Stadio della Distruzione due anni prima rispetto a lui, allora potrò arrivare al Mare Divino Realm tre anni prima di lui. Poi, farò lo stesso anche quando raggiungerò il Divine Transformation realm o il Lord Divino realm! Non credo che con la mia stirpe dell'Antica Fenice perfetta la mia velocità di coltivazione sarà inferiore alla sua!"


Yan Yue'er arricciò le labbra. Aveva riconosciuto il talento di Lin Ming in combattimento, ma per lei era impossibile che la battesse in quanto a velocità di coltivazione.


"Mm, hai ragione. Molto bene, questa fase continuerà per un po' più di giorni. Dovresti andare presto. Giusto. In quanto discepolo della giovane generazione, ci saranno delle ricompense per te per aver superato il terzo piano nonostante non siano degne di essere menzionate per te."


"Ricompense? Quali ricompense?" Yan Yue'er drizzò subito le orecchie sentendo quelle parole.


"Ahah, solo una goccia di sangue di piuma di fenice mandata dal quartier generale dell'Antica Fenice. È una ricompensa per i membri della giovane generazione che ottengono risultati eccellenti."


"Cosa?! Sono troppo taccagni!" Yan Yue'er aveva già una stirpe dell'Antica Fenice perfetta. Perché baderebbe ad una sola goccia di sangue di piuma di fenice ora?


"Certamente non ti importerebbe di un premio del genere, ma se un discepolo della giovane generazione può entrare nel quarto, nel quinto o anche nel sesto piano, i premi saranno esponenzialmente maggiori, al punto da fare impazzire dalla gelosia. Non solo tu, perfino io sarei tentata da ricompense simili. Devi affrettarti con tutte le tue forze. Più andrai avanti, migliori saranno i premi. E dopo che la prima fase sarà finita, non otterrai più un trattamento simile!"
                                


                                



