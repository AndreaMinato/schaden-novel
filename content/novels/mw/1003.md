---
weight: 1003
title: Capitolo 1003 – Sigillo del Cielo di 100 piedi
pubDate: 2025-12-15T08:37:10.301Z
tags:
    - mw
---


<em><strong>CAPITOLO SPONSORIZZATO ringraziamo Zangetsus!</strong>
7 capitoli in coda, 0/5
-Schadenfreude</em>


La torre conteneva una collezione di pietre del caos e di totem. Le pietre del caos erano un tipo di totem che si erano formati nel caos primordiale e contenevano le fonti delle leggi dell'universo.


I totem normali invece erano stati incisi da supremi esperti con grande impegno. Contenevano le loro ispirazioni riguardo alle leggi del Grande Dao.


Per il clan dell'Antica Fenice, i totem di pietra su cui potevano meditare riguardavano solo il fuoco. Le leggi del fuoco avevano un totale di nove livelli di Concetti. Se uno poteva comprendere questi Concetti fino al limite, si poteva bruciare perfino il mondo intero.


Nonostante i totem fossero per lo più incisi dai precedenti patriarchi, anch'essi erano divise in bassa e alta qualità. I totem di qualità più scarsa potevano essere stati incisi con noncuranza da un patriarca e le Leggi e i Concetti che contenevano potevano essere inferiori. I totem più eccellenti potevano essere opere di un patriarca del clan dell'Antica Fenice e dovevano essere il risultato di secoli di sforzi. Potevano essere ampi diverse decine o anche cento piedi. Erano dimensioni e qualità con cui i totem ordinari non potevano essere paragonati.


Tuttavia poteva meditare solo uno sfidante alla volta su una pietra. Questo perché doveva fonderci i suoi sensi e combinare la sua coscienza con i frammenti delle leggi contenuti all'interno. Se l'avessero fatto in due, avrebbero interferito l'uno con l'altro e avrebbero solo sprecato tempo.


Quindi la priorità nello scegliere un totem di pietra era estremamente importante. Più era di qualità alta e più sarebbe stato di beneficio per la coltivazione.


"Così sarà davvero Yan Yue'er a scegliere per prima."


"Naturalmente. La priorità bada solo al talento e ai risultati della prova. Yan Yue'er ha una stirpe dell'Antica Fenice perfetta e i suoi risultati sono stati di molto superiori ai nostri, quindi è naturale che vada per prima. Scommetto che sceglierà il Sigillo del Cielo di 100 piedi; è il totem migliore!"


Il cosiddetto Sigillo del Cielo di 100 piedi era una pietra lasciata dal diciottesimo patriarca del clan dell'Antica Fenice dopo 360 anni di sforzi. Il totem era alto e ampio 100 piedi ed era un tesoro incredibile! Nonostante molti discepoli avessero partecipato per la prima volta alla prova della Stella del Fuoco Spirituale, avevano già sentito parlare di questa pietra. Era un totem molto ambito dai discepoli nonostante sapessero di non avere possibilità di esaminarlo.


"Yan Yue'er, hai un'ora di tempo per selezionare un totem o una pietra del caos. Puoi iniziare ora."


"Non c'è bisogno, sceglierò la pietra del Sigillo Reale di 100 piedi!" Yan Yue'er sorrise lievemente. In effetti, come qualche altro discepolo, si era già documentata sulle varie tavole della Torre dei Totem prima di arrivare qui. Dato che aveva già scelto, non c'era bisogno che stesse a guardare. Non era esagerato dire che il Sigillo del Cielo fosse almeno il 30% superiore del secondo totem in termini di effetti. In tal caso perché non l'avrebbe scelto?


"Ha davvero scelto il Sigillo del Cielo di 100 piedi!"


"Il totem migliore è stato scelto da Yan Yue'er. Gli altri possono solo accontentarsi. In confronto al Sigillo del Cielo, le altre pietre del cielo sono di gran lunga inferiori. Mi chiedo quale sceglieranno Lin Ming e Xiao Shaobai. Lin Ming è stato di nuovo seminato da Yan Yue'er!"


"Sì, Yan Yue'er è troppo in vantaggio, inoltre ha anche la stirpe dell'Antica Fenice perfetta. Era impossibile che rivaleggiasse con lei in velocità, ma ora ha anche scelto il totem migliore. Come potrebbe Lin Ming avere speranze di vincere?"


"Non c'era speranza per lui fin dall'inizio. È il modo in cui il clan dell'Antica Fenice cresce dei talenti; le risorse migliori sono riservate ai discepoli migliori. Una persona che raggiunge il livello di un capo del palazzo è di gran lunga più prezioso di cento ordinari guerrieri al Lord Divino realm!
Quindi durante ogni prova, hanno solo un totem che spicca su tutti gli altri. Il resto è semplicemente troppo inferiore! Ora Yan Yue'er è l'obiettivo principale da crescere durante questa prova e noi siamo solo di passaggio..." Un discepolo sospirò. Anche in condizioni di parità sarebbe stato seminato da Yan Yue'er, figuriamoci quando la ragazza era in vantaggio.


"Il Sigillo del Cielo di 100 piedi, sei sicura?" Il messaggero non ne fu sorpreso, ma chiese di nuovo secondo la tradizione.


"Ne sono sicura!" Disse Yan Yue'er gettando un'occhiata orgogliosa verso Lin Ming, che però non ricambiò lo sguardo. Aveva la testa abbassata e non si sapeva a cosa stesse pensando.


"Va bene. Poi Xiao Shaobai, Lin Ming, potete andare a scegliere." Il messaggero vestito di nero guardò i due.


Xiao Shaobai era accanto a Lin Ming. Gettò un'occhiata verso di lui, sorrise con amarezza e scosse la testa. "Fratello Lin, prego. Andiamo a dare un'occhiata. Devo ammettere a malincuore che abbiamo perso durante questa fase. Tra i totem, a parte il Sigillo del Cielo, gli altri sono molto inferiori. Quindi non dobbiamo nemmeno lottare tra di noi; possiamo scegliere lentamente quello che desideriamo."


Disse lentamente Xiao Shaobai. Poi camminò verso la sala principale. Lin Ming rimase calmo e lo seguì.


La sala antica e solenne aveva una porta di bronzo dorato di fronte. Quando la aprirono, l'aura delle Leggi del Grande Dao emersero in tutto il loro splendore!


Dietro questo varco c'era una dimensione separata. All'interno c'erano innumerevoli grandi e piccoli totem che fluttuavano a mezz'aria. Alcuni erano grandi decine di piedi mentre altri arrivavano solo a pochi piedi.


Questi totem erano incisi per lo più con materiali estremamente esotici e bizzarri. Alcuni erano fatti da giada spirituale dal tipo sconosciuto, piene di energia Origin di fuoco. Altri erano stati ricavati da del metallo raro con cui si potevano forgiare artefatti spirituali. Ce n'erano perfino di pietra divina, composta dai misteri del mondo.


Ogni genere di raro materiale era stato inciso con le Leggi del Fuoco del Grande Dao. Facevano risonanza, immergendosi e potenziando la luce e la bellezza l'una con l'altra, scioccando chiunque le vedeva!


Normalmente, più era grande una pietra e più leggi avrebbe contenuto. E in questa dimensione separata di spazio e tempo, il totem che risaltava più all'occhio era una tavola quadrata al centro. Era ampia cento piedi quadrati e i suoi angoli erano affilati e definiti. Era il Sigillo del Cielo di 100 piedi!


Conteneva i primi sette Concetti delle Leggi del Fuoco, parte dell'ottavo e anche un po' di tracce del nono.


Questo totem non poteva manifestare i Concetti di ottavo e nono livello, perché chi l'aveva incisa non era riuscito a capire i loro misteri.


Nonostante i discepoli della giovane generazione non potessero nemmeno percepire un Concetto di quarto livello, non significava che fosse impossibile o inutile studiarlo. Gli effetti del Sigillo del Cielo di 100 piedi erano di gran lunga superiori agli altri. Era la
stessa differenza tra una miniera di pietre di essenza spirituale ordinarie e un accumulo di pietre di massimo livello.


Xiao Shaobai guardò la pietra del Sigillo del Cielo che fluttuava nell'aria con un'espressione piena di invidia e desiderio. Lin Ming ci gettò un'occhiata, ma poi non la osservò più. Scorse lentamente con lo sguardo le tavole lasciate dai membri della vecchia generazione del clan. Alla fine fissò le pietre del caos.


Erano totem formati naturalmente dal caos dell'universo in formazione. L'evoluzione naturale dell'energia primaria aveva lasciato delle tracce nelle pietre. Erano oggetti che avevano i segni della fonte del Grande Dao.


Le pietre del caos erano state testimoni della formazione dell'universo. Erano considerati i libri di storia del cosmo!


Se uno avesse potuto studiarle, avrebbe potuto vedere la formazione dell'universo e l'evoluzione delle leggi. Comprendendo completamente queste pietre del caos si poteva ottenere la comprensione più approfondita di tutto il Regno Divino!


Tuttavia era fin troppo difficile meditare su queste pietre del caos. In quanto oggetti naturali, non erano creati artificialmente e i loro segni rimanevano oscuri e difficili da capire. Inoltre erano trascorsi innumerevoli miliardi di anni dalla formazione dell'universo. L'energia primordiale era scomparsa dal mondo ed era introvabile. Meditare sulle leggi fondamentali del cosmo era più facile a dirsi che a farsi!


Così, anche se queste pietre erano incredibilmente preziose, in realtà erano state poste lì solo per metterle in mostra. Alcuni esperti del Regno Divino che avessero incontrato un ostacolo nella comprensione delle leggi avrebbero meditato su di esse nella speranza di ottenere qualche ispirazione e venirne illuminati.


Per quanto riguardava questi discepoli di livello inferiore, generalmente non avrebbero scelto di meditare su di esse. In quanto membri del clan dell'Antica Fenice, eccellevano e si concentravano sulle Leggi del Fuoco. Queste pietre del caos però servivano da base per tutte le leggi, avevano i segni delle regole che precedevano i cinque elementi. Se avessero provato a meditare su di esse, quanto sarebbero riusciti ad apprendere?


Quindi per tutti questi anni, delle dodici pietre del caos, solo i discepoli al Divine Transformation realm come Bai Daohong avrebbero scelto di studiarle occasionalmente. Tuttavia, le avrebbero osservate per un mese o due; non avrebbero mai scelto di studiarle per un lungo periodo di tempo.


Xiao Shaobai notò la direzione dello sguardo di Lin Ming e sussultò. Ne fu un po' sorpreso e chiese:"Fratello Lin, è interessato a queste pietre del caos, vero? Si dice che contengano la fonte del Grande Dao, ma in realtà è fin troppo difficile comprenderle. Per noi hanno un livello troppo alto. Alcuni discepoli geniali hanno provato a percepirle, ma alla fine hanno tutti fallito."


Il Grande Dao era il concetto più semplice, ma in realtà tutte le variazioni complesse e le meraviglie del cosmo potevano essere ridotte agli attributi più semplici. Ciò che sembrava semplice, poteva non esserlo affatto.


"Sto solo dando un'occhiata. Ringrazio il fratello Xiao per il consiglio." L'impressione di Lin Ming nei confronti di Xiao Shaobai era piuttosto buona. Era una persona di profilo relativamente basso e aveva dato il suo consiglio senza cattive intenzioni.


Lin Ming si avvicinò lentamente alle pietre del caos. Ce n'erano dodici e la più grande era grande dieci piedi. In confronto alle innumerevoli tavole brillanti fatte di ogni sorta di materiale celeste, queste pietre sembravano molto semplici. Si poteva perfino definirle rozze!


Le pietre del caos grigie sembravano ordinarie. La profondità e i segni erano vari; alcune parti avevano perfino delle crepe. Sembrava che fossero state erose lentamente dal vento e dal cielo.


In queste tracce rozze però Lin Ming poteva sentire un'inspiegabile sensazione di familiarità, come se un ricordo misterioso e maestoso fosse inciso nelle sue stesse ossa.


"Questa è aura primordiale..."


Lin Ming sussultò. Chiuse lentamente gli occhi ed usò l'intento marziale etereo...
                                


                                



