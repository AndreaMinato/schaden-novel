---
weight: 10040
title: Capitolo 1004 – Le Dodici Pietre del Caos
pubDate: 2025-12-15T08:37:10.301Z
tags:
    - mw
---


<em><strong>CAPITOLO SPONSORIZZATO ringraziamo Zangetsus!</strong>
6 capitoli in coda, 0/5
-Schadenfreude</em>


Lin Ming si concentrò sulle pietre del caos. Presto perse la cognizione del tempo e di dove si trovava.


Xiao Shaobai rimase un po' sbalordito mentre lo guardava. Avevano solo un'ora per scegliere una pietra e dovevano sfruttare questo periodo di tempo. Ce n'erano ancora molte altre all'esterno. Se tutti ci mettessero così tanto tempo, allora tutti i geni delle tre frazioni ci avrebbero messo molti giorni per scegliere un totem.


"Fratello Lin, non ha davvero intenzione di scegliere le pietre del caos, vero? Non ci rimane molto tempo." Chiese con esitazione Xiao Shaobai, ma Lin Ming non rispose. Era ancora immerso nelle pietre del caos, percependo la sconfinata aura primordiale che proveniva da esse.


Questo era il qi degli anni. Inciso durante la formazione dell'universo, queste pietre del caos si erano accumulate col passare del tempo. Erano oggetti che erano esistiti da innumerevoli anni. Ogni traccia sulla pietra del caos narrava la storia dei miriadi di cambiamenti dell'universo. Registrava la nascita di innumerevoli corpi celesti, la loro gloria, il loro splendore e anche la loro morte!


Allo stesso tempo questa pietra del caos emanava l'aura dello spazio sconfinato. Questo universo era davvero infinito. 3000 piani sconfinati e 3000 grandi mondi del Regno Divino non comprendevano l'intero cosmo! Esistevano innumerevoli mistici regni e troppi enigmi che stavano aspettando di essere esplorati. Una semplice legge poteva evolvere in un misterioso ed incomprensibile fenomeno. Perfino un Empireo avrebbe avuto difficoltà a comprendere pienamente tutte le leggi dell'universo.


L'universo era infinito. Fin dai tempi antichi, erano passati innumerevoli eoni e avrebbero continuato a trascorrere senza fine! Le dodici pietre del caos erano ampie 10 piedi quadrati; il Sigillo del Cielo era cento volte più grande, ma i loro misteri erano eterni ed interminabili. Non era qualcosa con cui il Sigillo del Cielo poteva rivaleggiare.


Questo comunque non significava che la persona che aveva inciso il totem del Sigillo del Cielo fosse di basso livello, in realtà anche il più debole patriarca era una potente esistenza al livello di un Sacro Lord e il più sbalorditivo si avvicinava a diventare un Re del Mondo. La persona che aveva creato il Sigillo del Cielo era una figura di questo tipo. Aveva trascorso 360 anni di tempo per incidere quel totem, si poteva immaginare quanti misteri ci fossero!


Tuttavia, non importava quanto fosse potente il patriarca, era comunque un praticante di arti marziali e non poteva essere comunque paragonato ad un Empireo. E un Empireo non poteva essere paragonato all'universo! Questo perché un Empireo percepiva le Leggi dell'universo!


Le pietre del caos provenivano dal cosmo stesso! Come poteva un totem artificiale essere paragonato ad un oggetto così mistico?


Quindi queste pietre del caos conteneva le leggi fondamentali dell'universo. Erano molto più misteriose del Sigillo del Cielo!


Il motivo per cui Lin Ming poteva percepire i misteri delle pietre del caos non era a causa della sua grande percezione. Anzi, esistevano innumerevoli geni nel Regno Divino con una capacità di comprensione anormale, eppure nessuno di loro era riuscito a sentire i misteri delle pietre del caos nello stadio della Distruzione.


La sola ragione per cui Lin Ming poteva farlo era perché in passato era entrato nello spazio primordiale della Strada dell'Imperatore. Era stato come se avesse ottenuto una porzione dell'eredità dell'Empireo Primordius!


Lin Ming guardò ogni pietra. La sua anima era entrata in una trance profonda.


E nel suo mare spirituale, lo spirito da battaglia quasi al livello d'oro tremò. Si condensò una nebbia attorno alla piccola lancia. Era la forma elementare del qi primordiale!


L'energia primordiale era il caos nato durante la formazione dell'universo, prima che si formassero il cielo e la terra, era pieno di energia e materia incredibilmente densa.


Un filo di energia primordiale poteva distruggere una stella!


Questo perché se una stella fosse stata condensata e convertita in qi primordiale, sarebbe stata solo delle dimensioni di una noce!


Lin Ming sentì che questa pietra del caos stava formando una risonanza con lo spirito da battaglia primordiale nel suo mare spirituale. Questo gli permetteva di immergersi tra i misteri delle leggi nella pietra del caos.


"Questa è la sensazione dello yin e dello yang!"


Lin Ming si agitò. La prima pietra del caos conteneva solo due righe nere e bianche. si incurvavano e si deformavano insieme come due serpenti gemelli. La prima volta che li guardò, non capì cosa fossero queste linee astratte, ma quando si concentrò su di esse, ebbe la sensazione di scorgere la distruzione dell'universo quando lo yin e lo yang si erano divisi e si erano formati.


"La prima pietra del caos del Mondo Atlante è la Pietra del Caos Yin e Yang. Contiene le Leggi dello Yin e dello Yang..." Il nome di questa pietra emerse nella mente di Lin Ming. Queste dodici pietre del caos non avevano nomi illustri come la Tavola del Dao Supremo, il Sigillo del Cielo di 100 Piedi lasciate dai supremi esperti del clan dell'Antica Fenice.


C'erano dodici pietre del caos e avevano i loro rispettivi domini


"La numero due, la pietra del caos degli innumerevoli anni, contiene il potere del tempo!"


Lin Ming rifletté. La pietra del caos numero due registrava il passare del tempo. Sulla sua superficie era iscritto il potere del tempo. In confronto ai segni della pietra dello yin e dello yang, le sue tracce erano ancora più eteree e leggere. Mentre le scorgeva con noncuranza, si produssero delle immagini illusorie nel suo mare spirituale. Quando indagò con più attenzione comunque divennero sempre più indistinte finché non svanirono senza lasciare traccia!
Erano incerte come il tempo stesso. Nonostante il passato non potesse essere alterato, poteva essere comunque sepolto dalle sabbie della storia. Se uno avesse provato a guardarlo, avrebbe visto che il futuro era nebbioso ed incerto, nascosto tra infinite variabili. Queste variabili erano così tante che nemmeno un Empireo poteva prevederle tutte!


"Terza pietra del caos, quella dell'universo. Contiene lo spazio sconfinato!"


L'elemento legato al tempo era lo spazio. Lo spazio primordiale di Lin Ming era capace di annientare ogni legge, ma i suoi effetti contro le Leggi dello Spazio e del Tempo erano minori. Il Tempo e lo Spazio dopotutto erano misteriosi. Prima che l'universo si formasse, erano compressi nel qi primordiale. Allora l'universo non aveva i Concetti di Spazio e Tempo, ma in seguito, prima che Yin e Yang si separassero e che i cinque elementi venissero generati, lo spazio e il tempo si erano generati. Erano esistiti prima del caos primordiale yin yang!


I segni di questa pietra del caos erano leggeri e profondi, lunghi e corti. Alcune linee divergevano al di fuori della pietra del caos, come se la loro fine si celasse in una parte nascosta del vuoto sconfinato. Alcuni segni terminavano e collassavano in un solo punto, come se lo spazio fosse tornato tutto lì. C'erano molti misteri impossibili da vedere chiaramente.


"Pietra del caos numero quattro, quella dei Cinque Elementi!"


Il potere dei cinque elementi era nato durante l'ultima fase della creazione dell'universo. Quando il cosmo si era evoluto, prima c'era stato il caos, poi lo spazio e il tempo, lo yin e lo yang, i cinque elementi e alla fine si erano formati i corpi celesti in cui era cresciuta ogni forma di vita.


Nonostante le Leggi dei Cinque Elementi non fossero apparsi prima dello Yin e dello Yang, questo non significava che non fossero misteriose. In effetti gli effetti creatisi in seguito sarebbero stati ancora più complessi.


Il potere dei cinque elementi; metallo, legno, acqua, fuoco, terra, che avevano generato vento e fulmine. Ognuno di essi era l'applicazione più diretta dell'energia. In termini di velocità, potere distruttivo, rigenerazione o anche di difesa, ognuno di essi aveva raggiunto il picco sotto qualche aspetto. Il potere dei cinque elementi era formato dalle leggi più semplici del Grande Dao. Per convertire la loro fonte in potere, bisognava prima usare gli elementi.


"Quinta pietra del caos primordiale, quella delle stelle..."


Lin Ming continuò ad esaminare le pietre del caos. Le stelle esistevano in tutto l'universo. Il loro potere era capace di annientare tutta la materia. Nonostante sembrassero deboli e non pericolose, questo era dovuto alla lontananza. Se uno si fosse avvicinato a loro, il loro potere sarebbe stato incredibile! Non solo, indicavano il percorso tortuoso del destino, il loro movimento e la rotazione conteneva il dao celeste. Capendo i loro movimenti e le loro posizioni, si poteva vedere attraverso la nebbia del futuro.


"Sesta pietra del caos, quella della vita..."


Lin Ming continuò ad esaminarle, immergendosi nei loro segreti fino a destarsi dal suo stato etereo. Quando si riprese si rese conto che Xiao Shaobai lo stava già chiamando da molto tempo.


"Fratello Lin, salve, può sentirmi? Dobbiamo uscire. Ha scelto una pietra?"


Quando Lin Ming sentì la sua voce, ebbe una strana sensazione. Era come se nelle pietre del caos ci fosse uno spazio e un tempo completamente diversi.


Xiao Shaobai vide l'espressione confusa di Lin Ming e non poté trattenersi dal dire:"Fratello Lin, volevo dirle che queste pietre non sono affatto pratiche nonostante siano profonde e misteriose. Per lo più percepiamo i Concetti del fuoco e queste pietre del caos sono troppo vaste. Se vuole meditare su di esse dovrà impiegare moltissimi sforzi solo per capirne un briciolo. Anche allora rischierebbe di non poter usare queste comprensioni per migliorare il Concetto di Fuoco."


Xiao Shaobai sapeva che Lin Ming non aveva guardato altri totem, quindi glielo aveva ricordato per fargli una gentilezza. Non sapeva della fortuna di Lin Ming, quindi pensava che il talento del giovane risiedesse nella sua forza combattiva. La sua percezione doveva essere relativamente normale, altrimenti come poteva essere così scarsa la sua comprensione riguardo alle Leggi del Fuoco?


Se Xiao Shaobai avesse dovuto essere schietto, allora avrebbe detto che Lin Ming era un sempliciotto dal corpo molto forte. Naturalmente sempliciotto solo in confronto a talenti come Yan Yue'er. Nemmeno Yan Yue'er sarebbe riuscita a studiare queste pietre del caos, figuriamoci Lin Ming.


Naturalmente non credeva che Lin Ming avrebbe potuto comprenderle. "Fratello Lin, so che non ha ancora scelto, ma il tempo è scaduto e dobbiamo andarcene. Che ne dice se le propongo io un totem di pietra che potrebbe essere buono per lei?"


Tra le pietre, a parte il Sigillo del Cielo di 100 piedi, gli altri totem non erano troppo diversi in quanto a qualità. Xiao Shaobai aveva scorto con un'occhiata tutte le tavole e ne aveva scelte tre o quattro. In ogni caso, poteva sceglierne solo una, quindi raccomandarne una a Lin Ming sarebbe stato un buon modo per farselo amico.


Lin Ming sapeva che Xiao Shaobai stava cercando di rendersi utile. Sorrise e disse:"Non c'è bisogno fratello Xiao, ho già scelto."


"Va bene, allora andiamo." Xiao Shaobai pensò che Lin Ming doveva aver già letto informazioni riguardo ai totem e avesse già deciso da tempo. Non importava troppo in ogni caso.


Lasciò la torre dei totem con Lin Ming.


In quel momento i discepoli dei tre palazzi stavano aspettando fuori. Il messaggero con l'abito nero era su una piattaforma in alto all'esterno e stava guardando con condiscendenza Lin Ming e Xiao Shaobai.


"Voi due, avete fatto la vostra scelta?"
                                


                                



