---
weight: 10060
title: Capitolo 1006 – Loto che fiorisce passo dopo passo
pubDate: 2025-12-15T08:37:10.301Z
tags:
    - mw
---


<em><strong>CAPITOLO SPONSORIZZATO ringraziamo Zangetsus!</strong>
4 capitoli in coda, 0/5
-Schadenfreude</em>


"Coltivare liberamente? Ottimo, ottimo! Dovrò concentrarmi a percepire il totem che ho scelto. Se potrò isolarmi per un anno circa e poi tornare nei Diciotto Inferni, sarò in grado di scendere più a fondo. Più scenderò e più riceverò dei benefici!"


"Esatto. Quando ero nel Palazzo della Corte della Fenice ho avuto l'occasione di meditare su un totem di pietra, ma è stato solo per diversi giorni. Questi totem sono anche di qualità superiore rispetto a quelli che ho visto finora."


Quando il messaggero vestito di nero disse che avrebbero potuto coltivare liberamente e decidere come disporre del loro tempo, tutti i discepoli della giovane generazione si entusiasmarono.


"Isolarsi per un anno? Sì, continuate a sognare. Il motivo per cui i totem permettono alla persone di percepire le Leggi è perché hanno dei frammenti di legge condensati in essi. In pratica sono una sorta di formazione. Solo qualcuno dalla comprensione estremamente profonda può trarne delle verità. Finché li toccherai con la mente, potrai assorbire lentamente i frammenti delle leggi al loro interno, ma via via ci sono sempre meno frammenti e l'effetto peggiorerà sempre di più.
Una volta che rimarrà solo il 70% dei frammenti delle leggi, dovrai smettere di allenarti e lasciare che i totem recuperino dei frammenti prima di usarli di nuovo. Altrimenti perché credi che nessuno possa scegliere una tavola di pietra usata già poco prima?" 


Dissero alcuni discepoli al Divine Transformation realm che avevano già partecipato alla prova dell'Antica Fenice diverse volte. Infransero immediatamente i sogni degli allievi più giovani.


Questa era la prima volta che i membri della giovane generazione sentirono parlare di un fenomeno simile, ma pensandoci, aveva senso. Non c'era da meravigliarsi che la prova dell'Antica Fenice si tenesse una volta ogni quattro anni; ovviamente era per dare il tempo alle tavole di condensare nuovamente i frammenti delle leggi. Altrimenti il clan dell'Antica Fenice avrebbe sfruttato a pieno le sue risorse e avrebbe mandato nuovi discepoli ogni anno alla Stella del Fuoco Spirituale.


Inoltre veniva assegnata una tavola di pietra a persona perché i frammenti delle leggi erano difficili da dividere. Se non fosse stato per questo fattore, diverse persone avrebbero potuto meditare su un totem insieme o avrebbero potuto perfino fare a turno.


"Meditiamo sui totem e assorbiamo un po' dei frammenti prima di tornare nei Diciotto Inferni di Fuoco."


Suggerì un discepolo.


"Mm, sembra una buona idea. Possiamo andare nei Diciotto Inferni quando vogliamo, ma i frammenti delle leggi dei totem sono limitati. Dovremo sfruttarli pienamente."


I discepoli volarono tutti verso la torre, Lin Ming incluso.


Nella torre, tutti i totem erano stati separati e sigillati in aree diverse dal messaggero secondo l'ordine che aveva trascritto nella tavola di pietra. Ogni spazio corrispondeva ad una tavola, ognuna di esse era assegnata ad un discepolo.


Naturalmente Lin Ming era un'eccezione. L'area in cui si allenava aveva quattro pietre del caos, quella Yin Yang, dell'universo, degli innumerevoli anni e dei cinque elementi!


Le quattro pietre del caos fluttuavano nell'aria attorno a Lin Ming. L'area attorno brillava come una stella e sembrava trovarsi in uno sconfinato universo.


Senza rumori attorno e una sconfinata distesa di spazio che si allungava a vista d'occhio, era estremamente facile trovare pace e serenità. Poteva dedicarsi pienamente alla meditazione sulle leggi.


Lin Ming separò parte del suo senso divino e toccò la Pietra dei Cinque Elementi.


Lo spirito da battaglia primordiale nel suo mare spirituale tremò lievemente. L'aura sconfinata e semplice che proveniva dal passato più antico raggiunse immediatamente la mente di Lin Ming.


Quando aveva esaminato le pietre del caos, Lin Ming le aveva già percepite fino ad un certo punto . Era stato in grado di sentire vagamente i Concetti al loro interno, qualcosa che nemmeno un guerriero al Divine Transformation realm sarebbe riuscito a fare e aveva ottenuto molti benefici durante quel processo.


Tuttavia...


Non si sarebbe limitato a questo!


Se non fosse stato a corto di tempo e non si fosse dovuto preoccupare della presenza di Xiao Shaobai, Lin Ming sarebbe riuscito a percepire ancora di più.


Lin Ming fece un respiro profondo e si concentrò sulla pietra del caos. Il suo spirito da battaglia a forma di lancia iniziò ad emettere un bagliore grigio argento.


Un loto rosso sangue iniziò a fiorire dietro di lui.


Intento marziale del Grande Imperatore: spazio primordiale!


<em>Hu!</em>


In quel momento avvolse completamente le quattro pietre del caos. Una lieve traccia di energia primordiale elementare emerse, riecheggiando nello spazio. Sembrava una nebbia leggera che avvolse lentamente le pietre.


Lo spazio primordiale rappresentava uno stato caotico che era esistito prima della formazione dell'universo. E queste pietre del caos si erano formate all'inizio del cosmo ed erano state incise con la rivoluzione dell'energia primordiale. Entrambe si complementavano a vicenda.


Nonostante Lin Ming non potesse riprodurre pienamente il caos esistito prima della formazione dell'universo, poteva comunque contare sullo spazio primordiale per stimolare i misteri di queste pietre. Era come se stesse risvegliando gli antichi ricordi che riposavano in esse!


Grazie a questo effetto, le incisioni sulle pietre del caos sembrarono prendere vita. Emanarono dei frammenti di leggi che ricaddero nella mente di Lin Ming e si impressero nella sua coscienza.


I frammenti delle leggi contenuti nelle pietre del caos erano molto più ricchi di quelle delle tavole!


Questo perché erano di qualità superiore, perfino il Sigillo del Cielo di 100 piedi non poteva essere paragonato alle pietre del caos.


Inoltre pochissimi praticanti di arti marziali avevano scelto le pietre del caos ed era difficile per loro percepirle. Avevano difficoltà perfino a capire la minima informazione al riguardo. Anche se un Lord Divino ci meditasse su per molto tempo, non sarebbe riuscito a percepire molti dei loro misteri. Quindi erano stati assorbiti pochissimi frammenti di leggi.


Dopo averne accumulati per così tanto tempo, le pietre erano quasi piene. Lin Ming era capace di usare l'intento marziale di Primordius per estrarli liberamente.


Al momento la sua percezione era al picco tra tutti i geni del Regno Divino. Inoltre, con il parabraccio Saint a fargli da supporto, la velocità di comprensione delle Leggi del Caos di Lin Ming poteva essere definita incredibile.


Il giovane usò istintivamente l'intento marziale etereo. Si dimenticò del passare del tempo, di dove si trovava e perfino di sé stesso...


Coltivava ignorando il tempo che scorreva. In un batter d'occhio passarono tre mesi.


Nella Stella del Fuoco Spirituale tutti i discepoli si stavano impegnato. Alcuni avevano lasciato la torre dei totem solo dopo due mesi. Questo perché non avevano abbastanza frammenti di leggi da percepire. Se avessero continuato, la velocità dei loro progressi sarebbe stata estremamente bassa. Quindi entrarono nei Diciotto Inferni e sopportarono il battesimo del potere del fuoco, temprando lentamente la loro comprensione.


Nonostante allenarsi nei Diciotto Inferni di Fuoco fosse meno efficace che farlo nella Torre dei Totem, era comunque una parte importante e indispensabile. I Diciotto Inferni si concentravano sulla pratica, mentre la Torre dei Totem sulla teoria. Entrambi si complementavano a vicenda.


Al terzo mese, molti discepoli talentuosi come Huang Yanguang, Zhou Fei e alcuni dei discepoli più sbalorditivi della generazione più grande lasciarono la Torre dei Totem ed entrarono nei Diciotto Inferni.


Questo rifletteva la quantità di benefici che avevano ottenuto dalle tavole. Più grande era il totem, più frammenti avrebbe potuto contenere. Ad esempio la Tavola del Dao Supremo e quella del Sigillo del Cielo avevano più frammenti di leggi rispetto ai totem ordinari. Questo significava che il tempo per cui un praticante di arti marziali poteva meditare su di essi era superiore.


Questo era il motivo per cui Huang Yanguang, Zhou Fei e altri discepoli talentuosi avevano potuto meditare per tre mesi prima di uscire.


Avevano fatto tutti grandi progressi grazie a questa prova. Nello stesso giorno in cui lasciarono il loro isolamento ed entrarono nei Diciotto Inferni, riuscirono ad arrivare a 9900 chilometri di profondità nel secondo piano, arrivando quasi al terzo! E, prima, 5000 chilometri era stato il loro limite.


Tuttavia, prima che potessero godersi la loro felicità per troppo tempo, subirono un grosso colpo. Il discepolo più talentuoso del Palazzo della Corte della Fenice, Xiao Shaobai, emerse dal suo isolamento e arrivò al terzo piano degli Inferni in un solo tentativo Era perfino avanzato di 3000 chilometri nel terzo piano e aveva coltivato lì per un giorno intero prima di esaurire la sua vera essenza. Questo frustrò e demoralizzò tutti gli altri discepoli della giovane generazione. Pensavano di aver accorciato le distanza che c'erano tra di loro, ma non si aspettavano che il divario sarebbe cresciuto ancora di più!


Tuttavia era inevitabile. Xiao Shaobai in origine era il miglior discepolo della giovane generazione del Palazzo della Corte della Fenice e il totem di Cielo Ardente che aveva scelto era inferiore solo al Sigillo del Cielo. Con un vantaggio del genere, come poteva la sua velocità essere inferiore a quella degli altri?


Dopo aver studiato il Sigillo del Cielo per sei mesi, anche Yan Yue'er lasciò il suo isolamento. Sembrava una persona completamente diversa. I suoi abiti blu fluttuavano al vento e ad ogni passo che faceva fiorivano dei loti blu sotto i suoi piedi!


I loti blu erano formati da pura energia Origin di tipo fuoco. Una volta apparse, queste immagini non sarebbero scomparse per molto tempo!


Questo era un tipo di fenomeno: il Loto che fiorisce passo dopo passo!


Se un praticante di arti marziali avesse compreso il terzo livello del Concetto di Fuoco, la Creazione, alla perfezione e se avesse radunato un grande destino, allora sarebbe riuscito a comprendere il Dominio del Loto Blu, ma il Loto che fiorisce passo dopo passo era un livello ancora superiore!


Questo significava che si era fusa completamente con l'energia Origin attorno. Era arrivata al punto da poter muovere le leggi con il suo corpo. Ogni movimento che faceva, ogni parola che diceva poteva entrare in risonanza con le Leggi del mondo e l'energia Origin attorno a lei.


Quando Xiao Shaobai rivide Yan Yue'er, capì che la differenza tra di loro era soltanto aumentata, al punto che era impossibile superarla. Per un genio, l'orgoglio era un aspetto vitale. Potevano perdere ogni cosa a parte la loro natura arrogante, perché se l'avessero fatto, avrebbero perso anche il loro spirito competitivo.


Xiao Shaobai però non ebbe altra scelta se non ammettere una verità, cioè che c'erano ben poche speranze di poter superare l'ombra di Yan Yue'er.


Il loto che fiorisce passo dopo passo era quasi leggendario. Molti degli Anziani, inclusi Sun Baixing e Chu Hongyun, non l'avevano mai visto prima, ma ora questo fenomeno si era davvero manifestato nel corpo di una ragazza al settimo Stadio della Distruzione. Era semplicemente incredibile!


"Non avrei mai pensato che fosse possibile... che avrei visto il Loto che fiorisce passo dopo passo! Questa giovane è semplicemente un mostro! Dato che è capace di creare un fenomeno del genere, dev'essere stato il fato a decidere di farmi perdere!"


Sun Baixing scosse la testa con amarezza e forzò un sorriso. Non avrebbe mai pensato che il Palazzo della Fenice Raffinata avrebbe prodotto un talento così mostruoso. La stirpe dell'Antica Fenice perfetta non nasceva facilmente nemmeno nelle tre grandi famiglie.


Inoltre, anche questi individui potevano non comprendere il Loto che fiorisce passo dopo passo!


Yan Yue'er era già adorata dal cielo. E la sua stirpe dell'Antica Fenice l'aiutava nel percepire il Sigillo del Cielo di 100 piedi! Finché non fosse morta in futuro, sarebbe diventata una figura non inferiore ad un maestro di palazzo!
                                


                                



