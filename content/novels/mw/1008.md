---
weight: 1008
title: Capitolo 1008 - Spirito da battaglia d'oro
pubDate: 2025-12-15T08:37:10.301Z
tags:
    - mw
---


<em>Se vi è sfuggito, ecco il link della community di novelleleggere su facebook! <a href="https://www.facebook.com/groups/novelleleggere/" rel="noopener" target="_blank">https://www.facebook.com/groups/novelleleggere/</a>


<strong>CAPITOLO SPONSORIZZATO ringraziamo Zangetsus!</strong>
2 capitoli in coda, 0/5
-Schadenfreude</em>


Le quattro pietre del caos erano sconfinate, solenni e misteriose. Circolavano a mezz'aria attorno a Lin Ming, zampillando varie rune di leggi che si erano fuse insieme con le tracce di energia primordiale. Mentre fluttuavano nello spazio, sembravano provenire dal vuoto dei tempi antichi, erano piene delle somme verità dell'infinito Dao Celeste che conteneva il peso delle leggi arcane.


Il caos rappresentava il mondo sconfinato al di sopra del cielo, una realtà senza inizio e senza fine. Nessuno poteva capirne il significato. A parte l'universo stesso, nessuno poteva capire i suoi misteri criptici.


Prima c'era stato un vuoto infinito ed inesauribile, poi il caos primordiale, le energie Yin Yang, che in seguito si sono divise nei cinque elementi, generando i corpi celesti e dando vita alla creazione.


Dal vuoto confuso, era emerso il qi primordiale, un'energia che superava in peso una stella. In questi astri si erano evolute innumerevoli forme di vita complesse. Quante leggi del dao celeste erano state osservate durante questi cambiamenti? Quante verità del Grande Dao contenevano?


Era semplicemente inimmaginabile!


E le verità più complicate derivavano da quelle più semplici. L'evoluzione, la combinazione, la trasformazione erano tutti processi miracolosi!


Forse perfino la comprensione di un Empireo non era nient'altro che una goccia nell'oceano, non degna di essere menzionata di fronte a tutte le Leggi dell'universo.


E in quel momento Lin Ming stava inconsapevolmente nuotando in un oceano del genere. Sembrava che il suo spirito avesse lasciato il suo corpo e la sua mente stesse nuotando in questo vuoto infinito.


Attraverso una nebbia confusa, vide un mondo pieno di caos, la sua energia era vasta e illimitata. Mentre inondava l'universo, sembrava non avere limite, eppure pareva anche infinitesimale, come se fosse tutta concentrata in un solo punto senza avere un volume.


Questa illusione assurda confuse Lin Ming, ma quando ci pensò, si rese conto che doveva essere lo stato prima della formazione dell'universo.


Nel caos non c'era né spazio, né tempo, non si poteva percepire nulla, quindi come si poteva classificare qualcosa come grande o piccolo?


Condizioni del genere continuarono per un tempo indefinito. Parve durare per un periodo di tempo infinitamente lungo, un periodo in cui poteva seguire l'evoluzione del cosmo, la sua nascita e la sua distruzione. Al tempo stesso sembrò durare così poco, un momento così così breve da non poter essere descritto a parole.


Tuttavia, indipendentemente dal tempo, questo stato fu interrotto bruscamente!


Ne seguì una temperatura spaventosamente alta, un'esplosione folle!


In quel momento fu come se tutta l'energia del vasto Regno Divino fosse stata rilasciata in una volta!


Perfino un Empireo o un dio non sarebbero riusciti a resistere ad un biliardesimo di questa energia!


Durante questa esplosione terrificante, il qi primordiale più pesante delle stelle fu lacerato!


Infinita materia, energia iniziarono tutte a generarsi in questa temperatura altissima. Furono tutte scosse da questo stato caotico.


Quando la temperatura si raffreddò, iniziò ad accadere un cambiamento miracoloso.


Tutto iniziò a muoversi e ad evolversi lentamente. Questo era il caos primordiale!


Il caos primordiale era la fonte del cambiamento.


Aveva dato alla luce il vigoroso Yang e il calmo Yin. Così erano nate queste due energie.


In mezzo al caldo ardente, Lin Ming vide questo processo. In origine erano pura energia semplice. Le energie Yin e Yang si evolvettero in piccole particelle, così minuscole che erano miliardi di bilioni più piccole di un granello di polvere! Anche se un guerriero al Lord Divino avesse riversato tutti i suoi poteri sovrannaturali negli occhi, non sarebbe comunque riuscito a vederle!


Lin Ming, che stava meditando sulle pietre del caos tramite il suo spazio primordiale, in realtà però poteva osservarlo.


Vide l'energia evolversi in yin e yang del fulmine. Le particelle erano mutuamente attratte l'una all'altra, si legarono e mantennero un equilibrio delicatissimo.


Fin dai tempi antichi, lo yin e lo yang non si mischiavano. Se si fossero scontrati si sarebbero annientati a vicenda, ma in queste condizioni si complementavano a vicenda, sostenendosi e trattenendosi tra di loro.


Dopo che le particelle Yin Yang furono divise ed appaiate, iniziarono a condensarsi, combinandosi e disponendosi in una serie di motivi che mostravano innumerevoli proprietà e caratteristiche.


E questi erano i cinque elementi.


I cinque elementi non erano solo diversi tipi di materia, erano l'incarnazione della materia. Con i cinque elementi come fondamenta, si poteva creare ogni forma di vita ed energia nel mondo.


Queste erano le verità contenute nel Dao Celeste. L'infinito nulla faceva nascere il caos primordiale, il caos primordiale divideva le energie Yin e Yang, le energie Yin e Yang si trasformavano nei cinque elementi, che poi facevano nascere tutte le forme di vita!


"Così questo è il caos primordiale... in origine era energia Yin e Yang insieme al potere dei cinque elementi..."


Lin Ming fece un respiro profondo, rifletté con una chiarezza senza precedenti. Il Dao Celeste era incredibilmente astratto. I cinque elementi potevano essere compresi in parte, ma lo yin e lo yang, e il caos primordiale erano concetti estremamente astrusi e filosofici. Anche se un supremo esperto avesse provato a spiegarli, avrebbe detto che non potevano essere descritti a parole.


Oggi però Lin Ming era riuscito finalmente a vedere l'evoluzione del caos primordiale e le leggi primordiali dell'inizio del cosmo. Lo yin e lo yang non erano idee astratte, ma particelle che esistevano davvero come la più piccola manifestazione della materia.


Si poteva davvero generare ogni forma di vita trasformando lo yin e lo yang. Quelle particelle infinitesime esistevano in ogni oggetto. Questo includeva le stelle, le montagne e i fiumi, i mari e i laghi, comprendeva tutte le persone del mondo! Anche Lin Ming non faceva eccezione. Perfino le pietre del caos erano formate da energia yin e yang. Esistevano equamente in tutta la materia. Altrimenti se fossero in una situazione sbilanciata, avrebbero prodotto dei fulmini.


Il fulmine divino del fuoco, acqua, metallo, terra, legno, era così che i cinque elementi erano stati creati. Nonostante il fulmine fosse legato ai cinque elementi, in realtà non vi apparteneva, era invece la loro evoluzione.


In poco tempo Lin Ming fu ispirato da molte verità. Stava vedendo personalmente l'evoluzione dell'universo. Guardarla era come assistere a miliardi di anni dell'universo compressi in un solo momento. Questa esperienza in sé era un'enorme opportunità fortunata. Anche un Sacro Lord o un Re del Mondo poteva non avere la fortuna di sperimentarla!


In quel momento la mente di Lin Ming si riempì di conoscenza. All'improvviso sentì il suo mare spirituale tremare. Un'aura sconfinata si diffuse nel mondo, accompagnata da innumerevoli frammenti di leggi che tracimavano dalla pietre del caos e si riversavano nel corpo di Lin Ming.


Questi frammenti venivano assorbiti costantemente dal giovane, trasformandosi in rune misteriose.


E nel cielo del suo mare spirituale, lo spirito da battaglia grigio argentato iniziò a trasformarsi.


Una lieve traccia di energia primordiale elementare si radunò sopra lo spirito da battaglia, che emise un bagliore splendente. Questa luce prima era argentata, poi iniziò ad indorarsi. Col passare del tempo divenne sempre più brillante e abbondante finché non avvolse completamente le tracce d'argento!


In quel momento lo spirito da battaglia nel suo mare spirituale diventò d'oro. Dopo un lungo periodo di accumulo, alla fine il suo spirito da battaglia era avanzato di stadio dalla perfezione dell'argento!


Uno spirito da battaglia d'oro poteva essere proiettato nel mondo e formare uno spazio di volontà. A quel punto avrebbe avuto un effetto incredibile sulla forza combattiva!


Uno spirito da battaglia d'oro non era più un supporto, ma poteva sferrare un attacco vero e proprio.


Tuttavia, lo spirito da battaglia di Lin Ming era diverso da quello di un normale praticante di arti marziali. Non era d'oro brillante, ma aveva la tinta scura dell'energia primordiale.


Era oro scuro!


Lo spirito da battaglia conteneva un'aura antica e sconfinata; era il qi del caos. Visto che Lin Ming aveva percepito le Leggi del Caos, lo spirito da battaglia conteneva un'aura primordiale ancora più vivida.


A causa di questo attributo speciale, lo spirito da battaglia era solo agli inizi del livello oro, ma in realtà era molto più potente di un normale spirito da battaglia d'oro al minor successo!


Un praticante di arti marziali solo al sesto Stadio della Distruzione aveva uno spirito da battaglia paragonabile ad un guerriero al Divine Transformation realm. Questo risultato non poteva essere nemmeno descritto con le parole genio mostruoso!


In quel momento, mentre si ricordava del contenuto delle tavolette lasciate da Fata Feng, Lin Ming ebbe la sensazione di capire facilmente le verità al loro interno!


Le Leggi del Caos in effetti non erano direttamente correlate alle Leggi del Fuoco, ma comprendevano ogni cosa. Dal tempo, allo spazio, yin e yang, i cinque elementi, le stelle, la vita, era tutto incluso in esse. Questo era l'universo originato dal caos e tutta la materia e l'energia facevano parte dell'universo.


Il caos era il fondamento dell'universo. Una volta che lo si comprendeva, era come capire la natura stessa del cosmo!


Non era esagerato dire che da questo momento in avanti, Lin Ming era entrato davvero nel pantheon divino delle leggi primordiali dell'universo.


Per quanto riguardava tutti gli altri geni, erano tutti fuori ad aspettare con ansia di cogliere i piccoli frammenti di leggi che tracimavano dal divino pantheon delle leggi. Mentre erano contenti e compiaciuti dei loro risultati, Lin Ming stava iniziando il suo viaggio per comprendere l'origine dell'universo!


Questa era l'essenza del loro divario. Questa differenza non si sarebbe manifestata in modo troppo ovvio all'inizio, ma con il trascorrere del tempo, la distanza tra lui e gli altri sarebbe diventata sempre più grande. Allora Lin Ming si sarebbe davvero incamminato verso il picco delle arti marziali. Gli altri geni, inclusa Yan Yue'er, un talento che capitava una volta ogni mille anni, sarebbero diventati al massimo maestri di palazzi. Avrebbero dovuto fare molti sforzi per diventare figure come un Sacro Lord o un patriarca del clan dell'Antica Fenice. Durante questo processo, se la loro mentalità, la loro volontà o la loro forza fossero state da meno, avrebbero avuto la peggio!


Il tempo passava lentamente. Senza accorgersene, Lin Ming trascorse un intero anno nella Torre dei Totem. Durante questo periodo di tempo erano rimasti ancora molti frammenti di leggi nei totem di pietra. Ciò che era riuscito ad assorbire Lin Ming era solo una piccolissima porzione. Rimase sospeso a mezz'aria come prima, sottoponendosi al battesimo dei frammenti delle leggi.


E fuori dalla torre dei totem, continuavano ad avvenire molti cambiamenti.


Bai Daohong, Lu Xiaoyun, Yan Yue'er e Xiao Shaobai avevano tutti completato il loro secondo periodo di isolamento nella torre. Ora si stavano tutti allenando nei Diciotto Inferni. Avevano finito due fasi di isolamento, mentre Lin Ming non aveva nemmeno finito la prima.


Dopo il secondo periodo di isolamento, i discepoli al Divine Transformation realm come Bai Daohong e Lu Xiaoyun non mostrarono molti cambiamenti. Era anche prevedibile. Al loro livello ci sarebbe voluto molto tempo per percepire le Leggi e dovevano farlo in modo ordinato, passo per passo. Voler aumentare rapidamente la propria comprensione in uno o due anni sarebbe stato impossibile.


Tuttavia Yan Yue'er e Xiao Shaobai fecero progressi incredibili...





