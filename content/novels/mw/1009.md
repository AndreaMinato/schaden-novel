---
weight: 10090
title: Capitolo 1009 – Emissari del Quartier Generale
pubDate: 2025-12-15T08:37:10.301Z
tags:
    - mw
---


<em>Se vi è sfuggito, ecco il link della community di novelleleggere su facebook! <a href="https://www.facebook.com/groups/novelleleggere/" rel="noopener" target="_blank">https://www.facebook.com/groups/novelleleggere/</a>


<strong>CAPITOLO SPONSORIZZATO ringraziamo Zangetsus!</strong>
1 capitoli in coda, 0/5
-Schadenfreude</em>


Dopo che Xiao Shaobai finì il suo secondo periodo di isolamento, riuscì finalmente ad entrare nel quarto piano e avanzò di altre 2000 chilometri. Questo risultato si avvicinava a quello che aveva ottenuto Yan Yue'er dopo il suo primo periodo di meditazione.


Yan Yue'er stessa fu ancora più sbalorditiva. Dopo che aveva lasciato il suo secondo periodo di isolamento, era arrivata al quinto piano degli Inferni e aveva percorso altre 4000 chilometri!


Questa profondità superava già la distanza che aveva percorso Bai Daohong la prima volta che era arrivato nella Stella del Fuoco Spirituale!


70-80 anni fa, quando Bai Daohong era un membro della giovane generazione, era arrivato fino a 3000 chilometri nel quinto piano alla fine dei due anni della prova. Questo risultato era stato già superato da Yan Yue'er in un solo anno!


Era sufficiente ad allarmare il quartier generale del clan dell'Antica Fenice!


Sia il fenomeno del loto che fiorisce passo dopo passo sia il record di Yan Yue'er erano entrambi sbalorditivi. Questi risultati superavano perfino quelli dei geni talentuosi del quartier generale!


Si poteva dire che, finché non le fosse accaduto nulla, Yan Yue'er sarebbe diventata una maestra di un palazzo e avrebbe controllato un suo territorio. Sarebbe stato un obiettivo estremamente facile per lei. E se si fosse allenata duramente, forse avrebbe avuto qualche speranza di diventare il prossimo capo del clan dell'Antica Fenice!


Quella era una figura al livello di un Sacro Lord!


Un talento del genere era sicuramente degno dell'attenzione del clan. Inoltre, alcuni Anziani del quartier generale avrebbero voluto che Yan Yue'er si sposasse con dei membri della loro famiglia.


"Cosa? Il quartier generale sta mandando delle persone qui?"


Sia Sun Baixing, che Chu Hongyun e i discepoli dei tre palazzi si sorpresero quando sentirono queste notizie dal guardiano della Stella del Fuoco Spirituale.


Il quartier generale era il centro del potere di tutto il clan!


Nel quartier generale c'era ogni sorta di grande Anziano che aveva a disposizione grandi quantità di potere ed autorità. Appartenevano al dipartimento disciplinare, erano Anziani onorari, alchimisti, raffinatori e ogni altro tipo di figura importante. Non erano inferiori ai maestri dei 72 palazzi. Alcuni avevano cariche ancora più importanti in quanto a potere e autorità.


Inoltre c'erano anche i Sommi Anziani. Erano tipi mostruosi che non si disturbavano più ad intervenire nelle questioni mondane. Erano i vecchi patriarchi e i vice patriarchi che si erano ritirati e stavano dedicando tutti i loro sforzi a coltivare. Quindi erano diventati Sommi Anziani.


La loro coltivazione aveva raggiunto da tempo un livello inimmaginabile. Alcuni di loro erano stati patriarchi diecimila anni fa. Si poteva intuire quanto fossero potenti!


Quindi, figuriamoci Chu Hongyun e Sun Baixing, perfino persone come Xiao Jiuyang e Fata Feng dovevano mostrare rispetto nei confronti delle persone che provenivano dal quartier generale. Nel mondo dei mortali, era come un ministro imperiale che andava a fare visita ad un magistrato locale!


"Il quartier generale ha mandato dei visitatori. Che tutti i discepoli escano e porgano i loro saluti!"


Il messaggero vestito di nero diede un ordine. Per una questione così importante, a parte i discepoli che stavano ancora meditando nella torre dei totem, tutti gli altri si sarebbero dovuti radunare nei Diciotto Inferni e aspettare la valutazione degli emissari del quartier generale. Alcuni interruppero il loro isolamento prima per vedere la gloria e la maestà degli emissari del quartier generale. Dopotutto questa era una rarissima opportunità.


Quel giorno si radunarono delle nuvole rosse sopra la Stella del Fuoco Spirituale. Queste nubi si estesero per migliaia di chilometri insieme alle raffiche celesti che ululavano sotto di loro. Poi iniziarono ad apparire delle increspature nello spazio e il cielo stesso sembrò squarciarsi. La testa di un enorme corvo dorato emerse dalla fessura, strappandola ulteriormente. Le fluttuazioni dello spazio si estesero per migliaia di chilometri.


Dopo la testa, apparve anche il collo circondato da una splendida corona di piume. Questo uccello aveva un dorso ampio come una catena montuosa e la sua apertura alare arrivava a centinaia di chilometri. Quando spiegava le ali, poteva oscurare il cielo e le sue piume erano affilate come armi divine. I suoi artigli brillavano con luce fredda come se fossero pilastri che sostenevano il cielo.


Questo era un enorme corvo dorato dal corpo lungo diverse centinaia di chilometri. Aveva un aspetto simile ad una fenice, la sua stirpe doveva essere indubbiamente molto ricca. Per crescere questo tipo di corvo dorato, c'era bisogno di una quantità di risorse sconcertante!


Quando il grande corvo dorato apparve, le raffiche celesti che soffiavano per la stella si fermarono all'improvviso. Di fronte a questa creatura, l'energia Origin si comportò come dei soldati che si inchinavano ad un generale, si stava arrendendo di sua spontanea volontà.


E sopra il corvo dorato c'erano un uomo e una donna. Insieme a loro c'erano anche delle domestiche.


L'uomo era estremamente alto e indossava un'armatura rossa. La sua figura era imponente e maestosa. La donna era molto più piccola; la sua testa arrivava al petto dell'uomo. E ciò che era più peculiare era che aveva una lunga coda di volpe. Era chiaro che non fosse completamente umana.


Non era strano. Esistevano molte razze non umane nel Regno Divino come demoni giganti, diavoli, elfi e così via. Nelle profondità del Regno Divino c'erano perfino dei mondi composti interamente da razze differenti! Ma visto che erano così lontani, esistevano praticamente in modo indipendente dai tremila grandi mondi del Regno Divino. Nonostante la loro scala fosse ben lontana dal poter essere paragonati ai mondi principali del Regno Divino, le loro dimensioni sommate erano comunque più grandi di un mondo primario del Regno Divino.


Questa donna con la coda di volpe chiaramente aveva la stirpe di una bestia nel suo sangue. Aveva anche sangue umano e quello dell'Antica Fenice.


Tuttavia questo non importava, il clan considerava un membro del clan chiunque avesse la stirpe dell'Antica Fenice.


"Onorabile Emissario Jinjian! Monarca Xianghu! Non avrei mai pensato che sareste stati voi a venire!"


Chu Hongyun riconobbe all'istante i due nuovi arrivati. Avevano entrambi circa 10.000 anni ed erano figure molto famose e prominenti nel quartier generale.


Ad essere più precisi, erano i successori di posizioni importanti. Se non ci fossero stati incidenti, l'onorabile Jinjian sarebbe diventato il prossimo Anziano del dipartimento disciplinare mentre la Monarca Xianghu sarebbe diventata l'Emissaria degli Affari Interni.


Non sarebbe diventata un'Anziana, ma il potere e l'influenza della sua carica erano superiori alla maggior parte degli Anziani.


Un Emissario degli affari interni sarebbe stato come il maggiordomo dell'intero clan dell'Antica Fenice. Era responsabile dell'organizzazione e della distribuzione delle risorse. Praticamente si occupava delle necessità giornaliere di cento miliardi di membri del clan. Si poteva immaginare quanta autorità avesse una persona del genere!


Ogni singolo maestro di palazzo doveva lusingare il futuro Emissario degli affari interni. Altrimenti, se ne avessero offeso uno, le risorse concesse sarebbero diminuite del 20-30% e non avrebbero potuto farci proprio nulla!


In passato il rapporto del Palazzo del Grido della Fenice con l'Emissario degli Affari Interni era stato di gran lunga peggiore rispetto a quello del Palazzo della Fenice Raffinata. Questo era il motivo per cui Sun Baixing era stato scontroso riguardo all'essenza di pentametallo presa da Chu Hongyun. Il vecchio ci aveva rimuginato sopra per anni.


Quando tutti videro l'Emissario Jinjian e la Monarca Xianghu, Chu Hongyun, Sun Baixing e gli altri Anziani dei tre palazzi andarono rispettosamente a dare loro il benvenuto, le loro espressioni erano tutte sorrisi.


Era inevitabile. La differenza di posizione era semplicemente troppo grande!


Le cariche di Anziano del dipartimento disciplinare e l'emissario degli affari interni era appena sopra ai 72 maestri dei palazzi. In quanto successori, il loro futuro era già deciso e quindi erano più importanti di candidati come Fata Feng e il Saggio Jiuyang.


Per quanto riguardava Chu Hongyun e Sun Baixing, una era un'Anziana del Palazzo della Fenice Raffinata e l'altro era in condizioni ancora peggiori; era solo il vice di una sala del Palazzo del Grido della Fenice. Le loro posizioni non erano soltanto diverse, non potevano essere semplicemente paragonate tra di loro.


Il messaggero vestito di nero che si occupava della Stella del Fuoco Spirituale sembrava impassibile. Disse con calma:"Jinjian, Xianghu, non avrei mai pensato che la prova della Stella del Fuoco Spirituale sarebbe stata sufficiente a disturbarvi."


"Ahahah, Heimu, sono già passati 3000 anni dall'ultima volta che ci siamo incontrati, vero? Sei venuto nella Stella del Fuoco Spirituale del Mondo Atlante per coltivare, ma le nostre ambizioni sono sempre state diverse. Io e Xianghu abbiamo sempre voluto servire il clan dall'interno e avere delle cariche. Da protettori siamo diventati Anziani e abbiamo continuato a salire di grado. Se potremo diventare vice patriarchi, allora sentiresti le nostre risate di gioia da qui. Tu ti sei dedicato pienamente alla coltivazione. Temo che ormai tu ci abbia già superato!" Senior Jinjian rise gioiosamente quando vide il messaggero.


Chu Hongyun, Sun Baixing e gli altri sussultarono. Guardarono il messaggero vestito di nero con incredulità. Non si immaginavano che un guardiano di così basso profilo dall'aspetto ordinario avesse delle origini del genere. Che questa persona considerasse la Stella del Fuoco Spirituale un posto meraviglioso per coltivare e che quindi si fosse offerto come guardiano per questo?


"Jinjian, che scherzi fai ora? Ero già inferiore a voi e sono stato eliminato durante il processo di selezione. Non potevo essere paragonato a voi, quindi non ho ricevuto l'attenzione del quartier generale come voi. Il vostro futuro sarà di gran lunga migliore del mio, ma in realtà che si scelga di coltivare in isolamento qui o di tenere una carica nel clan come voi, stiamo solo cercando di percorrere più che possiamo la strada delle arti marziali. Stiamo puntando allo stesso obiettivo tramite due modi diversi."


Disse con noncuranza il messaggero vestito di nero.


La Monarca Xianhu rise gioiosamente e disse:"Va bene, va bene, possiamo ripensare al passato un'altra volta. Siamo venuti qui per un motivo, cioè per vedere la cosiddetta Yan Yue'er con la sua stirpe dell'Antica Fenice perfetta. Ho sentito che questa giovane ha già compreso il fenomeno del loto che fiorisce passo dopo passo. Questo la renderebbe di gran lunga più forte rispetto alla me del passato!"


La monarca Xianghu non aveva compreso quel fenomeno e aveva solo formato un Dominio del Loto Blu. Questo dimostrava quanto era raro il Loto che fiorisce passo dopo passo; meritava chiaramente di essere definito una leggenda!


"Questa giovane mi ha sorpreso. Non proviene dalle tre grandi famiglie e appartiene solo alla famiglia Yan del Palazzo della Fenice Raffinata. La sua esperienza non è troppo ricca, ma è comunque riuscita ad ottenere risultati simili. È dovuto al suo grande destino; non è stato affatto facile! Dovremo chiedere delle spiegazioni a Fata Chu."


Mentre parlava, Heimu si voltò verso Chu Hongyun.


Chu Hongyun di solito era una persona molta intelligente e scaltra. Era riuscita perfino ad ingannare diverse volte qualcuno come Sun Baixing. Ma di fronte alla Monarca Xianghu, Senior Jinjian e questo Heimu che sembrava ordinario, ma in realtà era potente quanto i due emissari, non poté non essere nervosa!


Era prevedibile. Era come un magistrato di campagna di un regno mortale che si trovava all'improvviso di fronte ad un emissario imperiale. Come poteva non essere inquieta? Era una domanda che riguardava il suo futuro e le possibilità di Yan Yue'er di ottenere una goccia di essenza di sangue di fenice!


Era essenza di sangue di fenice! Figuriamoci lei, perfino una figura importante come il maestro del palazzo della Fenice Raffinata non poteva ottenerla!


L'essenza di sangue della fenice veniva donata solo ad un genio impareggiabile!


E la Monarca Xianghu di fronte a lei era la futura Emissaria degli Affari Interni. Aveva l'autorità per controllare quasi tutte le risorse nel clan! Naturalmente questo non significava che potesse assegnare qualcosa come l'essenza di sangue. Tuttavia poteva fare richiesta al quartier generale e lasciare che il patriarca o il Concilio degli Anziani decidessero!


Chu Hongyun fece un respiro profondo e calmò il suo battito cardiaco. Disse:"Signori, la nostra Yue'er un tempo è andata all'avventura ed è riuscita ad incontrare per caso una pozza di sangue di fenice, ottenendo una stirpe dell'Antica Fenice perfetta. Ma a parte il suo destino eccellente, anche la sua percezione è sbalorditiva. Questo è il solo motivo per cui è riuscita a comprendere il loto che fiorisce passo dopo passo durante la prova dell'Antica Fenice. Yue'er diventerà facilmente la migliore discepola di questa prova!"
                                


                                



