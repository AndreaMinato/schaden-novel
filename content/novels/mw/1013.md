---
title: Capitolo 1013 – Divina Formazione da Combattimento Illusoria
pubDate: 2025-12-15T08:37:10.302Z
tags:
    - mw
---


<em>Se vi è sfuggito, ecco il link della community di novelleleggere su facebook! <a href="https://www.facebook.com/groups/novelleleggere/" rel="noopener" target="_blank">https://www.facebook.com/groups/novelleleggere/</a>


<strong>CAPITOLO SPONSORIZZATO ringraziamo Fenrir117!</strong>
1 capitoli in coda, 0/5
-Schadenfreude</em>


Lin Ming capiva bene il valore dell'essenza di sangue della fenice visto che aveva studiato i testi del clan dell'Antica Fenice. L'essenza di sangue della fenice era la base fondamentale per la sua rinascita attraverso il Nirvana. Generalmente parlando, un'Antica Fenice non avrebbe subìto troppi danni anche se avesse perso molto sangue ordinario, ma ogni goccia d'essenza portata via avrebbe danneggiato la sua energia vitale!


Era più accurato dire che non era sangue, ma la forma condensata della sua forza vitale!


Quante fenici c'erano nel Regno Divino? Nessuno poteva dirlo per certo, ma sicuramente erano pochissime. Esistevano anche dei tipi di Bestie Divine con un solo esemplare. Erano uniche nel vasto universo!


Solo quando questo tipo di Bestia Divina fosse morta sarebbe apparsa la sua prossima reincarnazione. Poteva essere definita una regola del Dao Celeste!


Invece che una creatura vivente, una Bestia Divina poteva essere definita una divinità evolutasi dal dao celeste stesso. Ad esempio la fenice era una divinità che rappresentava la manifestazione delle leggi del fuoco e che possedeva il potere delle fiamme!


Anche se i membri del clan dell'Antica Fenice si definivano discendenti della fenice e aveva anche la sua stirpe, in realtà erano solo un gruppo che possedeva il sangue della fenice, moltiplicandosi per generazioni. Fin dall'inizio non avevano mai avuto una Vera Fenice nel loro clan. Questo perché perfino il patriarca non avrebbe potuto controllare una fenice. Erano a due livelli completamente diversi!


Lin Ming era ben consapevole di cosa significava una goccia di essenza di sangue. Per qualcuno come lui con una stirpe così scarsa era un'opportunità fortunata incredibilmente grande!


Bisognava sapere che quando Lin Ming aveva intrapreso la strada delle arti marziali, il suo talento era ordinario. Tuttavia, dopo essere stato trasformato dal sangue dell'Antica Fenice e del Drago Azzurro, era aumentato lentamente. Anche così era di gran lunga lontano dal poter essere paragonato ai migliori talenti del Regno Divino. Se il suo talento fosse stato inferiore al loro, la sua velocità di coltivazione sarebbe stata inferiore. Anche se Lin Ming aveva l'intento marziale etereo e avesse incontrato ogni sorta di opportunità fortunata, la sua velocità di coltivazione era ancora ben lontana dal raggiungere il picco!


Aveva solo bisogno di confrontarsi con Yan Yue'er per capirlo. Yan Yue'er era più giovane di lui di due anni, ma la sua coltivazione era di un livello superiore.


Paragonato ai migliori talenti delle Terre Sacre del Regno Divino, la differenza sarebbe stata ancora superiore. C'era sempre qualcuno di più potente.


Quindi Lin Ming desiderava ardentemente questa goccia di essenza di sangue di fenice.


Chiese:"Quali criteri ha stabilito il quartier generale?"


"Beh, prima che questa prova finisca, Yan Yue'er deve entrare nel settimo piano degli Inferni di Fuoco e deve anche completare mille massacri nella divina formazione da combattimento illusoria. Mmh, secondo me questi criteri sono solo una presa in giro, chi potrebbe riuscire a soddisfarli?"


Così erano queste le richieste...


Lin Ming fece un respiro profondo. Non aveva provato la formazione, ma era andato nei Diciotto Inferni una volta. Non sapeva quanto fossero ardui i livelli inferiori.


Lin Ming iniziò a provare un po' di entusiasmo di fronte a questa sfida. Si era isolato per oltre un anno nella Torre dei Totem e la sua comprensione delle leggi era aumentata. Durante un intero anno di meditazione monotona e tediosa, figuriamoci combattere, non si era nemmeno mosso. Lin Ming era un combattente sanguigno che adorava lottare. Dopo essersi trattenuto per così tanto tempo, non vedeva l'ora di affrontare una bella sfida così da poter valutare la propria forza!


In quel momento risuonò un'esplosione da lontano. Al centro dell'enorme piazza di fronte alla torre, il terreno iniziò a sprofondare e un portale gigante emerse lentamente dal terreno. Era alto centinaia di piedi e luccicava, sembrava che conducesse in un'altra dimensione.


Era la divina formazione da combattimento illusoria, la prova nella Stella del Fuoco Spirituale usata per mettere alla prova la forza combattiva!


Dopo essere entrati nella formazione, sarebbero apparsi geni di vario livello, tutti dall'età simile allo sfidante.


Ad esempio, se fosse entrato un praticante di arti marziali di 30 anni, avrebbe incontrato ogni tipo di talento di circa 30 anni. Avrebbero avuto numerosi tipi di attacco, metodi di coltivazione, Concetti e ogni sorta di altro aspetto. Se uno avesse potuto batterli tutti e completare i mille massacri, allora sarebbe stato un mitico genio del combattimento!


Completare i mille massacri era ancora più difficile che entrare nel settimo livello dei Diciotto Inferni!


Yan Yue'er guardò il portale di pietra vibrante di fronte a lei e strinse i denti per poi precipitarsi al suo interno. Scomparì nella divina formazione da combattimento illusoria.


Tutti trattennero il respiro, in attesa di vedere i risultati di Yan Yue'er.


Sulla cima del portale c'era una fila di nove stelle. Ogni volta che uno sfidante superava un certo obiettivo, si sarebbe illuminata una stella.


Questi astri rappresentavano rispettivamente il massacro del primo nemico, di 10, di 50, di 100, di 200, di 500, di 700, di 900 e alla fine di 1000 avversari.


Yan Yue'er era rimasta nella formazione per diversi respiri di tempo quando la prima stella si illuminò. Questo significava che aveva già ucciso il suo primo nemico.


Tra la folla Bai Daohong e Lu Xiaoyun sospirarono con emozione. Come si diceva, il nuovo avrebbe sempre rimpiazzato il vecchio. Le arti marziali si evolvevano costantemente. Quando erano dei novellini, erano ben lontani dal livello di Yan Yue'er.


La divina formazione da combattimento illusoria teneva conto del divario d'età e avrebbe assegnato degli avversari dall'età corrispondente allo sfidante. Quindi le condizioni sarebbero state sempre equivalenti. Al momento Bai Daohong aveva stimato di poter uccidere solo più di 400 persone.


Lu Xiaoyun era un po' più abile, ma perfino lei poteva massacrare solo circa 500 persone.


Poi, dopo 30 respiri di tempo, la seconda stella si illuminò. Questo significava che Yan Yue'er era riuscita ad uccidere dieci persone.


Passò un bastoncino di incenso di tempo, erano state annientate 50 persone!


Poi cento!


La Monarca Xianghu annuì, ma l'Onorabile Jinjian sembrava in disaccordo:"Lenta, è troppo lenta."


La Monarca Xianghu sorrise dolcemente. "Spero che tu non stia usando i risultati del tuo passato per valutare questa ragazzina. Hai sempre percorso la via della distruzione, sia la tua aura che i tuoi movimenti sono irresistibilmente forti, quindi naturalmente sei avanzato velocemente. Yan Yue'er però è diversa da te. È più concentrata a comprendere i Concetti e le Leggi. Inoltre il suo vero potenziale non è stato ancora pienamente messo a frutto. Al momento è dedita alla percezione delle leggi, ma in futuro, quando otterrà più esperienza di combattimento, potrà avanzare ulteriormente nella divina formazione da combattimento illusoria."


"Eheh, uno stile da combattimento così gentile non è nient'altro che una dimostrazione e basta secondo me. Elaborato, ma poco pratico. Quel Lin Ming mi aggrada molto di più. Scommetto che quando entrerà nella divina formazione da combattimento illusoria supererà di gran lunga Yan Yue'er!"


"Ahah, potrebbe non essere vero. Lin Ming in effetti eccelle in combattimento, ma Yan Yue'er è troppo avanti per quanto riguarda a stirpe e a comprensione. Non sono sicura se hai sentito prima, ma Lin Ming ha meditato sulle pietre del caos nell'ultimo anno. Non so cosa aveva intenzione di fare, ma perfino al nostro livello è difficile percepire qualcosa da esse. Inoltre ciò che può essere compreso sono le più grandi verità sul Grande Dao. In altre parole sono solo linee guide generali; potrebbero non essere necessariamente d'aiuto nell'aumentare la forza combattiva."


Le parole della Monarca Xianghu erano ragionevoli, ma Jinjian ridacchiò e disse:"Credo ancora in ciò che ho detto. È l'intuizione che ho sviluppato sopravvivendo in innumerevoli campi da battaglia! Credo nella forza di Lin Ming! Forse otterrà risultati ordinari nei Diciotto Inferni, ma supererà assolutamente Yan Yue'er nella divina formazione da combattimento illusoria. Potrebbe perfino massacrare più di 600 persone o anche avvicinarsi a 700 persone, superando il me del passato!"


"Lo sopravvaluti troppo, non sono così ottimista riguardo le sue possibilità." La Monarca Xianghu scosse la testa. E in quel momento la stella sul portale che simboleggiava il massacro di 200 persone si illuminò.


Yan Yue'er aveva ucciso 200 persone nella formazione!


Tuttavia, più si continuava e più sarebbe stato difficile progredire. Mentre Yan Yue'er esauriva lentamente le forze, i suoi nemici sarebbero diventati solo più potenti e più numerosi. Dopo Yan Yue'er avrebbe dovuto affrontare 10 o 20 avversari alla volta.E tutte queste persone erano geni. Inoltre i loro stili d'attacco, i loro metodi di coltivazione, ogni aspetto della loro forza sarebbe variato. Sarebbero arrivati uno dopo l'altro, tempestandola di attacchi finché non fosse stata sconfitta!


Presto Yan Yue'er ebbe difficoltà a continuare. Il suo punto forte era la comprensione delle Leggi del Fuoco, non capiva troppo delle altre leggi. Di fronte ad alcuni nemici specializzati nell'elemento ghiaccio o acqua, era in svantaggio.


Dopo il massacro di 400 persone, i nemici di Yan Yue'er iniziarono ad attaccare in grandi formazioni. Diversi stili di combattimento si coalizzarono, complementandosi l'un l'altro e moltiplicando la loro forza combattiva!


Yan Yue'er si sentì sempre più sotto pressione. Mentre il combattimento continuava, il consumo della sua energia divenne enorme. Anche così, resistette e massacrò il suo cinquecentesimo avversario!


La sesta stella si illuminò!


In seguito, ad ogni persona uccisa, la situazione cambiò sempre di più. Tra gli avversari di Yan Yue'er iniziò ad emergere un gran numero di praticanti di arti marziali al quinto e al sesto Stadio della Distruzione. In termini di talento di coltivazione, non erano di molto inferiori a Lin Ming!


Naturalmente in termini di capacità combattive non erano paragonabili a lui. Anche così superavano di gran lunga gli altri geni ordinari. Se fossero stati veri coltivatori, questi guerrieri al sesto Stadio della Distruzione probabilmente avrebbero potuto raggiungere il nono Stadio della Distruzione. In altre parole erano geni delle nove trasformazioni. Nel mondo dei mortali avrebbero potuto sbaragliare tutti gli altri praticanti di arti marziali al Mare Divino Realm!


Di fronte ad un assedio del genere, si poteva immaginare quanto fosse sotto pressione Yan Yue'er!


570 persone...


580 persone...


590 persone...


Non appena Yan Yue'er massacrò la 596esima persona, alla fine raggiunse il limite. Tremò e la sua vera essenza protettiva si ruppe. Una spada illusoria le trafisse il petto.


In quel breve momento, 10 artefatti Saint si precipitarono su di lei, uccidendola immediatamente!


<em>Hu!</em>


Yan Yue'er fu espulsa dalla divina formazione da combattimento illusoria, il suo viso era bianco come la carta!


Aveva finito. Il numero totale di persone che aveva massacrato era... 596!


Questo numero superava Bai Daohong e Lu Xiaoyun. Era anche più alto dei grandi geni che erano venuti nella Stella del Fuoco Spirituale negli ultimi mille anni.


Questo perché Yan Yue'er non aveva combattuto molte volte durante la sua vita e quindi la sua esperienza era scarsa. Non era come i praticanti di arti marziali dei piani inferiori che erano arrivati nel Regno Divino a forza di massacri. Aveva trascorso la maggior parte del suo tempo in isolamento a coltivare. Dallo Xiantian allo stadio della Sfera d'Energia, dallo stadio della Sfera d'Energia al quello della Distruzione, per un mortale sarebbero stati degli ostacoli insuperabili, ma per lei non erano stati nulla. Era riuscita a superarli con un solo periodo di isolamento. Quindi la sua esperienza era scarsa.


Un risultato del genere però lasciò tutti esterrefatti. Credevano che Yan Yue'er fosse debole in termini di forza combattiva, ma ora sembrava che fosse debole solo in confronto alla sua comprensione delle Leggi. Aveva già seminato gli altri!


Xiao Shaobai e Bai Daohong provarono un senso di inferiorità. Sun Baixing invece guardò Yan Yue'er con un po' d'invidia. Non la provava nei confronti della ragazza, ma della famiglia Yan, il suo clan sarebbe stato destinato a diventare potente grazie a Yan Yue'er.


Alla peggio sarebbe diventata una maestra di un palazzo. Se fosse stata un po' fortunata sarebbe potuta diventare un'Anziana Onoraria, un'Emissaria degli Affari Interni o anche una vice patriarca!                                


                                



