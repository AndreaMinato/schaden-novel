---
weight: 1015
title: Capitolo 1015 - L'origine del Calore Ardente
pubDate: 2025-12-15T08:37:10.302Z
tags:
    - mw
---


<em>Se vi è sfuggito, ecco il link della community di novelleleggere su facebook! <a href="https://www.facebook.com/groups/novelleleggere/" rel="noopener" target="_blank">https://www.facebook.com/groups/novelleleggere/</a>


Capitolo regolare,
1 capitoli in coda, 0/5
-Schadenfreude</em>


Quando era arrivato nella Stella del Fuoco Spirituale, la comprensione delle leggi di Lin Ming era ancora inferiore a quella di Huang Yanguang. Non era riuscito nemmeno a raggiungere il terzo piano dei Diciotto Inferni. Ora però li aveva superati in una sola volta. L'energia Origin selvaggia soffiò contro di lui come una brezza fresca senza influenzarlo minimamente.


Le Leggi del Caos erano la fonte di ogni legge. Quando era nella Torre del Totem, Lin Ming aveva assistito alla creazione e alla formazione dell'universo, ed era riuscito a capire la struttura chiave dell'esistenza. Conosceva l'essenza delle energie Yin e Yang. Perfino un Re del Mondo poteva non essere così fortunato da ottenere un'occasione del genere.


Ora, dopo aver percepito la fonte del Grande Dao, Lin Ming doveva verificare nuovamente le sue Leggi del Fuoco. Era come un grande scolaro imperiale che tornava nella sua provincia per superare l'esame locale. Naturalmente sarebbe stato facile dopo aver padroneggiato tutto il resto!


"Allora era così... il primo livello del Concetto di Fuoco, Calore Ardente, non era semplice come pensavo. Credevo che il mio Concetto di Calore Ardente avesse già raggiunto la perfezione, ma ora ho capito che non ho mai compreso l'essenza del Concetto di Calore Ardente!"


Prima Lin Ming non aveva idea di cosa fosse. Credeva che fosse un solo tipo di energia.


Il calore poteva essere condotto, poteva fare nascere il fuoco, bruciare ogni forma di vita e annientare i nemici. Un tempo Lin Ming aveva compreso il Concetto di Calore Ardente alla perfezione nella città dell'Antica Fenice e l'aveva usato come fondamento per superare il primo mondo nello Specchio Divinizzante. Ora però si era reso conto che la sua comprensione era semplicemente troppo cruda e poco raffinata.


Figuriamoci il resto, non era nemmeno sicuro di quale fosse l'essenza del calore ardente.


In effetti, non solo Lin Ming, ma molti guerrieri che eccellevano nel Concetto di Fuoco non capivano quale fosse l'essenza del calore ardente. Pensavano solo che fosse la manifestazione di un tipo di energia.


Usavano soltanto il cosiddetto Concetto di Calore Ardente che comprendevano, ma non sapevano davvero come funzionava.


Ora però, dopo che aveva percepito come erano composte la materia e l'energia, Lin Ming poteva riesaminare il Concetto di Calore Ardente e scoprire che era un'evoluzione dell'energia Yin e Yang.


L'essenza del calore ardente era il movimento prodotto dalle particelle Yin e Yang. Più velocemente si muovevano e più alta sarebbe stata la temperatura. Quando la velocità di queste particelle arrivava al limite, così avrebbe fatto la temperatura!


C'erano anche alcuni guerrieri al Divine Transformation realm o al Lord Divino realm che pensavano di aver compreso il Concetto di Calore Ardente, ma che non si erano mai accorti che c'era uno stadio ancora più approfondito oltre la perfezione. Cioè... la comprensione dell'origine.


Se Lin Ming non fosse riuscito a vedere la formazione della materia, allora non se ne sarebbe mai reso conto. La fonte del calore ardente derivava dalle energie gemelle Yin e Yang. In superficie sembrava non esserci alcuna connessione.


I misteri delle Leggi dell'universo erano difficili da immaginare. Lin Ming non riusciva ancora a studiarli pienamente nemmeno dopo averli visti con i suoi occhi, quindi sarebbe stato inutile riferire agli altri ciò che sapeva. Perfino i Re del mondo che capivano la composizione della materia non sarebbero riusciti a tramandare questi insegnamenti ai loro discepoli. Questo perché solo vedendo l'evoluzione dello yin e dello yang, e vedendo il movimento delle particelle si poteva capire la rivoluzione dell'energia. Le regole delle leggi erano quasi impossibile da descrivere.


Ora che Lin Ming era entrato nel terzo piano degli Inferni di Fuoco, la temperatura dei venti astrali di 'energia Origin era cento volte superiore al magma. Normalmente se un praticante di arti marziali dovesse resistere ad una temperatura così alta, avrebbe dovuto consumare un'enorme quantità di energia. Tuttavia, dopo che aveva compreso la fonte del Calore Ardente, tutto ciò che doveva fare Lin Ming era usare un po' della sua energia per rallentare le piccole particelle di energia, abbassando il loro calore e quindi resistendo facilmente!


Terzo piano, 7000 chilometri...


Terzo piano, 8000 chilometri...


Lin Ming continuò a precipitarsi in avanti. Mentre il tempo passava, tutti coloro che lo avevano deriso si zittirono. In realtà 8000 chilometri non erano niente di che, erano simili agli attuali progressi di Huang Yanguang. Nessuno di loro però si era dimenticato che la comprensione delle Leggi del Fuoco di Lin Ming era estremamente debole. Inoltre aveva trascorso l'ultimo anno a percepire le pietre del caos che non discutevano specificamente del Concetto di Fuoco, erano solo un riassunto generale delle Leggi dell'intero universo. Erano complete, eppure oscure e quasi impossibile da discernere. Se uno avesse meditato su di esse, quanto sarebbe riuscito a migliorare la propria comprensione del Concetto di Fuoco?


Se Lin Ming avesse studiato la Tavola del Dao Supremo per raggiungere questa profondità, nessuno ne sarebbe stato sorpreso. Ora però era riuscito a fare tali progressi dopo aver meditato sulle pietre del caos; era incomprensibile.


"Come può... aver fatto così tanti progressi nello scorso anno? Se continua così arriverà al quarto piano e raggiungerà il livello di Xiao Shaobai." Disse con incredulità una discepola del Palazzo della Fenice Raffinata.


"Umpf, Lin Ming è comunque il talento numero uno del Palazzo del Grido della Fenice dopotutto. Anche se le sue ispirazioni sono scarse, può comunque contare sulla sua vera essenza per compensare. Questo non è nulla. Una volta che raggiungerà il quarto piano, la difficoltà aumenterà di un altro livello e non potrà più continuare così tranquillamente. Quando Yue'er è uscita dal suo primo isolamento, anche lei ha raggiunto il quarto piano!" Chu Hongyun sogghignò.


In quel momento Lin Ming aveva già attraversato 9000 chilometri nel terzo piano; presto sarebbe arrivato al quarto.


A questo punto iniziò a rallentare, non si precipitò più verso il basso come prima. dopo aver raggiunto 9500 chilometri, la sua velocità era solo al 20% rispetto all'inizio. Questo perché aveva bisogno di comprendere la fonte del Concetto di Calore Ardente. Doveva verificare e riesaminare le ispirazioni che aveva ottenuto dai frammenti delle leggi.


Non c'era limite alle comprensioni delle leggi che si potevano ottenere.


Anche se Lin Ming aveva studiato l'essenza del calore ardente, non era ancora arrivato al suo limite. C'erano diverse particelle e avevano tutte proprietà e traiettorie diverse, ognuna di esse doveva essere esaminata con cautela.


Le leggi dell'universo erano incredibilmente vaste. Perfino un Empireo poteva non comprendere un decimillesimo della loro raffinatezza. L'unica cosa che poteva fare un praticante di arti marziali era consolidare le sue fondamenta il più possibile. Solo quando le proprie basi fossero state consolidate al massimo si poteva dedurre e comprendere livelli superiori delle leggi.


"L'onorabile maestra aveva ragione. Lin Ming sta davvero rallentando." Aggiunsero molte discepole del Palazzo della Fenice Raffinata. "Se continua così allora il quarto piano sarà il suo limite."


Chu Hongyun si accarezzò i capelli mentre guardava lo specchio del fuoco spirituale nel cielo. Mormorò tra sé e sé:"Questo moccioso è piuttosto abile. È riuscito a percepire le pietre del caos fino a questo punto e a raggiungere il quarto piano."


9500 chilometri...


9600 chilometri...


97000 chilometri...


Lin Ming avanzò sempre più lentamente. Non aveva bisogno di superare gli Inferni in una sola volta, di dimostrare la sua forza, né di ricevere l'adulazione e i complimenti degli altri. Doveva usare i Diciotto Inferni per temprare la sua comprensione delle Leggi, assimilando tutto il suo sapere accumulato e fare un avanzamento!


<em>Bang!</em>


Lin Ming superò ufficialmente le 9999 chilometri del terzo piano ed entrò nel quarto.


Poi, superò 2000, 3000 e poi 4000 chilometri! senza accorgersene, Lin Ming aveva già superato il record di Xiao Shaobai! Ma la sua velocità diminuì. Nonostante fosse diventato estremamente lento, al punto che gli altri pensavano che si sarebbe fermato da un momento all'altro, continuò a scendere senza fermarsi.


A questo punto i presenti da sorpresi iniziarono ad essere impressionati. Lin Ming aveva davvero superato Xiao Shaobai?


Xiao Shaobai aveva meditato sulla Tavola di Cielo Ardente, un totem di 90 piedi inferiore solo al Sigillo del Cielo. Inoltre Xiao Shaobai era abile sia in combattimento che nelle Leggi. Ora però era stato superato!


Come poteva essere? Lin Ming chiaramente aveva meditato sulle pietre del caos per un anno intero. Che fosse davvero riuscito a percepire qualcosa?


Sun Baixing ne fu piacevolmente sorpreso mentre guardava lo specchio spirituale. I risultati di Lin Ming erano di gran lunga superiori alle sue aspettative!


"Ha davvero superato Xiao Shaobai. Questo moccioso, mi chiedo cosa sia riuscito a percepire nello scorso anno. È davvero incredibile. Anche se venisse sconfitto, sarei comunque soddisfatto dei suoi progressi." Sun Baixing non capiva ancora cosa stava accadendo. Lin Ming aveva meditato sulle pietre del caos, quindi come poteva aver compreso delle verità riguardo alle Leggi del Fuoco?


La scena nello specchio spirituale era solo una proiezione virtuale. Al livello di Sun Baixing, non poteva valutare la situazione di Lin Ming con una mera proiezione, ma la Monarca Xianghu era in grado di capire molto di più.


Aveva anche una stirpe dell'Antica Fenice perfetta. Senza dubbio, tra tutti i presenti, era la persona con la comprensione più approfondita delle Leggi del Fuoco.


Fissò accigliata Lin Ming.


"Ho visto male? Fino al quarto piano Lin Ming ha usato solo il Concetto di Calore Ardente. Non ha nemmeno toccato i Concetti di Annientamento e di Creazione."


Era assurdo. Generalmente parlando, nel terzo piano bisognava resistere ad una temperatura così alta che avrebbe fatto evaporare all'istante l'oro temprato. Bisognava usare il Concetto di Creazione per trasformare l'energia in qualcosa di più appetibile. Se uno avesse usato il Concetto di Calore Ardente e il suo controllo fosse stato insufficiente, allora avrebbe gettato solo olio sul fuoco!


"Cosa c'è di strano?" Chiese con noncuranza l'onorabile Jinjian quando vide l'espressione della Monarca Xianghu. Era sempre stato principiante quando si parlava delle Leggi e dei Concetti. Anche se aveva visto Lin Ming precipitarsi nei Diciotto Inferni, poteva solo fare delle osservazioni generali. E ora poteva solo guardare la scena dello specchio spirituale per divertirsi.


"No... non c'è niente di strano." La Monarca Xianghu scosse la testa.


L'onorabile Jinjian pensò che la donna non fosse troppo ottimista riguardo alle possibilità di Lin Ming. Ridacchiò e disse:"Sei insoddisfatta dei risultati di Lin Ming? La comprensione delle Leggi del Fuoco di questo ragazzo è solo ordinaria. Naturalmente non può essere paragonato alla te del passato, ma non importa. Si può vedere l'abilità di qualcuno solo durante un combattimento. Conta solo la forza. Questo ragazzo mi aggrada proprio. Stavolta gli darò sicuramente alcune indicazioni. Forse in futuro potrò trasferirlo nella mia divisione disciplinare."


La divisione disciplinare era una truppa di sottoposti all'Anziano Disciplinare. Erano l'equivalente della Guardia del Reame Divino delle Nove Fornaci. Avevano l'autorità di applicare le leggi e il loro potere era spaventoso. Ogni singolo membro della divisione era un grande maestro che eccelleva nel combattimento. L'onorabile Jinjian era il capitano della divisione e anche il successore dell'Anziano disciplinare. La divisione era trattata molto bene e riceveva moltissime risorse. L'onorabile Jinjian non aveva motivo di credere che Lin Ming avrebbe rifiutato la sua offerta.


"Questo è comunque ordinario?" La Monarca Xianghu ripeté le parole dell'onorabile Jinjian. Le sue palpebre delicate e splendide tremarono per un breve momento mentre le venne in mente un'idea ridicola. Poi però scosse la testa:"Me lo sto solo immaginando."


Il tempo passò, minuto dopo minuto. Dopo due ore Lin Ming rallentò di molto. Quando arrivò a 7000 chilometri nel quarto piano, si fermò dov'era. Non si sapeva cosa stesse facendo.


Sembrava stesse accumulando la sua forza e percependo qualcosa. Un momento dopo si sedette perfino a gambe incrociate ad occhi chiusi!


Questo lasciò esterrefatte tutte le persone in attesa nella piazza. Cosa stava facendo Lin Ming? Normalmente un praticante di arti marziali si sarebbe approfittato dello slancio per precipitarsi più che poteva in avanti. Lin Ming invece si era fermato dov'era. Non stava solo sprecando energia?
                                


                                



