---
title: Capitolo 1016 – Un Altro Avanzamento
pubDate: 2025-12-15T08:37:10.302Z
tags:
    - mw
---


Se vi è sfuggito, ecco il link della community di novelleleggere su facebook! https://www.facebook.com/groups/novelleleggere/ 


<strong>CAPITOLO SPONSORIZZATO ringraziamo Fenrir117!</strong>
0 capitoli in coda, 0/5
-Schadenfreude</em>


Normalmente uno sarebbe rimasto ad una certa profondità nei Diciotto Inferni se avesse avuto l'intenzione di usare l'energia Origin per temprare le proprie comprensioni riguardo alle Leggi.


Tuttavia durante queste circostanze uno sfidante sarebbe stato come un contadino che trasportava un enorme sacco di grano. Non sarebbe riuscito a tenerlo così a lungo e quindi avrebbe dovuto approfittarsi dello slancio per avanzare il più possibile. Chi aveva mai sentito di un contadino che mentre teneva il sacco si sarebbe seduto a meditare? Non era uno spreco di forza?


Nessuno dei presenti sapeva che Lin Ming stava percependo pacificamente i Concetti di Annientamento e Creazione. Con le Leggi del Caos come fondamenta, era riuscito ad approfondire le verità di questi due Concetti.


Creazione ed Annientamento erano due facce della stessa medaglia. Anche se erano opposti, in realtà si complementavano a vicenda, ognuno incapace di esistere senza l'altro.


Se c'era la creazione, allora prima o poi ci sarebbe stato l'annientamento e la seconda fase era imprescindibile dall'altra.


Dalle formiche alle bestie che vagano tra le foreste, alle nazioni mortali, alle grandi Terre Sacre, agli enormi corpi celesti, fino all'universo sconfinato stesso, nulla poteva sfuggire alla logica di queste leggi!


Anche la scena della nascita dell'universo a cui Lin Ming aveva assistito era semplicemente un'interpretazione di queste due leggi.


L'universo era stato creato dal nulla e, sarebbe andato lentamente incontro all'annientamento, riducendosi di nuovo nel nulla. Poi l'universo sarebbe stato creato e distrutto di nuovo, ripetendo all'infinito questo ciclo...


Mentre meditava, Lin Ming fu colto da migliaia di ispirazioni. Le confrontò lentamente con i frammenti delle leggi delle pietre del caos, percependoli uno alla volta. All'improvviso capì e in quell'istante padroneggiò i due Concetti.


Dalla Creazione all'Annientamento, insieme componevano il Samsara!


Dopo averli percepiti, Lin Ming riaprì gli occhi. L'energia Origin attorno a lui veniva annientata e creata, era simile ai fiori che sbocciavano e appassivano, crescevano e morivano...


Ogni piccola fiamma era un punto della creazione e dell'annientamento. Ogni fiamma aveva il suo Samsara!


Quinto piano degli Inferni di Fuoco, avanzamento!


In quell'istante Lin Ming scattò. In pochi secondi arrivò ad una velocità decine di volte a quella del suono. Era ancora più rapido di quando era entrato nei Diciotto Inferni!


"Cosa?!?!"


Nessuno si sarebbe immaginato che Lin Ming sarebbe sfrecciato come un uragano. Bisognava sapere che nei Diciotto Inferni, nonostante uno dovesse approfittarsi dello slancio per precipitarsi in avanti, più si avanzava e più sarebbero diventati violenti i venti astrali e più grande sarebbe stata la pressione sulla vera essenza protettiva.


Una velocità decine di volte superiore al suolo significava che Lin Ming poteva superare cento chilometri in un respiro di tempo. Sembrava una meteora! Quando precipitava, una stella cadente sarebbe bruciata a causa della frizione con l'aria. Nonostante non ci mettesse molto tempo per precipitare, la temperatura ardente spesso l'avrebbe distrutta completamente!


E Lin Ming non stava attraversando un'atmosfera normale, ma i forti venti astrali della Stella di Fuoco che erano cento volte più caldi del magma. Cosa sarebbe successo?


Si poteva immaginare la pressione sulla sua vera essenza protettiva!


Se uno non avesse capito il Concetto di Fuoco e fosse dipeso dalla sua forza per resistere, allora nemmeno un guerriero negli stadi intermedi o avanzati del Divine Transformation realm sarebbe riuscito a sopportarlo!


Cento chilometri per un respiro di tempo, erano mille chilometri in dieci secondi!


8000 chilometri!


9000 chilometri!


9900 chilometri!


Quinto piano!


<em>Bang!</em>


Con uno slancio inarrestabile, Lin Ming avanzò direttamente al quinto livello dei Diciotto Inferni, precipitandosi verso il sesto!


"È... è arrivato al quinto piano?" Chu Hongyun deglutì. Aveva gli occhi spalancati mentre fissava con orrore lo specchio spirituale nel cielo. Era stata solo un po' sorpresa quando Lin Ming aveva raggiunto 9000 chilometri nel terzo piano e, anche dopo che era arrivato al quarto, ne era stata solo stupita.


Ora però stava iniziando a provare paura.


Yan Yue'er poteva avanzare al quinto piano, ma non poteva farlo con una velocità decine di volte superiore a quella del suono! Se questo significava che Lin Ming l'aveva già superata, era qualcosa che Chu Hongyun non poteva accettare assolutamente. 


"Ovviamente ha meditato sulle pietre del caos lo scorso anno. Le pietre del caos sono solo un profilo generale delle leggi e sono anche molto misteriose e difficili da percepire. E ciò su cui Yan Yue'er ha meditato è stato il Sigillo del Cielo di 100 piedi, il miglior totem in assoluto nella Stella del Fuoco Spirituale. Non solo, la comprensione di Yan Yue'er delle leggi del fuoco era superiore a quella di Lin Ming, quindi come può essere stata superata?! Non posso crederci!"


"Come può essere? Lin Ming ovviamente aveva rallentato così tanto, quindi come può tornare a correre all'improvviso?!" Molte discepole del Palazzo della Fenice Raffinata erano confuse. Credevano che Lin Ming avesse già raggiunto il suo limite.


Per quanto riguardava i discepoli del Palazzo del Grido della Fenice, Xiao Shaobai o anche Sun Baixing, erano tutti sbigottiti. I progressi di Lin Ming erano troppo strani. Era stato estremamente veloce all'inizio, ma poi aveva rallentato, per poi fermarsi per un breve momento. Poi aveva nuovamente accelerato e si era precipitato in avanti. Cosa stava succedendo qui?


Figuriamoci Sun Baixing, perfino l'onorabile Jinjian era spiazzato dai risultati di Lin Ming. Era stato detto che il giovane primeggiava nel combattimento, da quando la sua comprensione delle leggi era diventata così strabiliante? Quando l'onorabile Jinjian si era precipitato nei Diciotto Inferni, era riuscito solo a raggiungere il quinto piano proprio alla fine della prova. Ora Lin Ming aveva fatto lo stesso in un solo anno.


L'onorabile Jinjian strabuzzò gli occhi mentre guardava lo specchio spirituale nel cielo. Poi si rivolse alla Monarca Xianghu e chiese:"Xianghu, umh... cosa sta succedendo qui... sono un po' confuso. Perché la velocità di questo ragazzo è aumentata così tanto e così all'improvviso? Se aveva queste capacità fin dall'inizio, allora perché prima era avanzato lentamente come una lumaca?"


Xianghu mostrò un'espressione piena di emozioni contrastanti. Guardò lo specchio spirituale e fece un respiro profondo. A quanto pareva le sue intuizioni erano giuste. Questo moccioso Lin Ming considerava questi Diciotto Inferni come la sua prova personale. Non solo lo considerava un test, ma si stava anche allenando!


Se fosse stata una prova, allora sarebbe importato solo quanto poteva avanzare, ma per percepire e allenare le leggi bisognava consumare energia. I risultati sarebbero stati inferiori se non si fosse precipitato in avanti prima possibile.


"Questo moccioso Lin Ming, il motivo per cui aveva rallentato all'inizio era perché stava riflettendo e stava confermando lentamente le sue intuizioni sulle Leggi del Fuoco. Dovrebbe aver usato la pressione dei venti astrali per completare il processo finale di sublimazione e integrazione..."


La Monarca Xianghu capiva molto bene le Leggi e i Concetti. Quando aveva partecipato alla prova dell'Antica Fenice come novellina, era riuscita ad arrivare al sesto piano. Combinando le sue informazioni con ciò che vedeva ora, capì velocemente le intenzioni di Lin Ming.


"Cosa? Lo stiamo mettendo alla prova, eppure sta cogliendo questa occasione per allenarsi? Questo moccioso è troppo folle! Chiaramente non considera nemmeno la prova!" Gridò l'onorabile Jinjian con uno sguardo un po' arrabbiato, ma disse solo così per mantenere le apparenze. Nel profondo gli piaceva davvero questa natura audace.


La Monarca Xianghu disse:"È meglio dire che Lin Ming è appena uscito dalla Torre dei Totem e non poteva convertire le intuizioni che ha ottenuto in qualcosa di applicabile. Sta cogliendo questa opportunità per padroneggiarle. È inconcepibile che abbia meditato sulle pietre del caos per un intero anno!"


La Monarca Xianghu aveva ragione. Il motivo per cui Lin Ming aveva accelerato all'improvviso era per trarre supporto dai venti astrali dei Diciotto Inferni per fondersi con le Leggi del Fuoco, aumentando ulteriormente la sua forza.


La comprensione di Lin Ming superava quella di tutti gli altri giovani presenti in quanto a Concetti di Calore Ardente, Annientamento e Creazione. Era migliore perfino dei guerrieri al Divine Transformation realm come Bai Daohong e Lu Xiaoyun. Questa era la differenza di approccio, uno comprendeva l'origine dei Concetti, mentre l'altro studiava solo come applicarli. Naturalmente il divario sarebbe stato grande.


E dopo aver compreso tutto questo, Lin Ming aveva avuto un'altra idea: fondere i tre Concetti insieme!


Quando si raggiungeva un livello altissimo di comprensione in alcuni Concetti, li si poteva fondere insieme. Lin Ming aveva saputo da molto tempo di questo punto. Figuriamoci fondere i vari Concetti delle Leggi del Fuoco, lo si poteva fare anche con Leggi completamente diverse!


Ad esempio il fuoco e il fulmine, il tempo e lo spazio.


Tuttavia, quando Lin Ming aveva fuso un metodo di coltivazione del fulmine con uno del fuoco per creare una mossa esplosiva, in realtà non era stata una fusione, ma al massimo una combinazione.


Anche una semplice combinazione comunque poteva moltiplicare la potenza delle Leggi. Si poteva immaginare quanto sarebbero diventate potenti fondendole insieme.


Lin Ming non sperava di fondere pienamente i Concetti del Fuoco. Ciò che voleva era trovare una piccola occasione per fonderli lievemente oggi. Era tutto difficile all'inizio. Sarebbe stato sufficiente trovare un piccolo punto di partenza.


Quinto piano, 2000 chilometri.


Quinto piano, 3000 chilometri.


Quinto piano, 4000 chilometri!


Ogni dieci secondi avrebbe superato mille chilometri. A questo punto perfino Lin Ming sentì una pressione tremenda. Era come se stesse volando sulla superficie del sole a gran velocità. Anche lui aveva difficoltà a continuare.


Sotto questa enorme pressione però sentì degli enormi benefici.


Tutti i Concetti e i frammenti delle Leggi nel suo corpo sembrarono sciogliersi, fondendosi con il suo corpo!


Lievi tracce di iscrizioni iniziarono ad incidersi sulle ossa di Lin Ming, formando misteriose rune. In un certo senso il suo stesso corpo stava diventando un totem, solo che la sua comprensione delle Leggi era stata troppo lieve. Se fosse morto e le sue ossa fossero state estratte, allora gli altri sarebbero riusciti a meditare su di esse.


A 5000 chilometri nel quinto piano, Lin Ming iniziò a rallentare. Anche così la sua velocità era comunque almeno una decina di volte superiore a quella del suono.


E 6000 chilometri nel quinto piano erano state il limite di Yan Yue'er!


Se Lin Ming avesse potuto superare quel punto, allora significava che avrebbe superato Yan Yue'er.


E data la sua velocità attuale, probabilmente avrebbe potuto infrangere quel record senza fermarsi!


Ogni praticante di arti marziali guardò Lin Ming a bocca aperta.


Yan Yue'er strinse i pugni, i suoi grandi occhi brillavano mentre fissava lo specchio spirituale.


"Mi metterà davvero in ombra? Come può essere? I miei Concetti e le mie Leggi erano già superiori ai suoi di grande margine e ho anche la stirpe dell'Antica Fenice perfetta. Ho anche meditato sul Sigillo del Cielo di 100 piedi, il miglior totem della torre. Ha meditato sulle pietre del caos e dovrebbe aver appreso da quegli oggetti misteriosi. Un anno dopo avrei dovuto solo seminarlo ulteriormente, ma ora mi sta superando? Come può essere...?"


Yan Yue'er non poteva accettarlo e nemmeno Chu Hongyun ne era capace. Tutti rimasero ad occhi spalancati. La velocità di Lin Ming era calata a dieci volte quella del suono, ma era comunque sorprendente. Attraversava 20 chilometri ogni secondo!


Non importava cosa stessero pensando Yan Yue'er o Chu Hongyun, non potevano influenzare Lin Ming. In un solo respiro di tempo superò le 6000 chilometri del quinto piano!
                                


                                



