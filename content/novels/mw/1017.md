---
weight: 1017
title: Capitolo 1017 – Fiorisci per Me, Germoglio del Dio Blasfemo!
pubDate: 2025-12-15T08:37:10.303Z
tags:
    - mw
---


<strong>CAPITOLO SPONSORIZZATO ringraziamo Zangetsus!</strong>
20 capitoli in coda, 0/5
-Schadenfreude</em>


"È avanzato di livello! Ha superato Yan Yue'er!"


Quando tutti videro Lin Ming sfrecciare in avanti con uno slancio inarrestabile, nessuno sospettò che non potesse superare le 6000 chilometri del quinto piano. Anche così, mentre lo osservavano superare quel limite, tutti i praticanti di arti marziali si sbalordirono. Yan Yue'er aveva la stirpe dell'Antica Fenice perfetta e aveva meditato sul Sigillo del Cielo. Ai loro occhi era un'esistenza insuperabile. Anche così, una persona del genere era stata seminata brutalmente da Lin Ming!


Inoltre era ancora ad una velocità dieci volte superiore a quella del suono!


Quando Yan Yue'er vide Lin Ming avanzare oltre 6000 chilometri, iniziò a tremare all'improvviso. Si morse le labbra. In quell'istante iniziò a provare una strana sensazione. Nonostante fosse consapevole che il suo talento non era così sbalorditivo in confronto all'intero Regno Divino, non poteva sopportare che il suo record fosse stato infranto da un giovane dall'età simile alla sua. E un anno fa la comprensione del giovane era molto inferiore alla sua!


Yan Yue'er avrebbe potuto accettarlo se fosse stata inferiore agli altri fin dall'inizio, ma non riusciva a credere di essere stata messa in ombra da qualcuno che era molto più debole di lei un anno fa. Questo aveva dato un grosso colpo alla sua gloria e al suo orgoglio!


Questa sorta di situazione la fece tentennare. Inevitabilmente provò dei dubbi. Iniziò a sospettare: era davvero un grande talento della sua generazione? In tal caso come poteva essere così diversa dagli altri?


7000 chilometri del quinto piano, 8000 chilometri del quinto piano, Lin Ming scendeva sempre di più, attraversando 20 chilometri in un solo secondo. Facevano 2000 chilometri in un bastoncino di incenso di tempo!


A 8000 chilometri nel quinto piano la temperatura circostante superò di 200 volte quella del magma. Non solo, ma la frizione dell'energia Origin nei Diciotto Inferni che Lin Ming stava affrontando sarebbe stata una pressione difficile da sopportare anche per un artefatto Saint di massimo livello!


Lin Ming però riusciva a resistere. Non era perché le sue difese erano più resistenti di quelle di un artefatto Saint di massimo livello, ma stava usando le Leggi del Fuoco per deviare il potere delle fiamme.


Tutti i praticanti di arti marziali presenti erano già rimasti senza parole. Questo slancio... stava davvero per arrivare al sesto piano?


Un genio che poteva attraversare il sesto piano appariva solo ogni mille anni nella Stella del Fuoco Spirituale! Nell'intero clan dell'Antica Fenice un talento del genere sarebbe apparso ogni 20-30 anni. Queste persone avevano grandi speranze di diventare un maestro di palazzo in futuro!


E quei geni avevano attraversato il sesto piano alla fine della prova dell'Antica Fenice.


La prova dell'Antica Fenice era ancora in corso. Yan Yue'er era arrivata solo a 6000 chilometri nel quinto piano, ma presto Lin Ming sarebbe entrato nel sesto piano!


Se avesse continuato così, allora forse Lin Ming sarebbe potuto arrivare al settimo piano prima della fine della prova. Questa sarebbe stata semplicemente un'impresa inimmaginabile!


"Il settimo piano degli Inferni di Fuoco è il leggendario dominio divino!" Mormorò tra sé e sé un discepolo. Il settimo livello veniva definito così dai nuovi arrivati. Il motivo di questo soprannome era che chiunque fosse riuscito ad arrivare al settimo piano durante la sua prima prova aveva grandi possibilità di diventare il patriarca del clan dell'Antica Fenice in futuro. Sarebbe stato come un dio per l'intero clan dell'Antica Fenice!


"Bestia! Pazzo! Non capisco davvero cos'è appena successo. Com'è riuscito a percepire Leggi del Fuoco così raffinate dalle pietre del caos?!"


"Non c'è da meravigliarsi che Lin Ming abbia chiesto dei requisiti per ottenere l'essenza di sangue della fenice. Sembra che abbia grandi possibilità di completare i mille massacri! Anche se non potesse riuscirci ora, tra un anno potrebbe completare l'obiettivo!"


"Essenza di sangue di fenice... non posso nemmeno sognarmela..."


Tutti i discepoli mostrarono espressioni desiderose ed invidiose. Figuriamoci essenza di sangue di fenice, anche una goccia di sangue di cuore di fenice li avrebbe resi estatici. Sarebbero stati ancora più esaltati per il sangue di midollo e corona. Per loro l'essenza di sangue non era nient'altro che una favola per loro. Era come un comune contadino che pensava al trono dell'imperatore; sarebbe stato per sempre un sogno distante e fuori portata.


Mentre questi discepoli stavano parlando, alla fine Lin Ming arrivò alla fine del quinto piano e volò nel sesto!


La temperatura delle fiamme nel sesto piano diventò assurda, arrivò a 300 volte quella del magma! E l'energia Origin si era condensata in piccoli diagrammi del Dao che venivano sollevati dai venti astrali e impattavano su Lin Ming.


L'energia Origin del sesto piano non era più ardente e tirannica, ma condensava diagrammi post-celesti che attaccavano ogni intruso!


Se l'energia Origin prima del sesto piano era formata da soldati dispersi, allora dal sesto creava delle falangi, moltiplicando il suo potere!


La pressione del sesto piano non era paragonabile a quella del quinto!


Fin dai tempi antichi, innumerevoli eroi sbalorditivi e straordinari del clan dell'Antica Fenice si erano fermati al sesto piano. C'era solo una piccolissima minoranza che era riuscita ad arrivare al settimo piano. Per quanto riguardava Xiao Daoji e Huang Yuefeng, entrambi erano all'ottavo Stadio della Distruzione quando erano entrati a stento nel settimo piano.


Anche Lin Ming ora sentì raddoppiare la pressione sul suo corpo e la sua velocità diminuì precipitosamente.


"Il sesto piano. Lin Ming è già rallentato fino alla velocità del suono. Dovrebbe arrivare a 1000-2000 chilometri nel sesto piano, ma sarebbe semplicemente impossibile entrare nel settimo. Tuttavia ha la possibilità di riuscirci prima che la prova dell'Antica Fenice finisca. Può davvero ottenere una goccia di essenza di sangue. Ha il capitale per rispettare i criteri stabili dal quartier generale!"


Disse la Monarca Xianghu nel cielo mentre fissava lo specchio spirituale.


Aveva una comprensione accurata delle Leggi del Fuoco. Quando Lin Ming aveva nascosto la sua forza, era riuscita a capire quanto era potente. Allora non aveva detto nulla perché non poteva credere ai suoi occhi. Ora però Lin Ming non poteva nascondere più le sue capacità perché stava contando sulla pressione degli Inferni di Fuoco per fondere tre Concetti insieme.


La Monarca Xianghu aveva ottime capacità di valutazione. Per Lin Ming ora più pressione ci fosse stata e più benefici ne avrebbe ricevuto. Con un crepitio, iniziarono ad apparire delle crepe nella vera essenza protettiva di Lin Ming.


"Mm? Non ha ancora rallentato?"


La Monarca Xianghu alzò le sopracciglia. Nonostante la velocità del suono non fosse così rapida, l'energia Origin del sesto piano era estremamente esplosiva e pericolosa. La pressione che sopportava doveva essere terrificante. Lin Ming avrebbe fatto meglio a rallentare, solo così sarebbe riuscito ad avanzare ulteriormente. Altrimenti non sarebbe riuscito nemmeno ad arrivare a 1000 chilometri nel sesto piano.


"Ora capisco. La sua fusione delle leggi ha raggiunto un punto critico. Se rallenterà, allora fallirà, ma se continuerà così non riuscirà comunque a resistere."


Se Lin Ming avesse rallentato, allora la pressione sarebbe diminuita, ma la sua fusione dei tre Concetti di Fuoco aveva raggiunto un momento critico. Se avesse rallentato, allora avrebbe fallito. Sarebbe stato come diminuire la temperatura del fuoco dopo che l'acqua stava per bollire!


Se si fosse arreso ora, tutti i suoi sforzi sarebbero andati sprecati!


Ma voler continuare non era più facile a dirsi che a farsi?


Ora rimaneva solo da vedere se Lin Ming poteva completare la fusione prima che la sua vera essenza protettiva si rompesse. Se ci fosse riuscito, allora anche se avesse fallito immediatamente dopo, avrebbe potuto superare il settimo piano entro il prossimo anno!


Se Lin Ming avesse completato i Mille Massacri della divina formazione da combattimento illusoria, avrebbe potuto ottenere la goccia di essenza di sangue, un tesoro che faceva impazzire di desiderio innumerevoli giovani eroi, Anziani e maestri di palazzo!


<em>Ka ka ka!</em>


Le fessure sulla vera essenza protettiva di Lin Ming aumentarono sempre di più, ma la fusione dei Concetti era ancora ad un passo dal successo. La Monarca Xianghu sospirò:"Che peccato. È solo ad un passo dal riuscirci. Il primo tentativo è sempre il migliore. Se lo facesse in un solo tentativo, allora risparmierebbe un'enorme quantità di tempo dopo."


La Monarca Xianghu stava parlando piano, ma visto che tutti erano concentrati a guardare Lin Ming in silenzio, la sua voce risuonò in lungo e in largo.


Solo quando sentirono la spiegazione della donna, i praticanti di arti marziali si resero conto delle intenzioni di Lin Ming. L'onorabile Jinjian e Sun Baixing provarono compassione per Lin Ming. Nonostante questo, in termini di risultati, Lin Ming era di gran lunga superiore ai Xiao Daoji e al Huang Yuefeng del passato!


Mentre tutti pensavano che il tentativo del giovane di fondere le leggi sarebbe fallito miserabilmente, Lin Ming era concentrato a lottare. Converse tutta la sua forza dell'anima riversando tutto sé stesso nel suo dantian!


I suoi occhi brillarono con ardore!


"Fiorisci per me Germoglio del Dio Blasfemo!"


<em>Wuu!</em>


Il mare spirituale di Lin Ming iniziò ad agitarsi mentre lo spirito da battaglia d'oro ruggiva. I venti astrali attorno iniziarono ad assalire il suo corpo, ma furono soppressi da un'energia oro pallido. Il fuoco selvaggio fu domato nonostante si fosse precipitato nei suoi meridiani, inondando nel suo dantian come una marea.


L'energia Origin di tipo fuoco del sesto piano era troppo ricca. Si radunò con una velocità pazzesca e in mezzo a questo inferno impetuoso, il Germoglio del Dio Blasfemo iniziò lentamente ad estendere le sue foglie.


"Cosa? Cos'è quello?!" L'onorabile Jinjian spalancò gli occhi.


"Cielo! Quello è... quello è uno spirito da battaglia d'oro?!! Un giovane al sesto Stadio della Distruzione ha davvero compreso uno spirito da battaglia d'oro? È semplicemente... inconcepibile!!!"


Normalmente solo un guerriero al Divine Transformation realm sarebbe riuscito ad ottenere uno spirito da battaglia d'oro, inoltre era un livello che soltanto un genio sbalorditivo avrebbe compreso. Ad esempio i discepoli della Sala della Fenice, i Protettori e così via.


Per quanto riguardava quelli peggiori come l'Antico Diavolo che si era legato a Yang Yun, erano riusciti solo a comprendere uno spirito da battaglia alla perfezione dell'argento.


C'era solo un grado di separazione tra uno spirito da battaglia alla perfezione dell'argento e uno dorato, ma costituiva un divario incredibile, non potevano essere paragonati l'uno all'altro!


In quel momento, mentre chiudeva gli occhi, la voce della Monarca Xianghu tremò lievemente.


"Non solo ha uno spirito da battaglia d'oro, ma nel suo corpo c'è qualche tipo di fenomeno delle leggi!"


Tra tutti i presenti e, in effetti, tra tutti i praticanti di arti marziali che Lin Ming aveva incontrato prima d'ora, escluso l'Empireo Primordius e l'antica dea che era morta, la Monarca Xianghu aveva la comprensione maggiore. Superava perfino Fata Feng!


Poteva percepire qualche sorta di fenomeno delle Leggi del Fuoco nel corpo di Lin Ming. Era simile al Dominio del Loto Blu o il Loto che fiorisce passo dopo passo, ma il suo livello era molto più elevato. In effetti non c'era paragone tra di loro!
                                


                                



