---
weight: 10180
title: Capitolo 1018 – Fondere i Tre Concetti
pubDate: 2025-12-15T08:37:10.303Z
tags:
    - mw
---


<strong>CAPITOLO SPONSORIZZATO ringraziamo Zangetsus!</strong>
19 capitoli in coda, 0/5
-Schadenfreude</em>


"Cosa? Fenomeno?" L'onorabile Jinjian sussultò. "Che sorta di fenomeno?"


"Non ne ho idea. Non l'ho mai visto prima d'ora!" La Monarca Xianghu scosse la testa.


Un praticante di arti marziali poteva produrre ogni sorta di fenomeno che erano separati in diverse categorie. Tra di loro ce n'erano alcuni che influenzavano direttamente la forza combattiva e alcuni riguardavano le Leggi.


I guerrieri avevano sangue, talento, fortuna, destino, fisico, percezione, metodi di coltivazione e innumerevoli variabili in costante cambiamento. Quindi esistevano innumerevoli fenomeni, non era strano che la Monarca Xianghu ne incontrasse uno sconosciuto per lei.


Il Dominio del Loto Blu e il Loto che fiorisce passo dopo passo potevano essere considerati tipi di fenomeni. La definizione di fenomeno era estremamente vasta e perfino vaga.


Nel continente Tianyan, quando Lin Ming aveva combattuto contro di lei, Situ Yaoyue aveva mostrato il dominio del suo Dantian Viola. Perfino quell'abilità poteva essere considerata un tipo di fenomeno. Quando aveva lottato contro Bai Yao, anche lui poteva usare il suo sangue per ricreare l'immagine di un'idra; anche questo era un tipo di fenomeno.


I fenomeni erano divisi in diverse categorie, alcuni erano di qualità superiore e altri inferiore. Un fenomeno di basso livello non era niente di che, mentre uno impressionante come quello del Loto che fiorisce passo dopo passo poteva sbalordire gli altri.


E al di sopra del Loto che fiorisce passo dopo passo c'erano fenomeni ancora più straordinari. Ad esempio alcuni influenzavano direttamente il mondo interno di un praticante di arti marziali. I guerrieri che lo possedevano erano potenti dieci volte rispetto agli altri. E la fonte della forza di un Lord Divino era l'energia Heaven Earth condensata nel loro mondo interiore, insieme alla venerazione delle creature all'interno. Con questa risorsa, allora si poteva immaginare quanto divario in forza combattiva ci sarebbe stato.


Per quanto riguardava il fenomeno che stava accadendo nel corpo di Lin Ming, la Monarca Xianghu non ne aveva mai sentito parlare prima. Anche così, poteva inghiottire l'energia Origin del sesto piano degli Inferni ed era anche in grado di influenzare la rivoluzione delle Leggi di Fuoco attorno. Quindi si poteva immaginare il livello di questo fenomeno!


"Che esperienze e incontri fortuiti ha avuto Lin Ming? La densità del suo sangue è così bassa, eppure ha compreso un fenomeno così formidabile?"


Mormorò tra sé e sé la Monarca Xianghu. "Se Lin Ming ha un fenomeno incredibilmente potente nel suo corpo, allora insieme alla sua percezione meravigliosa... no, non posso crederci. Può essere descritto solo come... un genio mostruoso!"


Mentre la Monarca Xianghu si stava meravigliando di cosa stava accadendo, tutti i praticanti di arti marziali attorno stavano fissando inebetiti lo spirito da battaglia d'oro di Lin Ming. In realtà non erano riusciti a percepire il fenomeno del Germoglio del Dio Blasfemo.


Sapevano che Lin Ming era un genio negli spiriti da battaglia, ma non era un fattore decisivo e diretto nella forza combattiva di un praticante di arti marziali. La sua funzione più importante durante un combattimento era rafforzare le armi, rendendole più affilate e resistenti. Se due praticanti di arti marziali avessero lottato e uno dei due avesse perso la propria arma, come poteva continuare la battaglia?


Tuttavia, se entrambe le parti avessero posseduto un artefatto Saint di alto livello, allora l'effetto dello spirito da battaglia sarebbe stato ridotto di molto. Questo perché ordinari praticanti di arti marziali della Distruzione o al Mare Divino Realm non potevano distruggere l'artefatto Saint di alto livello dell'avversario.


Uno spirito da battaglia d'argento poteva essere solo un lieve miglioramento.


Uno d'oro però era diverso. Una volta ottenuto, sarebbe stato così potente da poter formare una proiezione del proprio mondo della volontà ed influenzare l'ambiente attorno.


Tra uno spirito da battaglia d'argento e uno d'oro c'era un grande divario. E per attraversarlo bisognava accumulare un'enorme quantità di energia ed esperienza. Lin Ming però era riuscito a formarlo al sesto Stadio della Distruzione. Come poteva non fare provare impotenza e frustrazione agli altri giovani che si ritenevano dei geni?


Nel sesto piano degli Inferni di Fuoco c'era un mare di fiamme. Lin Ming non sapeva cosa stava accadendo nella piazza del totem mentre si concentrava a fondere i Concetti.


Germoglio del Dio Blasfemo!


Tre foglie di fuoco!


Tre foglie del fulmine!


Delle tre di fuoco, una era a forma di cuore, l'altra sembrava una tavola di pietra e l'ultima era un loto blu.


Delle tre del fulmine, una era a forma di spada, l'altra era un calderone dorato su cui era incisa la raffigurazione di un leone viola e l'ultima era uno spadone.


Ogni foglia rappresentava una legge diversa. In quel momento emisero tutte una luce luminosa, divorando continuamente l'energia Origin nel corpo di Lin Ming! In quel momento l'energia devastante non era nient'altro che terra fertile per il Germoglio del Dio Blasfemo!


L'energia Origin degli Inferni di Fuoco era estremamente violenta, ma grazie alla soppressione dello spirito da battaglia d'oro e il Germoglio del Dio Blasfemo, si formò un equilibrio nel corpo di Lin Ming. Allora ci fu un cambiamento nei Concetti di Lin Ming. In mezzo a questo calore ardente, accadde ogni sorta di splendido cambiamento!


Se uno avesse usato la sua percezione per indagare sul corpo di Lin Ming, allora avrebbe scoperto che stavano apparendo delle rune brillanti nel suo scheletro. Simboleggiavano i primi tre livelli dei Concetti delle Leggi del Fuoco!


In origine le leggi di Lin Ming erano incise sul Germoglio del Dio Blasfemo, dove avevano condensato dei piccoli totem. Ora però Lin Ming aveva percepito le leggi e il Germoglio del Dio Blasfemo stava acquisendo un ruolo di supporto. Così le rune si erano iscritte naturalmente nel suo corpo, formando misteriosi segni sulle sue ossa.


Erano incisi sulle sue ossa e sulla sua carne, ma ora sembravano che si stessero sciogliendo insieme, fondendosi.


Le rune sulle sue ossa erano di tre colori diversi. Quelle che simboleggiavano il Calore Ardente erano rosse, quelle del Concetto di Annientamento erano nero con sfumature rosse e quelle del Concetto di Creazione erano verde acquamarina. E ora si stavano radunando e fondendo. Era un processo diverso rispetto a quando Lin Ming aveva creato le tecniche marziali dell'Annientamento Thunderfire e Arcobaleno Penetrante che erano solo una combinazione del fuoco. Ora stava avvenendo una vera fusione delle leggi!


"Lin Ming, ci... ci è riuscito?!"


La Monarca Xianghu sussultò. Aveva percepito le Leggi del Fuoco, era arrivato al sesto piano e ora stava iniziando a fondere tre livelli di Concetti, tutto ciò che stava facendo oggi era semplicemente leggendario!


Questo miracolo era avvenuto grazie alla percezione anomala di Lin Ming, l'abilità del Germoglio del Dio Blasfemo di controllare il potere del fuoco e l'intento marziale di Primordius che gli aveva permesso di comprendere le Leggi del Caos.


Naturalmente questo era inscindibile dalle fondamenta solide di Lin Ming. Se non fosse stato per la sua densa vera essenza e i suoi meridiani incredibilmente resistenti che gli avevano permesso di sopportare il potere violento e tirannico del fuoco, sarebbe stato tutto inutile!


Dopo metà bastoncino di incenso di tempo, le tre rune di tipo diverso che si erano incise sul corpo di Lin Ming si sciolsero e si radunarono lentamente.


I tre Concetti avevano finalmente completato la loro fusione preliminare.


Lin Ming sapeva che questo era solo l'inizio. Le leggi dell'universo erano infinitamente misteriose. In futuro, mentre la sua forza sarebbe aumentata, la sua comprensione delle fonti della materia e dell'universo sarebbero diventate incredibilmente profonde e il processo di fusione si sarebbe raffinato ulteriormente!


Anche così, la comprensione dei primi tre Concetti di Lin Ming superava di gran lunga quella di tutti i discepoli dei tre palazzi, inclusi quelli al Divine Transformation realm!


Nei Diciotto Inferni, i venti astrali impetuosi soffiarono contro il corpo di Lin Ming. Prima venivano indeboliti dai Concetti di Calore Ardente e Annientamento, poi venivano trasformati in pura energia dal Concetto di Creazione, per poi essere assorbiti facilmente. Grazie alla forza dei tre Concetti fusi, le raffiche si sciolsero facilmente. Lin Ming continuò ad avanzare con uno slancio inarrestabile.


<em>Boom!</em>


Ci fu un'esplosione attorno a Lin Ming. L'energia Origin nei dintorni fu scagliata via dalle onde d'urto. Lin Ming si precipitò in avanti come una meteora verso il settimo piano!


Alla velocità del suono...


Due volte la velocità del suono...


Tre volte...


Fino a dieci volte!


<em>Bang bang bang!</em>


Visto che era troppo rapido e i venti astrali venivano separati rapidamente e bruscamente, risuonavano dei tuoni che riverberarono nell'interno della Stella del Fuoco Spirituale. Tutte le persone a terra sentirono il suolo tremare!


2000 chilometri, 3000 chilometri, 4000 chilometri, la profondità aumentava rapidamente!


I discepoli dei tre palazzi, insieme ai diversi Anziani presenti erano completamente sbigottiti, alcuni erano spaventati. Non sapevano che sorta di cambiamento fosse accaduto nel corpo di Lin Ming prima. Avevano visto solo che si era quasi fermato nel purgatorio di fuoco del sesto livello. Poi aveva accelerato di nuovo mentre iniziava  a precipitarsi verso il basso!


La Stella del Fuoco Spirituale era un enorme pianeta che radunava un'infinita quantità di energia Origin di fuoco. Nonostante fosse un pianeta, in realtà la temperatura e l'intensità del suo nucleo non erano inferiori a quella di un piccolo sole. Ora però Lin Ming stava superando il sesto piano con una velocità mostruosa, come se stesse attraversando una distesa erbosa tranquilla!


"Questo..."


"Innaturale! È innaturale!"


"Non ha un limite? Perché è tornato ad avanzare a così grande velocità? Stava nascondendo la sua forza prima?" Molti discepoli non capivano cos'era successo a Lin Ming.


"Impossibile... dovrebbe aver fatto dei progressi. È davvero un genio mostruoso... durante la prova dei Diciotto Inferni tutti provano a scendere il più possibile. Ringraziano già il cielo di poter mostrare i loro migliori risultati, ora però Lin Ming sta usando questa occasione per avanzare di livello in una situazione così pericolosa... mostro... è un mostro!"


Era stato Bai Daohong a parlare. Aveva ammesso la sconfitta di fronte a questo apprendista junior. Tra un po' di anni avrebbe lasciato la Sala della Fenice e sarebbe diventato un Protettore della Sala. Questa sarebbe stata la sua ultima prova dell'Antica Fenice. Anche così, non aveva rimpianti. Non si era mai immaginato che sarebbe riuscito ad assistere personalmente ad un evento che sarebbe stato registrato negli annali della storia del clan dell'Antica Fenice.


Lu Xiaoyun sussultò e mormorò:"Sta davvero per arrivare al settimo piano in un solo tentativo?"


Dietro di lei c'era Yan Yue'er, la ragazza era pallida e le sue labbra stavano tremando lievemente. Se c'era una persona sconvolta a causa dei miracoli creati da Lin Ming, sarebbe stata proprio lei.


Gli eventi di oggi sarebbero rimasti impressi per sempre nella sua memoria. Non sarebbe mai riuscita a dimenticarli!
                                


                                



