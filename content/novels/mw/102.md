---
weight: 1020
title: Capitolo 102 - L'Attenzione di Tutti
pubDate: 2025-10-16T07:28:18.426Z
tags:
    - mw
---


Wellà!
Nel caso non lo sappiate:
-C'è un nuovo plugin sul sito: ora si può cambiare pagina con le frecce della tastiera.
Modi per muoversi il meno possibile sono sempre i benvenuti.


-Nuove/Vecchie http://novelleleggere.com/2016/12/10/news-10122016/ NEWS (dipende dai punti di vista).
-Se volete donare per MW non mi offendo ahah.


-Schadenfreude


Lin Ming era un talento inestimabile, poteva attrarre facilmente l'attenzione di molti praticanti di arti marziali e anche Zhu Yan era un maestro di prim'ordine che in futuro sarebbe stato tra i migliori dieci talenti nel Palazzo delle Sette Arti.
Questo era un duello tra i migliori geni della giovane generazione della città di Fortuna Celeste.


Comunque se ci fosse stato solo questo fattore non avrebbe attratto l'attenzione della nobiltà e dei personaggi politici di Fortuna Celeste. Non importava quanto fossero forti Lin Ming o Zhu Yan, non ci sarebbe stata alcuna relazione con loro visto che non appartenevano alla cerchia dei praticanti di arti marziali.


Il motivo per cui si erano presentati era a causa del significato politico dietro l'incontro!


Tutti sapevano che la madre del Decimo Principe, la concubina imperiale, proveniva dalla famiglia Zhu della città di Qingsang. Questo Zhu Yan probabilmente sarebbe diventato il prossimo capo della famiglia Zhu ed era senza dubbio dalla parte del Principe delle Nuvole.


Ma Lin Ming aveva rifiutato gli inviti del Decimo Principe ed era invece a favore del Principe Ereditario. In più secondo alcune fonti affidabili, Lin Ming e Zhu Yan erano ostili tra di loro, mentre Lin Ming e il Signor Muyi erano amici pur essendo di generazioni diverse. Solo per questi punti Lin Ming molto probabilmente si sarebbe schierato dalla parte del Principe Ereditario!


Questo incontro, pur essendo un duello tra Lin Ming e Zhu Yan, rappresentava anche la battaglia tra il Decimo Principe e il Principe Ereditario. In questi ultimi anni erano accaduti spesso conflitti tra loro, ma il Principe Ereditario aveva perso quasi tutte le volte! Nonostante la maggior parte di questi incontri non avessero davvero danneggiato le sue forze, di sicuro avevano indebolito la sua influenza!


Mentre i sostenitori del Principe Ereditario diventavano sempre più inquieti, l'influenza del Decimo Principe cresceva sempre di più!


Molti nobili e aristocratici non erano venuti a vedere l'incontro tra Lin Ming e Zhu Yan, ma ad assistere alla competizione tra il Decimo Principe e il Principe Ereditario! Prima avrebbero capito chi avrebbe avuto la meglio e più grande sarebbe stato il vantaggio che potevano ottenere schierandosi dalla parte vincente!


Per proteggere questi ospiti importanti erano state poste protezioni speciali nel Palco delle Arti marziali.


A causa delle troppe persone importanti che erano venute lì, i discepoli del Palazzo delle Sette Arti furono costretti ad assistere all'incontro da lontano, pieni di rabbia e di biasimo nei confronti di questi nobili.


Lin Ming era già arrivato e stava in piedi nel palco vuoto, la sua postura era dritta come quella di Arcobaleno Penetrante.


Di fronte a tutti quegli occhi che lo guardavano, Lin Ming chiuse gli occhi e meditò, la sua mente era calma come un lago tranquillo.


In una battaglia tra due persone di livello simile lo stato mentale diventava molto importante. Perfino un leggero cambiamento avrebbe influenzato l'esito della battaglia.


La condizione ideale per un praticante di arti marziali era di essere tranquillo, senza alcun pensiero distraente. Sembrava facile a parole, ma come si poteva rimanere tranquilli in una condizione del genere? C'erano davvero pochissimi in grado di raggiungere uno stato mentale così calmo.


Comunque Lin Ming aveva compreso un intento marziale ed era in grado di farlo, per lui era facile come bere un bicchier d'acqua.


Mancava mezz'ora all'inizio dell'incontro. In quel momento una voce acuta urlò "Arriva il Principe Ereditario!", era l'eunuco della corte del palazzo.


Rimasero tutti scioccati; perfino Lin Ming aprì gli occhi. Inaspettatamente era arrivato il Principe Ereditario.


Accompagnati dal rumore degli zoccoli, arrivarono molti Cavalli Squamosi Bianchi. Il gruppo era condotto da un giovane uomo che indossava una corona oro viola e un mantello imperiale di seta. Indossava due stivali <a href="https://it.wikipedia.org/wiki/Qilin">Kirin</a> e delle sopracciglia delicate gli incorniciavano il volto. Aveva una fronte ampia ed era di bell'aspetto. I suoi movimenti avevano un portamento distinto.


Quest'uomo era sua altezza, il Principe Ereditario.


Accanto a lui c'era un vecchio vestito di verde. Aveva un'espressione gentile e amichevole, eppure emanava un'aura profonda e misteriosa. Questo era il maestro del Principe Ereditario, il Signor Muyi della Tenuta del Maresciallo!


"Sua Altezza il Principe Ereditario!"


"Signor Muyi!"


Vedendo questi due personaggi famosi arrivare insieme fecero sentire timore reverenziale nei cuori della folla, che si fece da parte per far loro strada.


Muyi guardò Lin Ming con un sorriso e un cenno di assenso e il ragazzo ricambiò il sorriso. C'era un rapporto di gratitudine e amicizia tra i due.


Allo stesso modo dopo circa sette minuti arrivò anche il Principe delle Nuvole!


L'aspetto del Decimo Principe era simile a suo fratello. Aveva solo un'aria più risoluta, le sue sopracciglia erano come spade piegate vicino alle sue tempi e al centro della sua fronte c'era una leggera voglia viola a forma di nuvola. Il leggendaria Aura Viola dell'Est!


Accanto a lui c'era un giovane vestito con abiti di seta.
Era Zhu Yan.


Non appena il Decimo Principe vide Lin Ming sorrise.
"Fratello Lin è venuto molto presto. Questo è il nostro primo incontro; è un piacere conoscerla!"


Nonostante avesse una voce forte, non c'era alcuna arroganza in essa, anzi era molto piacevole da sentire.


Lin Ming pensò 'Anche questo Decimo Principe non è da sottovalutare. Ho rifiutato il suo invito, ma non sembra che porti rancore. In superficie mi parla tranquillamente, come se niente fosse.'


"Sembra che ci sia qualche sorta malinteso tra Fratello Lin e Zhu Yan. I guerrieri del mio regno di Fortuna Celeste hanno sempre risolto le loro dispute combattendo. Io penso che siate entrambi grandi guerrieri. Qualunque sorta di incomprensione sia capitata tra voi, non appena l'incontro sarà finito, che ne dice se ci sediamo a chiacchierare e vedere se possiamo mettere fine a queste ostilità e forse diventare alleati?"


Nota traduzione: "e forse diventare alleati" in origine era "化干戈为玉帛" che è un'espressione idiomatica che significa "scambiare armi da guerra per doni di giada e seta" ovvero "trasformare le ostilità in amicizia".




'Diventare alleati? Temo che Zhu Yan voglia spellarmi vivo.'


Lin Ming capì il significato delle parole del Decimo Principe. Rispose con educazione, "Non mi aspettavo che Vostra Altezza il Principe delle Nuvole sarebbe venuto a guardare questo incontro. È un grandissimo onore e piacere vedervi qui."


Le parole di Lin Ming non erano né arroganti né servili. Aveva risposto direttamente al Decimo Principe, che si limitò a sorridere, senza aggiungere altro.


In quel momento Zhu Yan smontò da cavallo e si diresse lentamente verso il palco di arti marziali. Non appena osservò Lin Ming, notò che il ragazzo era avanzato di livello nell'ultimo mese!


Gran Successo del Terzo Stadio della Trasformazione del Corpo!


Zhu Yan sentì un'enorme pressione, ma non gli sembrava ci fosse niente di strano, si aspettava che avrebbe fatto dei progressi sbalorditivi nel giro di un mese. Probabilmente aveva compreso qualche genere di intento marziale.


Zhu Yan arrivò dalla parte opposta del palco delle arti marziali, stando in piedi di fronte a Lin Ming.


Mancava un quarto d'ora alla battaglia decisiva!


Lan Yunyue era tra la folla. Stava guardando i due guerrieri. Il suo cuore era estremamente agitato e colto da emozioni contrastanti.


Era la persona che desiderava meno vedere questo combattimento.
Indipendentemente da chi avrebbe vinto, sarebbe stato terribile per lei! Ancora ripensava a cosa le aveva detto Zhu Yan, "Vuole che io mi separi da te!".


Non osava nemmeno pensare cosa sarebbe accaduto se Zhu Yan avesse perso e come avrebbe continuato a vivere dopo...


Nonostante i due contendenti fossero già arrivati, l'incontro non era ancora iniziato. Zhu Yan chiuse gli occhi e meditò, cercando di raggiungere le migliori condizioni possibili.


Lin Ming era un avversario formidabile. Doveva prepararsi a dare il tutto per tutto!


Solo sei mesi fa Lin Ming per lui era una persona irrilevante, nemmeno degna di essere menzionata, anche se aveva sconfitto il figlio del Generale Wang, Wang Yigao, non era niente per Zhu Yan.


Wang Yigao era un donnaiolo buono a nulla, non era nemmeno degno di essere considerato un praticante di arti marziali.


Zhu Yan non credeva che ci sarebbe stato un giorno in cui lui e Lin Ming si sarebbero scontrati di fronte a così tante persone importanti. Perfino i due principi erano venuti a guardare questa fatidica battaglia.


E non solo, la forza di Lin Ming era cresciuta al punto da minacciarlo!


Per prepararsi si era sottoposto ad un allenamento infernale per un mese e aveva anche reso le fondamenta della sua coltivazione un po' instabili cercando di aumentare il più possibile le sue forze usando delle pillole preziose!


Doveva calmare il suo cuore per affrontare questa situazione critica, questa era un incontro che non poteva permettersi di perdere!


L'esito di questa battaglia non riguardava solo il futuro di Zhu Yan ma anche la sua dignità come praticante di arti marziali e, ancora di più, la sua dignità come uomo!


Mentre l'ombra della meridiana si muoveva gradualmente, arrivò finalmente mezzogiorno.
Lin Ming aprì gli occhi.


"È l'ora!"


Zheng!


Con un suono squillante, Lin Ming brandì Arcobaleno Penetrante. Il ferro elastico viola scuro sembrava stesse tremando nelle mani di Lin Ming! In quel momento il ragazzo emanò un'aura imponente che si levò a ondate verso l'esterno.
Tutti i presenti, compresi quelli che avevano una coltivazione più alta di quella di Lin Ming, sentirono una pressione invisibile!


"Quest'aura... è davvero quella di un praticante di arti marziali al Terzo Stadio della Trasformazione del Corpo!?"


"Questo Lin Ming è troppo forte, il suo portamento e la sua aura lasciano senza fiato!"


Anche i discepoli del Palazzo delle Sette Arti sussultarono. Il potere di Lin Ming aumentava troppo velocemente! Non l'avevano visto da un mese e la sua potenza era già avanzata di un altro livello!


Zhu Yan fece un respiro profondo e tirò fuori la sua spada preziosa.
La spada nella sua mano era un tesoro di grado Human, bassa qualità, uno dei migliori del suo genere. Il nome dell'arma era Fiamma Cremisi e l'aveva accompagnato per molti anni.
Zhu Yan era in grado di comunicare con la sua spada da tempo.


Fuu!


La sua spada prese fuoco! Riusciva a dare una sostanza e a rendere solida la vera essenza! Questo era un'abilità che solo le persone ad un passo dallo Stadio Circolazione potevano ottenere. Generalmente solo persone al Gran Successo della Forgia delle Ossa riuscivano a farlo, ma Zhu Yan, che era solo agli inizi dell'Alterazione dei Muscoli, ne era già capace!


Lin Ming e Zhu Yan non si erano ancora scontrati, eppure con dei semplici cenni avevano già mostrato una potenza spaventosa. Questa era una battaglia brutale tra due guerrieri allo stesso livello!


Tutti gli spettatori erano in silenzio; si sarebbe potuto sentire perfino il suono di uno spillo che cadeva. Gli astanti trattenevano il respiro e fissavano il palco senza nemmeno battere gli occhi per il timore di perdersi qualcosa.
                                


                                



