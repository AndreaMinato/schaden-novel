---
weight: 1020
title: Capitolo 1020 – Settimo Stadio della Distruzione
pubDate: 2025-12-15T08:37:10.303Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
17 capitoli in coda, 0/5
-Schadenfreude</em>


Il sangue fluì dalle ferite. La sua pelle era carbonizzata e cadde dal suo corpo come vecchia corteccia. Praticamente si stava spellando. Allo stesso tempo la sua carne e le sue ossa venivano bruciate! Era difficile immaginare quanto fosse intensa l'agonia che provava. Se la volontà di un praticante di arti marziali non fosse stata ferma, allora questo dolore sarebbe stato sufficiente per annientare il mare spirituale!


Se un mortale fosse stato posto in una situazione del genere, allora sarebbe impazzito in pochi secondi. Perfino un praticante di arti marziali avrebbe avuto difficoltà a resistere in un ambiente dal calore centinaia di volte superiore a quello del magma!


Tuttavia questo era un aspetto estremamente importante dei Diciotto Inferni. I venti astrali avrebbero messo sotto pressione un praticante di arti marziali. Percepire le Leggi del Fuoco in uno stato così agonizzante avrebbe approfondito la comprensione delle leggi!


Più tempo fosse riuscito a resistere e più benefici ne avrebbe tratto!


La Monarca Xianghu guardò le rune sulle ossa di Lin Ming che si scioglievano e sprofondavano nel midollo, fondendosi con il suo corpo!


La comprensione delle leggi attraversava diversi stadi. Il primo era memorizzare le leggi con la mente. Era facile dimenticare o ricordare in modo scorretto e ci sarebbe stato un lieve ritardo nel rievocare una certa memoria. Nel bel mezzo di una battaglia accesa, rispondere anche mezzo secondo dopo avrebbe avuto conseguenze fatali.


Per quanto riguarda il secondo stadio, si trattava di memorizzare le leggi nel corpo. Con questo metodo, le leggi sarebbero state indimenticabili e sarebbero diventati un riflesso condizionato, completamente naturale da usare.


E la terza fase era quella in cui era Lin Ming al momento. Usare le ossa e il midollo per immagazzinare i ricordi nelle ossa e nel midollo fino a fare diventare le leggi parte del proprio organismo!


Da quel punto in avanti, si sarebbero fusi diventando tutt'uno!


Per una persona del genere, il proprio corpo era come un totem di pietra e se fosse stata uccisa, gli altri avrebbero potuto raccogliere le sue ossa e percepire le leggi da esse. Ogni singola parte del loro corpo sarebbe diventata un tesoro inestimabile.


Dopo aver raggiunto una fase del genere, si potevano guidare liberamente le leggi e i movimenti avrebbero destato l'energia. Questo perché il corpo stesso era diventato una forma delle Leggi. Ogni azione che compieva conteneva delle verità, quindi era facile che fomentasse le leggi del mondo!


Mentre la luce emetteva il rumore dell'acqua che scorreva, l'energia Origin di tipo fuoco attorno a Lin Ming iniziò a condensarsi in varie forme di vita spirituale. C'erano insetti, uccelli, bestie e perfino umani ed elfi tutti composti da energia di fuoco. Tutte queste creature si inchinavano a Lin Ming, venerandolo. E ai suoi piedi sbocciò un fiore di loto radioso che poi appassì lentamente. Ogni loto poteva fiorire per diverse decine di respiri di tempo. Lentamente, sempre più fiori sbocciarono finché i piedi di Lin Ming non furono ricoperti come se fossero una sorgente rigogliosa.


Loto che fiorisce passo dopo passo!


Era un fenomeno delle Leggi del Fuoco. Yan Yue'er l'aveva compreso e ora anche Lin Ming ci era riuscito!


Nessuno pensò che fosse strano. Lin Ming era arrivato al settimo piano degli Inferni di Fuoco in un solo tentativo. Sarebbe strano se non l'avesse compreso!


Dati i suoi attuali risultati però, Lin Ming non aveva più bisogno di usare il Loto che fiorisce passo dopo passo per dimostrare la sua forza.


Il tempo passò lentamente. Presto trascorse mezz'ora. nonostante le fiamme attorno a Lin Ming mostravano uno splendido spettacolo, la Monarca Xianghu e pochi altri sapevano che Lin Ming stava sopportando un dolore straziante!


Usare il proprio corpo per sopportare questo calore superiore di diverse centinaia di volte al magma e sopportare il dolore per mezz'ora, faceva rizzare i capelli solo pensandoci!


"È come una fenice che si sottopone al Nirvana, vero? Lin Ming sta rinascendo, trasformando il suo corpo. Questa prova in sé è una grande opportunità fortunata per lui. La sua comprensione è aumentata moltissimo all'improvviso. D'ora in poi nessuno oserà dire che Lin Ming è solo sbalorditivo in combattimento e che la sua comprensione delle leggi è insufficiente. Forse da questo punto di vista, la sua comprensione diventerà invece uno dei suoi aspetti più formidabili! Ormai temo che non abbia nessun punto debole!"


Disse con un'espressione solenne la monarca Xianghu.


Al momento Lin Ming aveva una riserva di vera essenza molto grande e le sue fondamenta erano estremamente solide.


In termini di comprensione delle leggi, aveva fuso tre Concetti e aveva fuso le Leggi nel suo midollo.


In quanto a metodi di coltivazione e tecniche marziali, possedeva due potenze trascendenti e aveva già iniziato a creare delle sue tecniche.


Inoltre aveva compreso il Concetto di Velocità Estrema delle Leggi del fulmine e aveva sbloccato la Porta dello Stupore, migliorando la sua velocità e le sue tecniche di movimento.


In termini di potere difensivo, coltivava sia l'energia che il corpo e il suo fisico era stato temprato ripetutamente negli anni.


Per quanto riguardava determinazione, possedeva uno spirito da battaglia d'oro che aveva un attributo primordiale...


La forza di Lin Ming era quasi perfetta!


"Mm? Cosa..."


Lo sguardo dell'onorabile Jinjian brillò e gridò per la sorpresa. Scoprì con interesse che si stavano radunando delle nuvole rosse di energia del settimo piano nel corpo di Lin Ming, stavano spingendo il suo fisico oltre il limite. Il suo corpo mortale era sul punto di disintegrarsi. Questo perché la luce rossa del settimo livello aveva accelerato l'energia nel corpo di Lin Ming, agitandola e distruggendo completamente la sua carne e le sue ossa!


Questo era il segno che Lin Ming stava per attraversare il settimo stadio della Distruzione!


In realtà, quando si era isolato nella Torre dei Totem per un intero anno, era stato sul punto di avanzare più volte, ma visto che il momento non era ideale, Lin Ming aveva soppresso questo impulso.


E ora la luce rossa del settimo piano aveva agitato fino al limite la sua energia; non poteva più reprimerla!


Se non avesse potuto contenerla, allora sarebbe dovuta esplodere!


"Mm? Lin Ming sta davvero per attraversare la Distruzione in questo momento?"


"In effetti. Ha accumulato già tutto il potere che poteva. Lasciamo che Lin Ming attraversi la Distruzione prima."


Dopo che Lin Ming era entrato nel settimo piano, aveva già soddisfatto parte dei criteri per ottenere l'essenza di sangue della fenice. Allo stesso tempo aveva raggiunto il suo limite e non poteva avanzare ulteriormente; non doveva più precipitarsi giù. In quel momento attraversare il settimo Stadio della Distruzione era la questione più importante.


"Chiedo al Sovrano Chi di darci una mano e di restituirci Lin Ming!" Disse all'improvviso Heimu, il guardiano della Stella del Fuoco Spirituale. Non poteva permettere ad un genio come Lin Ming di avere problemi durante lo Stadio della Distruzione. Altrimenti non sarebbe riuscito a sopportare un fallimento del genere. Lin Ming aveva grandi possibilità di diventare il patriarca in futuro.


"Non c'è bisogno. Attraverserà la Distruzione nel settimo piano degli Inferni di Fuoco e poi lo farò tornare. Canaglia di un Jinjian, bella signorina Xianghu, non avete promesso delle ricompense a Lin Ming prima? Tiratele fuori tutte! Il momento migliore per fondere il sangue è durante la Distruzione. Anche tu, giovane Heimu, dato che Lin Ming è riuscito ad arrivare al settimo piano, dovrebbe aver ottenuto molte ricompense. Dal terzo in avanti dovrebbe aver ricevuto una ricompensa ogni 5000 chilometri. Prenderò decisioni per lui. Non ho bisogno di artefatti spirituali, elementali del fuoco o pillole. Voglio che venga tutto convertito in sangue di fenice del valore equivalente. Non essere taccagno. Tira fuori tutto!"


"Ahahah! Molto bene! Dato che il Senior Sovrano Chi dice così, naturalmente non posso essere taccagno!" L'onorabile Jinjian rise di cuore. "Ho detto che finché Lin Ming avesse potuto massacrare 600 persone nella divina formazione da combattimento illusoria, gli avrei donato un'armatura quasi trascendente, ora però sembra che un oggetto del genere non gli sarà molto utile. Offrirò cinque gocce di sangue di cuore di fenice invece!"


In quanto capitano della Divisione Disciplinare, approvare l'uso di cinque gocce naturalmente non sarebbe stato un problema per lui.


"Monarca Xianghu, anche tu! Gestisci le risorse del clan dell'Antica Fenice, non essere così spilorcia!" L'onorabile Jinjian sorrise alla donna. La Monarca Xianghu aveva detto che avrebbe ricompensato Lin Ming con tre gocce di sangue di cuore di fenice se avesse potuto massacrare 600 persone nella divina formazione da combattimento illusoria. Ora sembrava che però non sarebbe stato un premio sufficiente.


"Ohohoh!" La Monarca Xianghu rise con allegria:"Rappresento l'ufficio degli affari interni e sono responsabile della divisione delle risorse. Non ho l'autorità di concedere risorse di alto livello, ma posso darne di ordinarie. Jinjian, dato che tu hai offerto cinque gocce di sangue di cuore di fenice, naturalmente non posso essere taccagna. Offrirò due gocce di sangue di midollo di fenice. Anche per questo dovrei seguire i regolamenti per passarlo, ma le circostanze di oggi sono un po' peculiari. Se farò un po' di lavoro in più in futuro, allora non dovrebbe essere un problema."


Una goccia di sangue di midollo di fenice equivaleva a dieci gocce di sangue di cuore di fenice. Se usata su un praticante di arti marziali dalla stirpe di qualità estremamente alta, una goccia di sangue di midollo avrebbe avuto un effetto ancora migliore di dieci gocce di sangue di cuore di fenice. Con l'offerta della Monarca Xianghu, in totale sarebbero state come venti gocce di sangue di cuore di fenice! Convertite in sangue ordinario sarebbero equivalse a 1000 gocce!


Quando Huang Yanguang aveva messo in palio venti gocce di sangue di piuma di fenice per combattere, era stato già sufficiente a causare un enorme trambusto nell'intero Palazzo del Grido della Fenice. Solo da questo si poteva capire quanto valessero le due gocce di midollo della fenice. Questa era una ricchezza che poteva mandare in bancarotta qualunque ordinario guerriero al Lord Divino!


Solo per questo, si poteva dedurre la differenza tra i contenuti della scommessa tra Chu Hongyun e Sun Baixing. Era semplicemente impossibile paragonare la ricchezza di un Anziano da uno dei 72 palazzi del clan dell'Antica Fenice ad un emissario del quartier generale. Questa era la stessa differenza tra un signorotto di campagna e un nobile della capitale!


Poi c'era anche Heimu! In quanto guardiano della Stella del Fuoco Spirituale, gestiva le ricompense che il quartier generale aveva lasciato nel pianeta!


Heimu non parlò. Fece solo un cenno e lanciò tre bottiglie di giada. Non spiegò cosa c'era all'interno. Secondo le regole del clan dell'Antica Fenice, a partire del terzo piano, si potevano ottenere ricompense ogni 5000 chilometri. Al sesto piano e al settimo, le ricompense erano così preziose da poter fare impazzire di follia grandi guerrieri. Il valore di queste ricompense superavano assolutamente le due gocce di midollo di sangue di fenice che la Monarca Xianghu aveva offerto!


"Ehi! Heimu! Cos'hai consegnato?"


Chiese l'onorabile Jinjian mentre si leccava con entusiasmo le labbra.


"1200 gocce di sangue ordinario, 600 gocce di sangue di puma, 10 di cuore di sangue, una goccia di sangue di midollo e una di corona! Il sangue del midollo e della corona comprendono la ricchezza completa che il quartier generale mi ha lasciato. Non mi sono mai immaginato che avrei dovuto concederli durante questa prova."


Disse con noncuranza Heimu, ma l'onorabile Jinjian ne fu sbigottito. Il sangue di corona era inferiore solo all'essenza di sangue ed erano molto più preziosi di quello di midolle. Una goccia di corona di sangue equivaleva a due o tre gocce di sangue di midollo.


Non solo, le ricompense di Heimu erano di ogni livello, sia di basso che di alto. Non c'era solo sangue di fenice di alta qualità come quello del midollo e della corona, ma anche quella di bassa come il sangue di piuma di fenice od ordinario.


Questi tipi di sangue potevano sembrare insignificanti, ma in realtà era solo l'opposto. La stirpe della fenice di Lin Ming era estremamente scarsa. Se avesse potuto usare il sangue di piuma di fenice per aumentare la qualità della sua stirpe per poi trasformarla nuovamente con risorse ancora più preziosi, gli effetti sarebbero stati di gran lunga superiori!


Per un genio del clan dell'Antica Fenice, il sangue del midollo e della corona sarebbero stati usati come tocco finale, ma per farlo bisognava avere una base prima. Senza non sarebbe stato possibile. Prima Lin Ming doveva aggiungere sangue di basso livello nel suo corpo, potenziando la sua stirpe, altrimenti sarebbe andato tutto sprecato.





