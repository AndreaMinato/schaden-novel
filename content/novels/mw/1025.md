---
weight: 10250
title: Capitolo 1025 – Precipitarsi nella divina formazione da combattimento illusoria
pubDate: 2025-12-15T08:37:10.304Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
12 capitoli in coda, 0/5
-Schadenfreude</em>


La divina formazione da combattimento illusoria della Stella del Fuoco Spirituale aveva già una storia di un milione di anni. Dopo che il supremo esperto aveva creato questa formazione, in essa erano passati innumerevoli membri d'élite della giovane generazione. Poi veniva riprodotto un simulacro di questi talenti. Quando ci entrava uno sfidante, avrebbe dovuto affrontare l'assalto di questi numerosi talenti..


Lin Ming estrasse silenziosamente la Lancia del Sangue della Fenice e volò lentamente nella divina formazione da combattimento illusoria. Era già passato un intero anno da quando aveva combattuto quanto desiderava. Ora il suo corpo stava scoppiando di energia, era impaziente!


"Mi chiedo quante persone potrà uccidere. Cosa succederà se supererà i Mille Massacri?" Diverse giovani del Palazzo della Fenice Raffinata sussurravano tra loro, fissavano sospirando la schiena di Lin Ming che stava scomparendo, 


In effetti Lin Ming era un giovane impareggiabile. Per non menzionare le meraviglie che erano accadute mentre attraversava il settimo Stadio della Distruzione o il suo bell'aspetto e il suo temperamento etereo, solo in base al suo talento, al suo futuro e anche alla possibilità che potesse assorbire una goccia di essenza di sangue di fenice e assimilare le caratteristiche di una Bestia divina, questi fattori da soli erano sufficienti per far desiderare ad innumerevoli giovani di sposarlo.


Dopo essere arrivato a questo punto, era normale che le giovani fossero attratte da lui.


"Chissà. Nessuno è riuscito a completare i mille massacri in 40.000 anni. Completare la divina formazione da combattimento illusoria è molto più difficile che raggiungere il settimo piano degli Inferni di Fuoco. Lin Ming è potente, ma compiere quest'impresa non sarà facile. Solo pochi giorni fa è riuscito a stento a raggiungere il settimo livello degli Inferni di Fuoco."


A questo punto non molti dubitavano che Lin Ming sarebbe riuscito ad ottenere una goccia di essenza di sangue di fenice. Stavano solo pensando a quanti massacri avrebbe potuto fare durante il suo primo tentativo nella divina formazione da combattimento illusoria.


<em>Hu!</em>


Lin Ming sfrecciò in avanti all'improvviso. Si trasformò in un raggio di luce che entrò direttamente nella formazione.


Quando arrivò al suo interno, scoprì di essere entrato in una vasta distesa di spazio.


Era in una terra di fuoco. Le fiamme lo circondavano da ogni parte, danzando attorno a lui. A parte questo c'era una pianura vasta, cupa e mortalmente silenziosa.


A diverse centinaia di piedi di fronte a lui, una persona vestita di grigio emerse dal terreno. Era alta otto piedi e i suoi lineamenti erano feroci e demoniaci. Teneva un grosso coltello curvo in mano.


"Mm? Non è un umano?"


Lin Ming guardò l'uomo. Aveva una coltivazione al quinto Stadio della Distruzione, due stadi inferiori a lui. Questo era l'equivalente del più ordinario genio del Regno Divino.


Secondo l'età, in quanto 29enne al settimo Stadio della Distruzione, Lin Ming era considerato un massimo talento nei 72 palazzi, ma nell'intero clan dell'Antica Fenice non era un risultato eccezionale. Ad esempio Yan Yue'er aveva una coltivazione al settimo Stadio della Distruzione e aveva due anni in meno di lui.


In altre parole, una volta che Lin Ming avesse massacrato circa 500-600 persone, avrebbe iniziato ad affrontare gruppi di maestri al settimo e all'ottavo Stadio della Distruzione. Quando si fosse avvicinato a mille, forse avrebbe dovuto battersi contro grandi squadre di élite al nono Stadio della Distruzione.


Inoltre queste persone non sarebbero stati normali praticanti di arti marziali delle Nove Trasformazioni. Allora sarebbe iniziata la vera battaglia!


<em>Sii!</em>


L'uomo vestito di grigio sollevò il coltello e si precipitò in avanti. La sua arma era un artefatto Saint di alto livello. Quando menò un fendente, la luce del coltello sfrecciò come un fulmine bianco di 10.000 piedi, squarciando l'atmosfera.


Lin Ming girò la mano. Il suo corpo si trasformò in una nebbia blu mentre la Lancia del Sangue della Fenice scattava avanti come un raggio laser!


<em>Kacha!</em>


La luce del coltello fu squarciata da quella della Lancia del Sangue della Fenice. L'arma di Lin Ming continuò ad avanzare, trapassando la vera essenza protettiva dell'uomo vestito di grigio ed infilzando il suo cuore.


Il sangue schizzò ovunque! L'uomo vestito di grigio volò all'indietro. Si schiantò a terra e il suo corpo iniziò lentamente a svanire.


Lin Ming aveva ucciso il suo primo avversario senza problemi. Era naturale. Fino a questo punto Lin Ming non aveva mai incontrato un genio del suo livello con una forza combattiva superiore alla sua. Inoltre quest'uomo vestito di grigio era solo al quinto Stadio della Distruzione; era due livelli inferiore. Ucciderlo era facile come bere un bicchier d'acqua.


In quel momento, al di fuori della divina formazione da combattimento illusoria, una stella si illuminò sull'arco del portale. Questa luce rappresentava la prima uccisione di Lin Ming.


Erano passati solo due respiri di tempo prima che Lin Ming uccidesse la prima persona. Nessuno ne fu sorpreso. Aspettavano che le altre stelle iniziassero a brillare, specialmente la nona; quella avrebbe rappresentato il completamento dei Mille Massacri.


In quel momento la monarca Xianghu divenne pensierosa. Guardò il cielo e mormorò:"Mm? Sono arrivate alcune persone. Questa aura... è un artefatto spirituale di alto livello?"


Proprio mentre finiva di parlare, risuonò un rimbombo tonante. Il cielo sopra la Stella del Fuoco Spirituale fu lacerato e un enorme pergamena volò fuori dallo spazio distrutto. Si spiegò lentamente nel cielo, formando innumerevoli immagini raffinate. Queste scene facevano parte della pergamena, eppure quando venivano proiettate nel cielo della Stella del Fuoco Spirituale, sembravano reali. Formavano un dominio separato di spazio nel cielo.


"Questa è la Pergamena del Samsara della Sacra Fiamma! È qualcuno della famiglia Huo ed è una persona estremamente importante!"


La monarca Xianghu ne fu sorpresa. La Pergamena del Samsara della Sacra Fiamma era un tesoro magico di alto livello. Non solo, era un'esistenza sbalorditiva tra tutti gli artefatti spirituali di alto livello. Solo una figura molto importante della famiglia Huo potrebbe attivare la pergamena e guidarla per il vuoto. "Le notizie sono state appena trasmesse, eppure la famiglia Huo ha mandato già qualcuno ad attirare dalla sua parte Lin Ming? Non è un po' eccessivo? Mi chiedo chi sia venuto stavolta?"


La Monarca Xianghu gettò un'occhiata verso l'onorabile Jinjian, che alzò le spalle. Aveva solo inviato informazioni, non sapeva chi era arrivato.


I discepoli dei tre palazzi e gli Anziani smisero di parlare di Lin Ming e guardarono la Pergamena del Samsara della Sacra Fiamma nel cielo.


"Questo è davvero... un artefatto spirituale di alto livello?" Disse sbalordito Sun Baixing. C'era un'enorme differenza di valore tra ogni piccolo grado in un artefatto spirituale. Il suo Calderone dell'Eclissi Solare in realtà era di basso livello, eppure era sufficiente per attirare l'interesse di Chu Hongyun. Il suo tesoro comunque non poteva nemmeno sperare di essere paragonato alla Pergamena del Samsara nel cielo.


Senza dubbio chiunque fosse venuto era una persona importante del quartier generale o delle tre grandi famiglie.


Quando la pergamena si aprì completamente, tre Anziani vestiti di rosso fluttuarono lentamente verso il basso, affiancati da un paio di guerrieri con un'armatura dorata.


Quando la Monarca Xianghu, Heimu e l'onorabile Jinjian videro questi tre Anziani, specialmente quello di fronte, strabuzzarono gli occhi. Quasi venne loro un infarto.


Sun Baixing e Chu Hongyun invece mostrarono espressioni perplesse, come se non sapessero chi era appena arrivato. Tuttavia questa confusione durò solo per un breve momento prima di venire spaventati a morte.


Questo perché la Monarca Xianghu, Heimu e l'onorabile Jinjian si erano inchinati profondamente davanti all'Anziano di fronte.


"La discepola Xianghu dà rispettosamente il benvenuto al Sommo Anziano!"


"Il discepolo Heimu dà rispettosamente il benvenuto al Sommo Anziano!"


"Il discepolo Jinjian dà rispettosamente il benvenuto al Sommo Anziano!"


Sommo Anziano?!


Questo vecchio era davvero un Sommo Anziano del clan dell'Antica Fenice, qualcuno con una posizione paragonabile a quella di un patriarca? Era semplicemente una figura divina! Perché mai sarebbe venuto nella Stella del Fuoco Spirituale?
                                


                                



