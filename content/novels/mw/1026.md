---
weight: 10260
title: Capitolo 1026 – Ucciderli Tutti
pubDate: 2025-12-15T08:37:10.304Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
11 capitoli in coda, 0/5
-Schadenfreude</em>


Mentre la Monarca Xianghu e gli altri porgevano i loro saluti, Chu Hongyun, Sun Baixing e molti discepoli delle tre frazioni rimasero esterrefatti. Non pensavano che questo vecchio vestito di rosso fosse davvero il Sommo Anziano del clan dell'Antica Fenice.


I Sommi Anziani erano figure titaniche. Sia in forza che in importanza, erano uguali al patriarca. Alcuni erano stati anche dei patriarchi in passato, ma poi avevano abdicato per andare in isolamento a coltivare. La loro forza era superiore perfino a quella dell'attuale patriarca.


Queste persone erano figure nobili e superiori. Normalmente non sarebbero mai entrati in contatto con dei discepoli di basso livello, né avrebbero porto visita ai 72 palazzi. Se un maestro di uno dei 72 palazzi fosse andato a chiedere udienza ad un Sommo Anziano, anche lui avrebbe dovuto inchinarsi rispettosamente.


Per quanto riguardava Anziani di basso livello come Chu Hongyun e Sun Baixing, non avrebbero mai visto un Sommo Anziano per tutta la loro vita. Al massimo avrebbero visto qualcuno di livello inferiore come un Emissario degli Affari Interni o un Anziano Onorario. E dal loro punto di vista quelle erano già figure straordinarie. Durante l'incontro sarebbero stati come un magistrato di campagna che vedeva un emissario imperiale. E un Sommo Anziano era paragonabile all'imperatore in persona.


Ora il Sommo Anziano era venuto nella Stella del Fuoco Spirituale. Poteva esserci solo una spiegazione, si era presentato per osservare la prova di Lin Ming!


Quando Chu Hongyun e Sun Baixing ci pensarono, deglutirono entrambi. Lin Ming era riuscito perfino a destare l'interesse di una persona del genere!


Mentre fluttuava a mezz'aria, il vecchio vestito di rosso chiese con indifferenza all'onorabile Jinjian:"Lin Ming è dentro?"


"Sì." L'onorabile Jinjian deglutì. Questo vecchio che gli stava parlando era Huo Lieshi ed era anche nonno del suo suocero. Di fronte ad un Sommo Anziano che aveva una posizione così spaventosa, perfino l'onorabile Jinjian che di solito era impertinente si sentì sotto un'immensa pressione.


Huo Lieshi guardò la singola stella sull'arco della divina formazione da combattimento illusoria. Si era accesa solo una stella, questo significava che Lin Ming aveva ucciso il suo primo avversario.


"È appena entrato?"


"Sì, è passata solo una decina di secondi circa."


"Mm." Huo Lieshi annuì. Normalmente ci voleva molto tempo per completare la divina formazione da combattimento illusoria. Durante una battaglia tra due geni di livello simile, una battaglia poteva durare un'ora o più, figuriamoci completare i Mille Massacri. Anche se all'inizio il processo sarebbe stato un po' più veloce, più si facevano progressi, più tempo sarebbero durate le battaglie.


Normalmente ci sarebbero volute un po' di ore per massacrare 600-700 persone, ma per ucciderne 800 ci sarebbe voluto quasi un giorno. Per quanto riguardava 900, ci si poteva impiegare un'intera giornata.


40.000 anni fa, quando uno sfidante aveva completato i Mille Massacri, aveva lottato per due giorni e per due notti!


L'ultima sezione era particolarmente difficile. Compiere un'impresa del genere era molto più facile a dirsi che a farsi! Un praticante di arti marziali che completava i Mille Massacri avrebbe dovuto avere una resistenza terrificante e una capacità di recupero formidabile per permettergli di continuare a lottare. Bisognava anche possedere coraggio e una forte determinazione. Altrimenti uno non sarebbe riuscito a mantenere la concentrazione durante una battaglia così intensa, anche se il corpo e la vera essenza avrebbero potuto reggere, la mente avrebbe rischiato di non farlo. In una battaglia tra maestri, una sola distrazione poteva rivelarsi fatale!


Huo Lieshi rifletté per un momento e poi atterrò di fronte alla Torre dei Totem. Tutti gli altri invece si ritirarono all'unisono, dandogli spazio. Di fronte ad un Sommo Anziano, tutti divennero vigili e cauti mentre discutevano.


In quel momento si accese la seconda stella; simboleggiava l'uccisione di 10 persone.


Al momento Lin Ming era rimasto all'interno della formazione per venti respiri di tempo. Le prime dieci persone apparivano una alla volta. Dopo averne uccisa una, ci sarebbero voluti uno o due secondi affinché comparisse l'avversario dopo. Il fatto che avesse massacrato dieci avversari in venti respiri di tempo dimostrava che Lin Ming doveva aver ucciso all'istante i suoi avversari non appena si erano mostrati.


Questo era anche naturale. I nemici all'inizio non avrebbero superato il sesto Stadio della Distruzione. Con la forza combattiva di Lin Ming, non sarebbe stato diverso da un massacro.


Poi si accese la terza stella. Lin Ming aveva ucciso 50 avversari.


Dal 51esimo avrebbe dovuto affrontarne tre alla volta.


Inoltre due di loro avrebbe avuto una coltivazione al settimo Stadio della Distruzione, lo stesso livello di Lin Ming.


Queste tre persone apparirono e poi unirono le forze per affrontare Lin Ming. Ognuna di esse era concentrata ad attaccare senza nemmeno pensare a difendersi. Dalle loro mosse volevano morire insieme a Lin Ming.


L'espressione di Lin Ming rimase calma. Mosse la sua arma e innumerevoli luci di lancia coprirono il suo corpo.


<em>Peng peng peng!</em>


L'attacco combinato dei tre fu bloccato dalla raffica.


Poi Lin Ming colpì. Una bellissima luce di lancia disegnò un arco brillante, una semplice mossa capace di spazzare via un esercito. La punta dell'arma tagliò le gole dei tre avversari, decapitandoli all'istante. Collassarono e svanirono in una luce sanguinosa!


Le mosse di Lin Ming erano estremamente semplici, ma potevano essere descritte con una sola parola: veloce; erano al massimo della rapidità. Con un ritmo del genere, ci si poteva immaginare la potenza di una mossa così semplice.


Dopo aver ucciso questi tre, comparvero altri avversari. Tuttavia nessuno di loro poteva rivaleggiare con Lin Ming.


100 massacri!


200 massacri!


300 massacri!


400 massacri!


Dopo aver ucciso 400 persone, i geni che Lin Ming doveva affrontare erano tutti al settimo Stadio della Distruzione e al di sopra, molti erano all'ottavo.


Lin Ming scoprì che il numero di nemici che doveva affrontare allo stesso tempo aumentava di tre volte ogni volta che uccideva 100 persone. Ad esempio, aveva affrontato 12 nemici allo stesso tempo dopo aver massacrato 400 persone e ora combatteva contro 15 nemici dopo averne uccisi 500!


La coltivazione di questi avversari non sembrava troppo alta. In passato, figuriamoci guerrieri allo Stadio della Distruzione, Lin Ming aveva ucciso anche numerosi maestri al Mare Divino Realm. Tuttavia quelle persone non potevano essere paragonate ai talenti di fronte a lui.


Uno qualunque di loro sarebbe stato uguale a Huang Yanguang o a Zhou Fei. In futuro avrebbero superato il nono Stadio della Distruzione.


Inoltre queste persone attaccavano senza preoccuparsi della propria vita. La loro coordinazione era impeccabile e le loro mosse bloccavano ogni via di fuga!


Tuttavia era inutile di fronte alla forza assoluta!


La luce di lancia sfrecciò facendo schizzare sangue. La Lancia del Sangue della Fenice era come un drago rosso che nuotava in un mare di sangue. Ovunque passasse sarebbero piovuti carne e sangue!


Al di fuori della divina formazione da combattimento illusoria si accese un'altra stella.


Prima, visto che apparivano meno nemici, il conteggio progrediva lentamente, ma ora che apparivano oltre 10 nemici alla volta, il numero di massacri aumentava rapidamente!


Un'ora dopo Lin Ming aveva già massacrato 600 persone nella divina formazione da combattimento illusoria. Era la stessa distanza che aveva raggiunto Yan Yue'er.


Una volta che avesse superato i 600 nemici, ne sarebbero apparsi 18 alla volta!


Inoltre questi 18 avrebbero avuto tutti una coltivazione all'ottavo Stadio della Distruzione. Questo significava che, se fossero state persone vere e proprie, la loro velocità di coltivazione avrebbe superato quella di Lin Ming, arrivando allo stesso livello di Bai Daohong e Lu Xiaoyun!


Corrispondentemente, la loro forza combattiva non sarebbe stata molto differente da un Bai Daohong e una Lu Xiaoyun di 29 anni. Ora Lin Ming doveva affrontare 18 di loro!


"Sfidante, sei stato abile nell'arrivare fino a questo punto, ma finirà qui il tuo viaggio. Dai 600 avversari la difficoltà aumenterà di un altro livello. Noi 18 ti manderemo fuori da qui!" Disse all'improvviso il capo del gruppo.


"Mm?" Lin Ming ne fu lievemente sorpreso. Non pensava che queste persone avrebbero parlato davvero. Era chiaro che questi 18 fossero diversi dai suoi precedenti avversari e questa differenza stava nel fatto che avevano una loro coscienza. Non erano molto diversi da veri avversari. Non erano come quelli di prima, privi della minima volontà, e che rischiavano ogni cosa per uccidere Lin Ming.


"Allora fatevi sotto!" Lin Ming iniziò a riempirsi di entusiasmo. Gli avversari finora non erano riusciti a dargli la minima pressione, ma ora sentiva una lieve sensazione di minaccia provenire da questi 18. Finalmente poteva combattere un po' sul serio.


"Uccidere!"


L'uomo vestito di nero a capo del gruppo ruggì e poi tutti e 18 attaccarono come una sola persona. Si mossero all'unisono, lanciando una raffica di attacchi verso Lin Ming.


E le armi che usavano per attaccare erano tutti artefatti Saint di massimo livello!


Non erano armi formate da energia, ma artefatti Saint di massimo livello!


Nella divina formazione da combattimento illusoria, c'erano molti artefatti Saint di massimo livello. Il loro scopo era stabilizzare il nucleo della formazione. Ora queste armi venivano usate da questi simulacri virtuali per attaccare.


Gli avversari precedenti avrebbero usato solo artefatti Saint di alto livello e la maggior parte di esse erano formate da energia, quindi la loro forza era limitata. Ora però tutte le armi erano artefatti Saint di massimo livello. Gli artefatti di livello inferiore non potevano sperare di rivaleggiare con la loro potenza!


18 artefatti Saint di massimo livello!


Nonostante ci fosse ancora un grande divario tra questi artefatti e la Lancia del Sangue della Fenice che si avvicinava ad un artefatto Saint trascendente, combinate insieme avevano un potere superiore!


In quel momento, di fronte all'assalto dei 18, Lin Ming sentì una grande pressione. Questa era la potenza e la gloria di un artefatto Saint di massimo livello, insieme all'influenza di un dominio!


18 strati di dominio!


Ognuno di questi nemici possedeva un dominio!


Il loro grado non era inferiore a quello del Loto Blu. Una qualunque di queste persone sarebbe stata una figura famosa nei 72 palazzi. Il 99% dei discepoli che stavano partecipando alla prova non sarebbero riusciti a batterli!


19 domini sovrapposti! Insieme anche alla pressione di 18 artefatti spirituali di massimo livello!


Visto che i domini potevano moltiplicare la forza l'uno dell'altro, questa non era una pressione che poteva essere sopportata da chiunque. Un discepolo normale non sarebbe riuscito a muovere la sua vera essenza. In altre parole, qualunque altro sfidante delle frazioni avrebbe avuto difficoltà perfino a stare in piedi, quindi come avrebbe potuto opporsi?


"Ottimo!"


Lo sguardo di Lin Ming brillò. Dopo aver ucciso 600 persone e aver raggiunto questo punto, finalmente sentì un po' di pressione! Solo una battaglia vigorosa poteva destare il suo entusiasmo. Non era riuscito a mostrare la sua forza prima. Da quando era avanzato al settimo Stadio della Distruzione, sarebbe stata la sua prima occasione di verificare le ispirazioni che aveva compreso nei Diciotto Inferni!


<em>Bang!</em>


Lin Ming scomparve, evitando l'attacco combinato. E questo colpo devastò la terra, era una potenza in grado di fare crollare le montagne. Frammenti di pietra volarono nell'aria.


Lin Ming sollevò la Lancia del Sangue della Fenice mentre fluttuava nell'aria. Non aveva un'espressione seria, stava facendo un largo sorriso. "Non siete male, ma non siete abbastanza abili da sconfiggermi."


"Ahah! Non preoccuparti, la parte divertente deve ancora arrivare. Tecniche marziali combinate!"


L'uomo vestito di nero a capo del gruppo gridò. Le 18 persone combinarono i loro colpi. Il cielo si riempì della luce di artefatti Saint di massimo livello!
                                


                                



