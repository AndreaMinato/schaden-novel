---
weight: 10280
title: Capitolo 1028 – Fonte del Sangue della Fenice
pubDate: 2025-12-15T08:37:10.304Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
9 capitoli in coda, 0/5
-Schadenfreude</em>


18 figure, con il supporto dei loro domini, mostrarono simultaneamente il potere dei loro artefatti Saint di massimo livello!


<em>Woosh woosh woosh!</em>


Risuonarono dei tuoni. I domini si sovrapposero l'un l'altro e apparirono innumerevoli fenomeni. Il terreno infuocato sotto i piedi di Lin Ming si spaccò a causa della loro energia. Il suolo fu ridotto in polvere. Il magma schizzò nel cielo!


18 attacchi diversi si combinarono insieme e piombarono sul bersaglio come una grande rete!


Lin Ming condensò la sua aura. Aprì la Porta dello Stupore e usò l'Ombra Mistica del Fulmine, aumentando al massimo la sua velocità in un istante!


Sullo schermo di luce si potevano vedere delle immagini residue.


<em>Bang! Bang! Bang!</em>


Tre attacchi mancarono il bersaglio!


Lin Ming attraversò lo spazio come un pesce guizzante, cercando di superare questa rete di attacchi!


Scagliò in avanti la Lancia del Sangue della Fenice!


<em>Ca!</em>


In quell'istante un raggio rosso sangue sfrecciò nel cielo, provocando un'esplosione che tinse il cielo di cremisi.




Risuonò il grido di una fenice mentre la Lancia del Sangue della Fenice si illuminava, formando una tempesta cremisi. Questa perturbazione fece a pezzi i domini attorno a Lin Ming; perfino lo spazio attorno a lui tremò!


Questo era il potere della Lancia del Sangue della Fenice. In quanto arma divina che si avvicinava al livello trascendente, la sua forza era incredibile. Combinata con la potenza di Lin Ming, era capace di scatenare un potere devastante!


<em>Chi!</em>


Due ombre furono inghiottite dalla tempesta e furono fatte a pezzi, erano state uccise all'istante.


Tuttavia Lin Ming non si rilassò. Proprio dopo aver ucciso i due, una luce di sciabola sembrò fendere lo spazio e apparire di fronte a lui. Conteneva uno spirito da battaglia al gran successo del bronzo!


Uno spirito da battaglia di bronzo non era niente di che, ma questi attacchi provenivano da un artefatto Saint di massimo livello; non erano affatto da sottovalutare! Anche qualcuno come Lin Ming sarebbe stato gravemente ferito e avrebbe vomitato sangue se fosse stato colpito simultaneamente da queste tecniche.


Lin Ming si trasformò in fumo blu. Questa luce di sciabola che sembrava inevitabile mancò l'obiettivo. Al momento Lin Ming sembrava un flusso d'acqua senza dei contorni precisi, confondeva lo sguardo.


La luce della Lancia del Sangue della Fenice apparve nuovamente. Il bagliore sanguigno formò una linea dritta che divise a metà tre persone!


In quel breve momento Lin Ming aveva schivato gli attacchi che provenivano da ogni parte e aveva anche ucciso cinque avversari. In un batter d'occhio non solo aveva evitato quella potente offensiva, ma aveva anche trapassato i loro domini combinati!


Fin dall'inizio aveva usato solo la Lancia del Sangue della Fenice; non aveva riversato nemmeno molta vera essenza nella sua arma. La potenza del suo artefatto era già anormale!


"Due sono morti, no, ne sono morti cinque!"


Nella piazza della torre dei totem, tutti stavano a guardare lo scontro. Nonostante dovesse affrontare diciotto potenti geni, Lin Ming aveva già ucciso cinque di loro! I cambiamenti sul campo di battaglia avevano già superato le aspettative dei presenti!


Queste persone dall'aspetto potente erano state uccise da Lin Ming come se fossero mera carne da cannone. Era accaduto così in fretta che la maggior parte dei discepoli non potevano nemmeno seguire i suoi movimenti!


Per quanto riguardava gli artefatti Saint di massimo livello, potevano essere potenti, ma non erano riusciti a toccare Lin Ming.


E, i numerosi campi di forza sovrapposti erano stati distrutti dall'uomo!


Ne erano morti cinque. Gli altri avevano perso la loro coordinazione e apparvero altri punti deboli nelle loro difese. I loro domini avevano perso gran parte del loro potere.


"Dannazione, come può essere!"


Il capo dei 18 praticanti di arti marziali era infuriato. Non si sarebbe mai immaginato che un solo scambio di mosse avrebbe ridotto così il suo intero gruppo!


E in quel momento Lin Ming sfrecciò in avanti di nuovo!


Sapeva che affrontare la divina formazione da combattimento illusoria sarebbe stata un'enorme sfida. Aveva ucciso solo 600 persone, eppure i suoi avversari erano già così formidabili. Se Bai Daohong e Lu Xiaoyun fossero stati alla sua età, allora sarebbe stato impossibile per loro superare questo punto! Non solo, al 700esimo, all'800esimo fino alla fine sarebbe aumentata ulteriormente la difficoltà.


Inoltre non avrebbe avuto tempo di riposarsi. Mentre la lotta continuava, le sue riserve di vera essenza si sarebbero esaurite rapidamente.


In tal caso, naturalmente Lin Ming non poteva perdere tempo, né avrebbe sottovalutato i suoi avversari. Doveva utilizzare la minima quantità di energia possibile per finire il prima possibile queste battaglie!


Uccidere!


La luce di lancia avanzò e un bagliore sanguigno piovve sul mondo. Sopra la Lancia del Sangue della Fenice si erano condensate 99 lance in miniatura!


Questa era la tecnica speciale creata dall'antico esperto che aveva forgiato la sua arma. Quel coltivatore aveva fuso 9999 gocce di sangue di fenice nell'artefatto. Ogni goccia di sangue di fenice poteva trasformarsi in una lancia, formando una grande formazione grazie ai principi del nove che tornava all'uno. Questa era la mossa assassina più efficace della Lancia del Sangue della Fenice. Quando era nel quinto Stadio della Distruzione, Lin Ming aveva contato su questa mossa per sconfiggere Huang Yanguang delle Nove Trasformazioni.


Tuttavia, per risparmiare energia, aveva usato solo 99 piccole lance. Ovunque passasse la loro tempesta, sarebbe apparsa una valanga di energia infernale!


<em>Puff! Puff! Puff!</em>


Sei uomini vestiti di nero furono massacrati da queste lance di sangue. Dopo che l'accerchiamento fu fatto a pezzi, Lin Ming uccise ancora più rapidamente. Ne annientava una ogni tre passi!


Dopo che i sei uomini vestiti di nero morirono, il loro sangue fu attirato dalle 99 lance. La loro energia sembrava essere stata risucchiata dalla Lancia del Sangue della Fenice.


Nonostante fossero tutti artefatti Saint di massimo livello, Lin Ming poteva sfruttare molto di più la potenza della sua arma rispetto ai suoi diciotto avversari.


Dopo qualche secondo, 11 dei 18 nemici erano stati uccisi!


"Maledetto mostro..." Il capo del gruppo mostrò un'espressione impaurita.


Il realismo prodotto dalla divina formazione da combattimento illusoria impressionò un po' Lin Ming. Comunque quest'uomo vestito di nero un tempo era un genio, un vero guerriero del clan dell'Antica Fenice e tutte le sue informazioni erano state registrate in questa formazione offensiva. La completezza di questo simulacro proveniva da una persona in carne ed ossa.


"Muori!" L'uomo con l'abito nero bruciò la sua essenza di sangue mentre si preparava a rilasciare il suo attacco finale.


Tuttavia Lin Ming fu più veloce. La Lancia del Sangue della Fenice sfrecciò in avanti e trafisse la gola dell'uomo. Con uno scatto della luce dell'arma, anche gli altri sei furono uccisi.


Tutti e 18 erano stati massacrati.


Il conteggio di uccisioni di Lin Ming era arrivato a 616!


"Sono tutti morti... sono stati tutti uccisi..."


Mentre i giovani discepoli vedevano questo spettacolo, alcuni di loro ne furono sbalorditi e rimasero senza parole. Sapevano che sarebbe stato difficile per Lin Ming completare la formazione. Sapevano anche che, dopo aver ucciso 500 persone, sarebbe stato sempre più difficile continuare a combattere. Comunque questa difficoltà superava anche la loro più fervida immaginazione. Gli attacchi combinati di 18 persone, ognuna con il suo dominio e un artefatto Saint di massimo livello.


Anche se era già così difficile, Lin Ming li aveva uccisi in breve tempo senza subire la minima ferita!


"Se è già così difficile dopo aver ucciso 600 persone, allora che dire quando si arriverà a 700 o a 800? E 900, fino alla fine? Esiste davvero qualcuno che può superarla?" La divina formazione da combattimento illusoria aumentava di difficoltà ogni cento persone sconfitte. Nell'arco di cento persone i nemici diventavano più potenti, ma ogni cento ne sarebbero apparsi tre in più e i loro attacchi combinati sarebbero diventati ancora più feroci.


"Credo che uno qualunque dei 18 che ha ucciso Lin Ming sia più forte di me. Temo che non riuscirei nemmeno ad ucciderne 300 se provassi..."


"Come può il quartier generale aver stabilito un criterio così anormale. È come se non volessero dare essenza di sangue di fenice!"


Prima, dal punto di vista di molti discepoli, se il clan aveva stabilito dei requisiti, allora ci sarebbe stata l'occasione di soddisfarli. In realtà però non sapevano che avevano stabilito questo standard impossibile perché non desideravano concedere essenza di sangue di fenice.


Non potevano farci nulla, l'essenza di sangue di fenice era troppo poca. Una Bestia Divina era una creatura almeno al livello di un Re del Mondo, se non un Empireo. Per quanto riguardava il loro clan, erano solo un'organizzazione al livello di una Terra Sacra; era impossibile per loro crescere una vera fenice. Tutta l'essenza di sangue di fenice l'avevano ottenuta in passato. Prima che potessero ottenerne di più, ogni goccia in meno sarebbe stata persa per sempre.


Per quanto riguardava come avesse ottenuto essenza di sangue di fenice, questo era il più grande segreto del clan dell'Antica Fenice. Questo segreto era mantenuto dal quartier generale e tramandato per impedire che venisse dimenticato. Inoltre solo l'attuale patriarca e i suoi predecessori che avevano abdicato ed erano diventati Sommi Anziani ne erano a conoscenza. Nonostante Huo Lieshi fosse un Sommo Anziano, non era stato un patriarca prima, quindi nemmeno lui lo sapeva.


Anche così, poteva fare delle ipotesi. L'essenza di sangue di fenice doveva provenire dal resto del corpo di una fenice che aveva attraversato il nirvana ed era stata bruciata dalle fiamme sacre. Per quanto riguardava come il clan avesse determinato dove era avvenuto il nirvana e dov'era localizzato il corpo, questo era un mistero. Era il capitale più grande per cui il clan era riuscito a sopravvivere e a diventare un grande Sect con 100 miliardi di membri.


Era più accurato dire che non erano veri discendenti di una fenice, ma un enorme Sect originato da un piccolo gruppo di persone che erano venute a conoscenza di un segreto incredibile.


Tuttavia il nirvana di una fenice accadeva solo ogni dieci milioni o anche decine di milioni di anni. Per quanto riguardava l'essenza di sangue, ce ne sarebbe stata una piccolissima quantità in un cadavere. Quanta potevano averne estratta?


Anche così, questa risorsa doveva essere tenuta da parte per dieci milioni di anni e divisa tra innumerevoli geni. Si poteva immaginare quanto fosse nervoso un patriarca quando si trattava di scegliere a chi garantire una goccia di essenza di sangue di fenice.


Quando Huo Lieshi guardò le immagini nel cielo, rimase in silenzio. Fino ad ora Lin Ming non aveva mostrato abilità degne di nota.


L'onorabile Jinjian invece era a bocca aperta. Quando aveva ucciso 600 persone, ogni lotta seguente era stata estremamente difficile. Non aveva mai combattuto in maniera rilassata come aveva fatto Lin Ming.


Dopo aver ucciso le 18 persone all'inizio, dopo non avvenne nulla di sorprendente. Nonostante i suoi avversari diventassero sempre più potenti, non erano nulla per Lin Ming, che continuò ad uccidere. Il sangue pioveva e il conto delle persone annientata aumentava rapidamente.


Lin Ming non usò troppa vera essenza. Aveva contato sulla Lancia del Sangue della Fenice e le piccole lance di sangue. Ne aveva usate 99 all'inizio, poi il numero era aumentato lentamente fino a 360. A 360 la tempesta creata poteva inondare il cielo, portando abbastanza potere da distruggere i domini combinati e uccidere i suoi avversari.


Finché fosse riuscito ad uccidere una persona, sbarazzarsi degli altri sarebbe stato molto più facile.
                                


                                



