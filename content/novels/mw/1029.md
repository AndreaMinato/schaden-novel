---
weight: 1029
title: Capitolo 1029 – Mondo della Proiezione della Volontà
pubDate: 2025-12-15T08:37:10.305Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
8 capitoli in coda, 0/5
-Schadenfreude</em>


650 persone, 680 persone, 700 persone!


Quando la settima stella sul portale si illuminò, segnalò che Lin Ming aveva ucciso 700 nemici. Allo stesso tempo il numero di avversari che affrontava ogni volta aumentò all'improvviso a 21.


Ogni cento persone uccise, la difficoltà della divina formazione da combattimento illusoria sarebbe aumentata di molto. A 600 non era troppo arduo, ma al 700esimo sarebbe stata doppiamente difficile!


Tutti e 21 gli avversari erano all'ottavo Stadio della Distruzione. Erano persone che in futuro avrebbero completato le nove trasformazioni. Se avessero unito le forze, combinando le loro tecniche, avrebbero messo ancora più in difficoltà Lin Ming!


Lin Ming strinse la Lancia del Sangue della Fenice, i suoi nervi erano tesi come cavi d'acciaio. Fino ad ora si era concentrato a risparmiare più vera essenza ed energia possibile. Se avesse potuto usare una sola mossa per sconfiggere il suo avversario, allora non ne avrebbe dovuto usare un'altra. Se avesse potuto dipendere dalla Lancia del Sangue della Fenice allora non avrebbe avuto la necessità di consumare la sua vera essenza.


Usare vari metodi per conservare la sua forza significava anche limitare le sue capacità combattive. Questo aveva reso la battaglia più rischiosa.


E mentre era immerso in questo scontro, Lin Ming aveva superato più e più volte i suoi limiti. Aveva diminuito la sua forza e l'utilizzo della sua vera essenza più che poteva, temprando il suo stile di combattimento.


Dopo aver ucciso 700 nemici, ogni avversario seguente avrebbe avuto una propria intelligenza e coscienza, e i suoi metodi di combattimento sarebbero stati vari. Lin Ming sospettava che tutte queste persone fossero un tempo dei geni assoluti. Quando il supremo esperto aveva costruito la divina formazione da combattimento illusoria, aveva anche usato qualche metodo speciale per immettere tutte queste informazioni nella sua creazione, riproducendo la loro gloria passata!


Questi corpi di energia erano tutti eroi sbalorditivi della loro era. Eccellevano tutti in combattimento e avevano una ricca esperienza in battaglie all'ultimo sangue. Nonostante la loro coltivazione fosse solo all'ottavo Stadio della Distruzione, non era comunque facile per Lin Ming ucciderli conservando allo stesso tempo vera essenza! In particolare, quando cercava di uccidere qualcuno, avrebbe incontrato il contrattacco coordinato degli altri; doveva stare estremamente attento con i suoi movimenti.


Durante uno scontro ravvicinato così brutale comunque Lin Ming aveva ottenuto enormi benefici. Stava sperimentando innumerevoli metodi di combattimento di geni del passato.


730 persone...


740 persone...


750 persone...


Nonostante gli avversari dopo il 700esimo fossero molto più potenti dei precedenti, nessuno riuscì a fermare Lin Ming. Si fece strada uccidendo finché non arrivò ad annientarne 800!


Quando arrivò a questo punto, erano passate quasi sei ore.


"800 massacri!"


Quando tutti guardarono lo schermo lucente, deglutirono. Avevano scoperto di aver sottovalutato fin troppo la divina formazione da combattimento illusoria. Figuriamoci Lin Ming, perfino loro che stavano guardando dall'esterno provavano tensione mentre assistevano a questa battaglia che non finiva mai.


"Mm? Quella persona è... al nono Stadio della Distruzione!"


Dopo aver ucciso 800 persone, ora Lin Ming doveva affrontare 24 persone alla volta. E tra di loro c'era un coltivatore delle Nove Trasformazioni!


Lin Ming al momento era 29enne, quindi anche il suo avversario doveva avere la stessa età. Che concetto era un praticante di arti marziali di 29 anni al nono Stadio della Distruzione? Quella era una coltivazione quasi uguale a quella di Yan Yue'er. Nonostante Yan Yue'er sembrasse una ragazza, in realtà aveva 27 anni. Presto sarebbe arrivata all'ottavo Stadio della Distruzione e quindi avrebbe raggiunto il nono a 28 o a 29 anni.


Un genio così anormale con una velocità di coltivazione così mostruosa, anche se la sua forza forse non avrebbe superato quella di Yan Yue'er a causa della differenza della densità del sangue, probabilmente non erano troppo diversi.


Dopo aver ucciso 800 persone, la folla di nemici che bisognava affrontare poteva essere definita davvero terrificante!


Mentre queste ventiquattro persone apparivano, non attaccarono immediatamente. Invece osservarono con cautela Lin Ming. I loro occhi non sembravano appartenere ad un corpo fatto di energia, invece brillavano con una vibrante intelligenza. Stavano cercando il punto debole di Lin Ming.


Via via che si progrediva, gli avversari della divina formazione da combattimento illusoria sarebbero diventati sempre più intelligenti. All'inizio l'energia avrebbe prodotto delle marionette prive di coscienza che non avrebbero capito cosa stava accadendo. Ora però, verso la fine, gli avversari avrebbero sfoderato vari e mistici metodi di combattimento. I loro attacchi erano astuti e si difendevano bene. Erano tutti avversari estremamente difficili!


"Sembra che le dicerie siano vere. La divina formazione da combattimento illusoria è un sistema speciale che memorizza informazioni. Il mondo all'interno è la proiezione di un mondo della volontà. Ogni genio che entra, le sue caratteristiche vengono registrate. Ora gli avversari che Lin Ming affronterà saranno tutti veri geni registrati dalla memoria della formazione. Una qualunque di questa persone sarebbe una figura incredibile se si trovasse nei 72 palazzi, individui straordinari nella loro generazione. Se entrassero in un luogo come il Padiglione degli Artefatti, potrebbero ottenere perfino il loro artefatto Saint di massimo livello!"


Era stato Bai Daohong a parlare. Anche lui aveva combattuto nella divina formazione da combattimento illusoria diverse volte in passato. Per lui però era impossibile uccidere 700 o anche 600 persone. Poteva solo provare impotenza e amarezza di fronte ad una sfida del genere. Quindi gli avversari che aveva affrontato erano stati solo marionette di energia prive di coscienza. Le loro tecniche di combattimento erano rigide ed erano facili da uccidere. Non erano paragonabili agli avversari che Lin Ming stava affrontando.


"800 massacri... questo moccioso finalmente ha raggiunto questo punto. In passato, quando ero nel Divine Transformation realm, anche io sono rimasto bloccato qui. Alla fine sono riuscito ad ucciderne 882, ma non sono mai riuscito ad arrivare a 900. Sembra che questo Lin Ming si stia trattenendo, quindi superarmi non dovrebbe essere un problema per lui. Tuttavia sarà a 900 persone che inizierà la vera parte difficile!"


Disse tra sé e sé Huo Lieshi. Nel frattempo Lin Ming iniziò a combattere.


<em>Woosh!</em>


Mentre i 24 lo attaccavano simultaneamente, tutti i loro attacchi mirarono ai punti vitali di Lin Ming. A 600 persone, Lin Ming era riuscito a contare sulla sua velocità straordinaria per schivare la raffica di colpi. Ora però, dopo 800 avversari, tutti gli attacchi erano veloci come dei fulmini, fin troppo difficili da evitare. Fu assediato immediatamente da ogni parte.


Le pupille di Lin Ming si rimpicciolirono. Con un grido, lo spirito da battaglia nel suo mare spirituale uscì fuori, proiettando il mondo della sua volontà attorno a sé.


Il mondo della volontà di uno spirito da battaglia poteva sopprimere la realtà fino ad un certo punto. Finché la propria volontà fosse stata abbastanza formidabile, la si poteva riversare in qualunque oggetto del mondo della volontà, rendendolo indistruttibile ed impenetrabile.


Ad esempio l'aria e l'energia Origin.


Se avesse fuso la sua volontà con l'aria, avrebbe potuto renderla dura come acciaio divino, schiacciando i nemici che entravano nel suo mondo della volontà-


Se avesse riversato la sua volontà nell'energia Origin, avrebbe potuto renderla selvaggia e infuocata come quella di un vulcano, impedendo ai nemici di usarla.


<em>Peng! Peng!</em>


Due luci di spada esplosero ad un suo solo pensiero!


Nonostante fosse sembrato che Lin Ming avesse solo guardato le luci di spada per distruggerle, in realtà aveva disturbato la composizione dell'energia Origin che serviva da fondazione per gli attacchi, facendoli disperdere naturalmente. Una mossa del genere aveva consumato non poca forza spirituale.


Poi, Lin Ming si approfittò dell'increspatura creata dai due attacchi e avanzò.


Fulmine Inseguitore!


Senza usare l'attacco di energia della Lancia del Sangue della Fenice, Lin Ming utilizzò direttamente la sua vera essenza. Nonostante il Fulmine Inseguitore non potesse essere paragonato al nove che rinasceva nell'uno della Lancia del Sangue della Fenice, in termini di velocità era superiore. In quel momento aveva bisogno sopratutto di rapidità!


<em>Ca!</em>


Ci fu un bagliore di luce viola, un uomo vestito di nero che usava una sciabola fu infilzato allo stomaco da Lin Ming. Un fulmine lo scosse, facendo a pezzi il suo dantian. L'uomo morì sul posto.


Dopo aver ucciso in un istante, Lin Ming colse questa occasione per massacrarne un altro. Tuttavia fu bloccato e costretto ad arretrare dai loro attacchi. Comunque l'ondata di elettricità passò per la seconda persona, paralizzando per breve tempo il suo corpo.


Questo attimo era sufficiente per Lin Ming.


Fonte del Tuono del Leone Viola!


<em>Roar!</em>


La seconda foglia del Germoglio del Dio Blasfemo iniziò a brillare con luce ardente. Dopo un ruggito, un leone viola sfrecciò in avanti come un fulmine. Con il supporto dello spirito da battaglia d'oro, aveva raggiunto una velocità incredibile, così rapido da far distorcere lo spazio attorno!


<em>Puff!</em>


Il leone viola si precipitò nel corpo dell'uomo vestito di nero, arrostendo i suoi organi ed uccidendolo all'istante!


Nonostante avesse ucciso due persone in un batter d'occhio, la battaglia non era stata affatto facile. Se la sua risposta fosse stata appena più lenta o i suoi attacchi non si fossero connessi correttamente, allora il risultato sarebbe stato drasticamente differente. Dopo aver ucciso 800 persone, i nemici che stava affrontando stavano iniziando a rappresentare una minaccia. Non aveva altra scelta se non rivelare sempre più della sua forza, consumando più energia nel processo.


Lin Ming iniziò ad ammirare il Re della Battaglia che aveva completato i mille massacri 40.000 anni fa. Finire la divina formazione da combattimento illusoria era molto più difficile di quanto si fosse immaginato. Nonostante si stesse trattenendo, Lin Ming prevedeva che i nemici dopo il 900esimo sarebbero stati ancora più terrificanti. Per confrontarsi con loro avrebbe dovuto lottare con tutte le sue forze.


La divina formazione da combattimento illusoria superava perfino il settimo piano dei Diciotto Inferni in difficoltà. C'era un motivo per cui solo una persona del clan dell'Antica Fenice era riuscita a superare questa prova nell'arco di 40.000 anni!


Bisognava sapere che il clan dell'Antica Fenice aveva oltre 100 miliardi di membri, dovevano esserci stati oltre mille miliardi di geni. E tra di loro moltissimi provenivano da grandi famiglie e innumerevoli avevano fatto avventure incredibile e incontrato opportunità fortunate. Anche così, erano stati sconfitti di fronte alla divina formazione da combattimento illusoria!


Dopo aver ucciso due persone, Lin Ming sentì già molta meno pressione. Combinò i suoi attacchi con lo spirito da battaglia d'oro e continuò facilmente uccidendone una terza, quarta e quinta persona.


Dopo aver ucciso l'ottava persona, un terzo della formazione di 24 persone era stato annientato. La tecnica di combattimento combinato era stata distrutta completamente! Ne seguì un massacro. Lin Ming usò ogni genere di mossa e ne uccise uno dopo l'altro!


Da 800 a 900, ci sarebbero state solo 4 ondate di nemici. Lin Ming ne aveva annientata una e gli rimaneva ancora molta forza. Nessuno sospettava che avrebbe avuto problemi ad uccidere 900 nemici.


"Non avrei mai pensato che l'apprendista junior Lin sarebbe stato così abile nel Concetto di Fulmine!"


"Ha un fisico dal doppio attributo. La sua compatibilità con le Leggi del Fulmine deve superare la nostra immaginazione!"


Così, Lin Ming massacrò un'ondata dopo l'altra, fino all'890esima persona. Superò facilmente i risultati passati di Huo Lieshi.


In quel momento il numero di avversari che doveva affrontare alla volta aumentò nuovamente, arrivano a 27!


27 era composto da tre set da nove. Il tre conteneva una verità difficile da descrivere.


Finché fosse riuscito a superare questo punto, avrebbe raggiunto i Mille Massacri!
                                


                                



