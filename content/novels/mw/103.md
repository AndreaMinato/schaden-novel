---
weight: 1030
title: Capitolo 103 - Slancio
pubDate: 2025-10-16T07:28:18.428Z
tags:
    - mw
---


Ciao!
Nel caso non lo sappiate:


-C'è un nuovo plugin sul sito: ora si può cambiare pagina con le frecce della tastiera.


-Nuove/Vecchie http://novelleleggere.com/2016/12/10/news-10122016/ NEWS (dipende dai punti di vista).
-Schadenfreude


La spada di Zhu Yan emanava un'aura cremisi.
Zhu Yan significava fiamma verchilometri e anche la sua vera essenza condivideva questa proprietà ardente. Per questo le sue tecniche di spada erano spesso associate al fuoco! Grazie alle caratteristiche della sua vera essenza, se avesse utilizzato tecniche marziali di tipo fuoco, allora avrebbe sprigionato più potere!


Mentre le correnti cremisi si espandevano dall'arma di Zhu Yan, la fredda aria d'autunno che permeava il palco divenne rovente. Zhu Yan fece la sua mossa!


La spada di Zhu Yan disegnò una rete nell'aria, come se fosse una nuvola di fuoco che aveva oscurato il cielo.


"Tecnica Marziale - Aurora Sconfinata!"


Nuvole di calore soffocante che avvolsero l'intero palco. Due discepoli che assistevano all'incontro da vicino furono costretti ad arretrare. Le figure importanti furono protette dalle loro guardie del corpo, che avevano creato delle barriere di vera essenza per proteggerli.


Questo Zhu Yan, non appena aveva cominciato, aveva usato una tecnica marziale. Ce la stava mettendo tutta per vincere!


Circondato da nuvole che tingevano il cielo di rosso, le innumerevoli piccole cellule nel corpo di Lin Ming cominciarono a respirare all'unisono. Vera essenza iniziò spontaneamente a vibrare nel suo corpo, questi erano i risultati del secondo livello della 'Formula del Caos Primordiale'!


Anche la sua lancia da 820 jin, Arcobaleno Penetrante, iniziò a tremare, portando con sé una forza d'attacco terrificante!


Questa vibrazione divenne sempre più forte fino a fondersi con l'aura di Lin Ming, trasformandosi in un vento che si espanse in tutte le direzioni!


Mentre la nuvola cremisi piombò su di lui, Lin Ming rimase immobile. All'improvviso mosse la mano destra e fece un affondo!


Peng!


Ci fu un'esplosione assordante. Lo slancio dell'arma del ragazzo era come una valanga e le fiamme furono spazzate via verso l'alto, diventando un tornado di fuoco. Al centro delle braci vorticanti, c'era un turbine ardente concentrato sulla punta della lancia. Lin Ming scagliò questa corrente verso Zhu Yan!


"Pah!" Il mulinello passò attraverso il corpo di Zhu Yan!


Prima che gli spettatori avessero la possibilità di gridare per lo spavento, Zhu Yan, che era stato trapassato dal cono di fiamme, si distorse fino a diventare un'ombra e sparire.


"Un'immagine residua?"


"È 'Divino Passo d'Ombra'! Questo Zhu Yan, è davvero riuscito a coltivare una tecnica di movimento così misteriosa!"


Zhu Yan non aveva combattuto in pubblico da oltre sei mesi. I discepoli del Palazzo delle Sette Arti sapevano che era forte dalla sua posizione in classifica, ma dato che non si poteva vedere cosa accadeva nella Formazione Ten Thousand Killing, nessuno sapeva che abilità sapesse usare.


Zhu Yan era come un fantasma evanescente. Apparì improvvisamente accanto a Lin Ming!


No, era più accurato dire che era stata la sua spada a comparire per prima.


In un attimo la spada aveva attaccato 24 volte!


Cha cha cha cha...


La luce della lama intracciò una rete mortale. L'arte della spada di Zhu Yan era impeccabile!


Nota traduzione: "era impeccabile" in origine era "炉火纯青" che è un'espressione idiomatica che significa "i fuochi sono diventati verdi brillanti" (allusione all'alchimia Daoista)/"essere arrivata alla perfezione".


Quando aveva solo 14 anni, Zhu Yan era diventato noto per la sua abilità nel maneggiare la spada nella città di Qingsang. In seguito era entrato nell'esercito per un anno, per poi sottoporsi a regimi di allenamento estenuanti nel Palazzo delle Sette Arti per due anni e mezzo. In questi tre anni era migliorato ulteriormente, la sua arma sembrava dissolversi nel vuoto. Non si poteva vedere la sua spada; solo il suo riverbero!


Nemmeno Zhu Yan riusciva a vedere chiaramente il percorso della sua spada; come poteva essere bloccato?


Perfino i quaranta discepoli del Palazzo delle Sette Arti e i maestri al Forgia delle Ossa che facevano da guardie del corpo sentirono un brivido vedendo la luce della lama. Se fossero stati loro ad affrontare un attacco del genere sarebbero stati sconfitti perfino loro! Lin Ming poteva utilizzare solo le tecniche di movimento più basilari, come poteva schivare?


Gli spettatori pensarono che l'esito della battaglia fosse ormai deciso, ma in quel momento Lin Ming sollevò la lancia.


Arcobaleno Penetrante sfrecciò come un drago nero. La vera essenza vibrò come un mare in tempesta e si disperse in tutte le direzioni verso quelle luci.


Ding ding ding ding ding ding ding!


In un attimo di secondo non si poteva capire quante volte Arcobaleno Penetrante avesse colpito Fiamma Cremisi.
In quel momento Zhu Yan sentì come se la sua spada stesse attaccando una montagna. La lancia di Lin Ming vibrava di vera essenza, disperdendo tutte le luci della lama.


Zhu Yan non poteva seminare la lancia di Lin Ming. Sentiva che se non avesse ritirato la sua spada avrebbe potuto infilzare Lin Ming, ma aveva anche la sensazione che se fosse stato leggermente più lento, allora il suo corpo sarebbe stato fatto a pezzi dall'intensa vibrazione!


Questo strano tremito stava dando un'enorme pressione sull'arma di Zhu Yan, come un pesce che stava annegando in un pantano.


Vedendo che perfino il suo corpo era stato influenzato dalla vibrazione, Zhu Yan radunò la sua vera essenza e si ritirò.


Dong dong dong dong! Zhu Yan barcollò e cadde a terra. Era difficile anche arretrare di qualche passo. I suoi movimenti avevano perso tutta la loro eleganza precedente.


"Mmh? Cos'è successo a Zhu Yan?"


"Cos'è successo? Zhu Yan ha dato così tanti colpi, com'è stato respinto dalla lancia di Lin Ming?"


"Come ha fatto a non colpirlo? Le sue mosse sono così veloci da non avere un'ombra; dovrebbe essere molto più rapido di Lin Ming!"


Tra tutti i presenti, quasi nessuno era in grado di comprendere i misteri contenuti nella lancia di Lin Ming. Secondo loro, vista la velocità di Zhu Yan, avrebbe dovuto evitare facilmente l'attacco del suo avversario e trapassare il suo corpo. Tuttavia Zhu Yan aveva corso un grave pericolo.


Lin Ming era come una montagna irremovibile che svettava sul palco; non aveva fatto nemmeno un passo!


Perfino le guardie allo stadio Forgia delle Ossa non avevano capito cos'era successo.


Sentendo le discussioni attorno, Hong Xi sorrise soddisfatto. Pensò 'Questo ragazzino è davvero un mostro. È riuscito ad integrare il "Pugno Spacca Ossa" nella sua lancia. Se uno non lo prova sulla sua pelle non può capire quanti sia terrificante. All'inizio io stesso ho subito molte sconfitte invisibili a causa di quella mossa. Ora questo Zhu Yan sperimenterà la sua tecnica."


Zhu Yan riuscì con difficoltà a fermare il sangue che rimestava nel suo petto e sudò freddo. Aveva sentito che era cambiato il ritmo del suo battito cardiaco. Era come se il suo flusso sanguigno fosse stato bloccato da una corrente inversa. Cosa stava succedendo?


Guardò Lin Ming, che lo fissava puntando Arcobaleno Penetrante verso di lui.


Lo sguardo del ragazzo sembrava imperscrutabile, per un momento Zhu Yan non riuscì a muoversi.


'Eh? Paura?' Zhu Yan sussultò. Era davvero emersa paura nel suo animo! La paura era un tabù per la via marziale. Il primo ostacolo della Prova del Sogno testava il coraggio!


Ed era stato Lin Ming a provocargli questa sensazione!


'Questo ragazzo!'


Zhu Yan sentì una rabbia incredibile. Non riusciva ad accettarlo! Non poteva accettare che il suo orgoglio arrogante e tanto celebrato fosse stato calpestato da questo moccioso che considerava soltanto una formica!


Zhu Yan indurì lo sguardo. La sua rabbia gli fece superare la paura.
Si precipitò sul suo avversario, una serie di immagini residue lo seguivano.


Mentre si avventava sul suo nemico, una fiamma lunga tre piedi eruppe dalla sua spada. Quest'immagine era stata creata da un'immensa quantità di vera essenza che fluiva nella spada.


Dato che la velocità non era sufficiente, allora Zhu Yan avrebbe provato usando la forza!


Zhu Yan gridò e saltò in alto. Afferrando l'arma con entrambe le mani, menò un fendente verso il basso!


"Taglio Stella Cadente!"


"Quella è una tecnica di grado Human, media qualità 'Taglio Stella Cadente!' È una tecnica marziale ancora più forte di 'Aurora Sconfinata'!"


Mentre la folla esclamava, la spada di Zhu Yan aveva già assorbito tutta l'essenza di fuoco circostante. La maestosità dell'arma era simile a quella di una meteora che cadeva dal cielo!


Lin Ming sorrise. Forza contro forza! Questa era la situazione che preferiva di più!


Il ragazzo brandì la sua lancia. Arcobaleno Penetrante disperse scintille nel cielo mentre disegnava un arco sul terreno, una traccia circolare apparve sulla superficie del palco delle arti marziali.


Lin Ming mirò verso la punta della spada del suo nemico e fece un affondo!


Colpire la punta di un maestro di spada nel bel mezzo di un combattimento pieno di mosse veloci come un lampo era più facile a dirsi che a farsi. Comunque Lin Ming aveva una solida fondazione e dopo un mese di allenamento estenuante, il ragazzo era riuscito ad acquisire padronanza delle sue tecniche. Usava la sua arma con la stessa naturalezza con cui usava il suo braccio.


Ding!


Lin Ming colpì la punta della spada di Zhu Yan.


Questa spada di tre piedi come poteva reggere il confronto con una lancia di 820 jin?


Risuonò un rumore stridulo di metallo mentre i due combattenti si scontrarono. Le armi si piegarono addirittura a causa dell'enorme pressione!


Peng! Fiamma Ardente fu respinta e Zhu Yan venne scagliato all'indietro!


Ma 'Taglio Stella Cadente' era una tecnica marziale di alto livello dopotutto; Lin Ming fu costretto ad arretrare di tre passi a causa dello slancio di Zhu Yan!


"Questa è la prima volta che Lin Ming si è mosso!"


"Non solo, ma da quanto è arrivato sul palco, questa è la prima volta che ha fatto un passo!"


Naturalmente tutti avevano notato questo dettaglio.


"Non ho parole. L'aura indomita di Lin Ming è salda come una montagna. Farlo muovere dimostra quanta pressione c'era nello slancio di Zhu Yan." Disse un vecchio discepolo.
Gli allievi che erano lì da tempo non volevano che Zhu Yan perdesse. Un vecchio discepolo rinomato che perdeva contro un nuovo allievo; solidarizzavano con lui.


...


"Fratellone, credi che questo incontro sia simile a quello che Lin Ming ha avuto con Zhang Cang? Zhu Yan non è stato colpito, eppure sta subendo una tremenda influenza." Ta Ku disse a Ling Sen mentre guardavano la battaglia. Erano in un angolo del palco.


"Sì. La lancia di Lin Ming ha un mistero al suo interno. Ho letto di antichi testi dove descrivevano praticanti di arti marziali che, raggiungendo un Gran Successo nelle tecniche di lancia, sono riusciti a comprendere i principi del mondo e a capire alcune leggi. Possono porre queste leggi nelle loro armi e generare una 'Forza della lancia' particolare. Si può applicare un concetto simile anche alle spade e alle sciabole. E non c'è bisogno di armi, grazie a queste 'Forze' possono uccidere i loro nemici! La lancia di Lin Ming mi ricorda quei testi."


"Fratellone, più ne parli più mi lasci dubbi. Quanti anni ha Lin Ming? Come potrebbe comprendere questa 'Forza della Lancia'?"


"Naturalmente non può, altrimenti non avrebbe bisogno di una lancia per combattere. Tutto quello di cui avrebbe bisogno è un pensiero per uccidere il suo nemico. La lancia di Lin Ming non ha nemmeno toccato Zhu Yan, ma ha comunque influenzato il suo avversario. Questa sembra davvero la 'Forza della Lancia'!"


Mentre Ling Sen e Ta Ku stavano discutendo, Zhu Yan si scontrava ancora una volta con Lin Ming. L'uomo non usava più tecniche marziali; non usava nemmeno magnifiche mosse di spada. Si limitava ad usare attacchi semplici e diretti. Comunque anche così sentiva come se fosse premuto da una forza invisibile e ogni colpo lo faceva sentire oppresso.


Invece le mosse di Lin Ming diventavano sempre più accanite!


Stava accumulando slancio!
                                


                                



