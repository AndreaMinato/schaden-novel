---
weight: 1030
title: Capitolo 1030 – Il Potere delle Leggi
pubDate: 2025-12-15T08:37:10.305Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
7 capitoli in coda, 0/5
-Schadenfreude</em>


Dopo aver raggiunto i 900 massacri, apparirono altri guerrieri. E tra di loro, un terzo era al nono Stadio della Distruzione. Nei 72 palazzi delle frazioni, avrebbero avuto un talento superiore a quello di Lu Xiaoyun!


Con i loro domini, gli artefatti Saint di massimo livello e la loro grande esperienza, si poteva immaginare quanto fossero difficili da battere!


E dopo che queste 27 persone apparirono, si formarono tre diagrammi del dao post-celesti!


Questi diagrammi erano divisi in tre parti diverse. Erano pilastri di un enorme sfera che circondò Lin Ming. Ogni diagramma del dao aveva un totale di sette sezioni e le rune brillanti che le percorrevano erano rosse, gialle, arancioni, verdi, cerulee, blu e viola. E al centro c'era un simbolo yin yang bianco e nero che formavano otto trigrammi.


Le 27 persone erano divise in tre gruppi da nove e stavano circondando Lin Ming.


Rosso, giallo, arancione, verde, ceruleo, blu e viola rappresentavano rispettivamente i sette diversi tipi di energia Origin: gli elementi del fuoco, terra, metallo, legno, vento, acqua e fulmine.


Inoltre il nero rappresentava lo yin e il bianco lo yang!


Gli elementi e yin e yang costituivano nove energie diverse. Il nove simboleggiava il massimo numero che si poteva raggiungere i trigrammi rappresentavano il tre che dava alla luce ogni creatura, l'inizio della vita!


Lin Ming diventò vigile, la sua espressione era solenne. Queste persone erano così potenti! Erano tutti geni dal talento superiore a Bai Daohong e Lu Xiaoyun e avevano anche creato una grande formazione che moltiplicava di molto il loro potere!


E sopra la piazza della Torre dei Totem, i discepoli dei tre palazzi potevano vedere da sé quanto era terrificante questo spiegamento di forze.


Anche se non sapevano come Lin Ming sarebbe riuscito a distruggere questa formazione da battaglia enorme, solo ripensare a 40.000 anni fa provarono un profondo rispetto nei confronti del Re della Battaglia che aveva completato i Mille Mssacri.


"Questo è un ostacolo che nessuno può superare!"


"In effetti è troppo difficile, ma 40.000 anni fa non c'era stato un Senior che è riuscito a superarlo? Non ho davvero idea di come ci sia riuscito!"


"Pensavo che per Lin Ming sarebbe stato facilissimo completare i MIlle Massacri, ma solo ora so quanto è mostruosamente arduo riuscirci!"


Mentre i discepoli stavano discutendo, Lin Ming aveva già iniziato a combattere.


I 27 nemici mostrarono ognuno il proprio metodo di coltivazione. Lin Ming poi scoprì che l'attacco di ogni persona corrispondeva alla runa elementale sotto i loro piedi nel diagramma post-celeste. 


"Questo..."


Le pupille di Lin Ming si rimpicciolirono. Quando vide i tre diagrammi che si precipitavano verso di lui, riversò la sua vera essenza nella Lancia del Sangue della Fenice e attaccò!


Un flusso di sangue cremisi emerse dal suo artefatto. Questa scia cremisi vorticò formando un'enorme tempesta rossa composta da 999 lance. Ogni piccola lancia conteneva un'energia infernale quasi infinita e una gloria celeste!


<em>Bang!</em>


Le piccole lance di sangue formarono un torrente impetuoso che impattò sui tre diagrammi del dao post-celesti. La luce rosso sangue e l'energia infernale si scatenò, ma i diagrammi non tremarono nemmeno. I 27 nemici sfrecciarono comunque verso Lin Ming!


"Quanto sono potenti! Sono davvero riusciti a bloccare il colpo della Lancia del Sangue della Fenice!"


"Si mette male per Lin Ming. La Lancia del Sangue della Fenice è un artefatto Saint quasi trascendente! Il suo potere d'attacco equivale a quello di un grande maestro, ma ora è inutile contro la formazione creata da queste 27persone. Per ucciderle avrà bisogno di una forza ancora superiore!"


"Se nemmeno il nove che torna all'uno della Lancia del Sangue della Fenice non è sufficiente, cos'altro può fare?"


I discepoli del Palazzo del Grido della Fenice erano preoccupati per Lin Ming. Un artefatto Saint di massimo livello poteva essere usato fino agli stadi avanzati del Divine Transformation realm; aveva una forza incredibile. Quando Lin Ming aveva sconfitto Huang Yanguang, aveva contato sul potere della Lancia del Sangue della Fenice.


Lin Ming alzò le sopracciglia. La Lancia del Sangue della Fenice in effetti era potente, ma anche se aveva attivato l'artefatto con tutte le sue forze, non era comunque riuscito a distruggere i tre diagrammi post-celesti. Questo non perché avesse perso in quanto a forza, ma a leggi. Questi diagrammi post-celesti erano semplicemente troppo raffinati. Metallo, legno, acqua, fuoco, terra, vento, fulmine, yin e yang, questi nove Concetti diversi si complementavano e si sostenevano a vicenda, moltiplicando la propria forza!


Il nove che torna all'uno invece richiedeva la comprensione del Concetto di Sangue per sfruttarla a pieno, un aspetto in cui Lin Ming era carente. Era inevitabile che non potesse distruggere i diagrammi post-celesti.


Tuttavia Lin Ming non si fece prendere dal panico. Non decise di usare l'intento marziale primordiale, ma decise di utilizzare un altro metodo per affrontare questa sfida.


Arretrò, gridò e attivò la Forza del Dio Blasfemo! In quel momento l'energia Origin ella Stella del Fuoco Spirituale si radunò in Lin Ming, formando un enorme imbuto. L'energia Origin si radunò insieme, formando un loto blu appariscente che fiorì in tutta la sua gloria di fronte a lui!


Questa era una mossa che Lin Ming non aveva mai usato prima ed era una mossa assassina che aveva creato!


Aveva meditato con impegno nella Torre dei Totem per un anno intero. Poi aveva anche padroneggiato le sue ispirazioni nei Diciotto Inferni. Aveva combinato i primi tre livelli del Concetto di Fuoco insieme e aveva impresso a fondo le rune e i diagrammi del dao post-celeste nelle sue stesse ossa.


Dopodiché, quando aveva attraversato il settimo Stadio della Distruzione, aveva sopportato il battesimo delle leggi di una nuvola Origin ampia tre chilometri. Poi aveva meditato per due giorni, riflettendo su queste leggi.


Mentre le percepiva diligentemente, non aveva perso tempo, invece aveva ideato una mossa basata sulle Leggi del Fuoco!


Prima di sbloccare la Porta dell'Apertura, Lin Ming aveva già usato i ricordi dei frammenti spirituali che aveva assorbito e aveva combinato ciò che aveva compreso per ideare delle mosse. Ora che la sua percezione era diventata tra le migliori nel Regno Divino era diventato ancora più facile creare le sue tecniche!


Gli stili d'attacco che aveva creato certamente non potevano essere paragonati a quelli creati dai supremi anziani, ma erano assolutamente più adatti a lui. In quel momento attaccò e l'ululato della lancia risuonò nel mondo. Un raggio di luce accecante e fiammeggiante si sollevò, illuminando il cielo intero come un pilastro che sosteneva il cielo. Poi scattò in avanti infilzando il centro del vivido loto blu.


Dopo che Lin Ming aveva compreso come si formava la materia, aveva padroneggiato l'essenza dei primi tre Concetti del Fuoco. In termini di risultati delle leggi, non poteva più essere paragonato ad un anno fa! Anche i geni del Divine Transformation realm come Bai Daohong e Lu Xioayun non potevano rivaleggiare con lui in quanto a comprensione dei primi tre Concetti!


E la comprensione delle leggi era un fattore estremamente importante nel determinare il potenziale di un praticante di arti marziali: Dato che Lin Ming aveva compreso le leggi fino a questo punto. Certamente non sarebbe stato solo un motivo di vanto, sarebbe chiaramente riuscito a convertirli in forza combattiva.


Allora sembrò che si fosse generato un altro sole nella divina formazione da combattimento illusoria, illuminò il mondo con il suo bagliore lucido. Il bagliore della lancia aveva uno slancio inarrestabile. Squarciò la terra,, creando un'enorme gola. Innumerevoli pietre furono ridotte in polvere che si sollevava in aria!


Questo colpo di lancia era l'attacco più potente che Lin Ming aveva mostrato nei suoi 14 anni di coltivazione!


<em>Bang!</em>


 La luce di lancia impattò su un diagramma del dao post-celeste. Anche se ne aveva colpito solo uno, l'impatto fu sopportato da tutti e tre. In quel momento il tempo stesso si fermò. Nel mondo non c'è nulla se non il cielo sconfinato, la luce di lancia devastante e quei tre diagrammi post-celesti.


I diagrammi che vorticavano rapidamente tremarono all'improvviso e si bloccarono. Lin Ming aveva attaccato il centro della formazione che rappresentava lo yin e lo yang del caos primordiale. I due praticanti di arti marziali vicini sputarono boccate di sangue. Le rune brillanti sotto i loro piedi brillavano ad intermittenza, come se l'intera formazione fosse ad un passo dal collassare!


Lo sguardo di Lin Ming si concentrò. Lo spirito da battaglia d'oro dormiente uscì fuori dal mare spirituale.


"Spaccati per me!"


Una forte volontà esplose, riversandosi sulle luci yin e yang al centro della formazione e distruggendo il potere delle leggi lì!


Lin Ming aveva mostrato il suo secondo colpo più potente usando la luce di lancia del loto blu insieme alla proiezione del suo spirito da battaglia!


E questa forza aveva squarciato i diagrammi del dao post-celesti, mostrando agli avversari la sua piena potenza!


"Morite!"


Come poteva lasciarsi scappare questa opportunità? Lin Ming aprì all'istante la Porta dello Stupore e usò la Mistica Ombra del Fulmine, aumentando più che poteva la sua velocità.


La Lancia del Sangue della Fenice avanzò!


Arcobaleno Penetrante!


Il potere del fuoco formato dalla fusione di tre Concetti mischiati al potere del fulmine. Si scatenò un'esplosione furiosa e violenta. I due praticanti di arti marziali già gravemente feriti dall'ultimo attacco di Lin Ming non potevano resistere ad un attacco del genere. Vomitarono l'ultima boccata di sangue mentre i loro corpi venivano fatti a pezzi dall'esplosione, i loro corpi si disintegrarono all'istante.


Delle 27 persone, due di loro erano state uccise da Lin Ming. La grande formazione di metallo, legno, terra, fulmine e vento era stata distrutta .


"L'ha distrutta!"


"Troppo forte! Anche il nove che ritorna nell'uno non è riuscito a farlo! Lin Ming ha contato sulla sua energia per superarla! Ora che erano morte due persone, la formazione non poteva essere più mantenuta! Lin Ming ha vinto!"


"Ciò che Lin Ming ha usato erano Leggi del Fuoco e probabilmente è una mossa che ha creato lui stesso! Esatto, dal primo momento in cui è entrato nella divina formazione da combattimento illusoria, Lin Ming non ha usato il potere delle sue vere Leggi del Fuoco!"
                                


                                



