---
title: Capitolo 1031 – La Millesima Persona
pubDate: 2025-12-15T08:37:10.305Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
6 capitoli in coda, 0/5
-Schadenfreude</em>


Non importava quanto fossero potenti gli avversari dopo aver ucciso 900 persone, Lin Ming aveva contato sui risultati dei Concetti del Fuoco per fare a pezzi il triplo diagramma post-celeste!


Questa tecnica marziale che aveva ideato erano la Danza del Fuoco del Loto Blu. Era una mossa assassina che combinava i primi tre Concetti delle Leggi del Fuoco; i Concetti del Calore Ardente, dell'Annientamento e della Creazione. Era anche l'attacco più potente di Lin Ming.


Una volta che la formazione delle nove energie fosse stata distrutta, sarebbe stato molto più facile per Lin Ming battere i nemici. Poteva uccidere all'istante gli altri usando la Danza del Fuoco del Loto Blu visto che non erano più una minaccia.


<em>Peng!</em>




Lin Ming cadde dal cielo e un torrente di fuoco avvolse la luce di spada del nemico. Una luce di lancia sfrecciò come una vipera e fece a pezzi un praticante di arti marziali vestito di blu, uccidendolo immediatamente!


Allo stesso tempo i praticanti di arti marziali vicini a quelli morti sollevarono le armi, pronti a cogliere questo momento per attaccare. Sfortunatamente ora che i diagrammi del dao erano stati distrutti, i loro attacchi non potevano più bloccare ogni sua via di fuga. Lin Ming usò la sua grande velocità e si aprì un varco tra tutti gli attacchi in avvicinamento come un uccello che sfrecciava tra una tempesta di lame.


Arrivò di fronte ad un praticante di arti marziali vestito di viola e prima che l'uomo potesse reagire, la sua Lancia del Sangue della Fenice stava già spazzando verso di lui. 999 piccole lance si sollevarono, crivellando il guerriero vestito di viola!


Altri due nemici erano morti!


Più avversari uccideva, più velocemente poteva annientare gli altri. Alla fine li uccise con noncuranza. Alla fine questi 27 furono annientati da Lin Ming!


Finito! Lin Ming sospirò profondamente e una luce brillò di fronte a lui, segnalando l'avvicinamento dei suoi nuovi avversari.


Questo gruppo era composto da 27 persone e i diagrammi del dao erano stati sostituiti da un'altra versione. Inoltre 12 di loro possedeva una coltivazione al nono Stadio della Distruzione!


Ogni nuovo gruppo di nemici nella divina formazione da combattimento illusoria sarebbe stato più potente dell'ultimo!


I discepoli all'esterno sussultarono. Questo era semplicemente troppo anormale. Lin Ming non aveva nemmeno il tempo di riprendere respiro!


"È una prova assurda e impossibile. E se Lin Ming ha così tanta difficoltà, come può una persona ordinaria sopportarlo?"


"Davvero. È davvero una prova per degli esseri umani? Non potevo nemmeno sconfiggerne uno, figuriamoci quando creano una formazione!"


"C'è sempre qualcuno di più potente, 40.000 anni fa non c'era un Senior conosciuto come il Re delle Battaglie che ha superato questa prova?"


Disse all'improvviso un praticante di arti marziali al Divine Transformation realm. Non molti conoscevano il vero nome del Re delle Battaglie. In effetti la maggior parte dei discepoli sapevano solo che un tempo qualcuno era riuscito a completare i Mille Massacri 40.000 anni fa. Tuttavia la sua identità era un mistero per loro.


"Così era stato definito il Re delle Battaglie? Dov'è ora? Se era così incredibile 40.000 anni fa, allora dev'essere stata una figura importantissima, ma non è il patriarca, vero? Non ho mai sentito qualcuno riferirsi al patriarca come Re delle Battaglie. Se questo Re delle Battaglie era così sbalorditivo, come mai non è riuscito a diventare patriarca?"


Chiese all'improvviso un discepolo. In effetti tutti si stavano facendo questa domanda. Perché il Re delle Battaglie non era diventato patriarca?


Inoltre, negli ultimi millenni, nessuno aveva mai sentito delle altre imprese del Re delle Battaglie, né avevano visto dei totem di pietra che avevano lasciato. Questa persona era morta da qualche parte? Se un genio così formidabile fosse caduto, allora sarebbe stato davvero un peccato.


Mentre i discepoli delle tre frazioni discutevano, la Monarca Xianghu e l'onorabile Jinjian stavano ascoltando con espressioni strane e inquiete.


In realtà il Re delle Battaglie in effetti veniva menzionato raramente nella storia del clan dell'Antica Fenice e questo perché c'era stato uno sforzo deliberato di farlo dimenticare.


I due emissari gettarono delle occhiate prudenti verso Huo Lieshi. Temevano che Huo Lieshi si sarebbe incupito sentendo queste discussioni. Questo perché il Re delle Battaglie aveva avuto un pessimo rapporto con molte figure di alto livello nel clan e questo includeva perfino Huo Lieshi. Questo era anche il motivo per cui i due ritenevano un tabù parlare del Re delle Battaglie...


Contrariamente alle loro aspettative, Huo Lieshi non evitò la questione. Invece il Sommo Anziano tossì freddamente e disse con tono caustico e derisivo:"Chi Zanyun non può essere considerato un membro del clan dell'Antica Fenice, quindi certamente non sarebbe diventato patriarca. È il 196esimo figlio dell'attuale Re del Mondo della Luce Cremisi.
Quella persona aveva un'altissima compatibilità con le leggi del fuoco dalla nascita. 40.000 anni fa, per attirare il favore del Re del Mondo, il patriarca del nostro clan ha scelto la sua figlia più sbalorditiva, una piccola principessa con una stirpe dell'Antica Fenice perfetta e l'ha data in sposa a Chi Zanyun.
Dopodiché è rimasto nel clan per un po' di tempo e ha anche partecipato alla prova del quartier generale. Allora quando ha partecipato alla prova, tutti gli altri geni del mio clan sono stati spazzati via da lui! Nessuno poteva nemmeno paragonarsi minimamente a lui! Era come una gru in mezzo a delle galline!"


"Potete immaginarlo? Nell'intero clan dell'Antica Fenice, tra 100 miliardi di persone, non c'era un solo genio capace di rivaleggiare con Chi Zanyun, perché non avevano né il coraggio né i requisiti per farlo!"


Mentre parlava, Huo Lieshi sembrò ripensare al passato con un po' di emozione. Il Chi Zanyun di cui parlava era il vero nome del Re delle Battaglie.


40.000 anni fa, anche Huo Lieshi era stato uno dei geni del clan dell'Antica Fenice, ma battere il millesimo avversario nella divina formazione da combattimento illusoria... l'impossibilità di questa impresa l'aveva lasciato impotente e frustrato. Non poteva immaginarsi come Chi Zanyun fosse riuscito a superarlo!


Fece un respiro profondo e disse con amarezza:"E la parte più ridicola era che tutte le figure di alto livello del clan di allora lodavano costantemente e leccavano i piedi a Chi Zanyun mentre affrontava la prova. Hanno consegnato personalmente lo yin primordiale e la forza del sangue della nostra piccola principessa e poi si rallegravano mentre calpestava tutti i geni del nostro clan. Alla fine gli hanno dato anche un'enorme quantità di risorse. Quindi, dimmi, non è patetico?"


Nessuno si sarebbe mai immaginato che Huo Lieshi avrebbe detto parole del genere. Le figure di alto livello di 40.000 anni fa avevano delle origini spaventose. Chi avrebbe osato mostrarsi d'accordo con lui?


"Eheh, è stato davvero patetico. In effetti anche loro lo riconoscevano, ma non potevano farci nulla. Era il figlio del Re del mondo della Luce Cremisi! Sapete chi è? Il quartier generale del clan dell'Antica Fenice era nel Mondo della Luce Cremisi. Dato che ci troviamo qui, naturalmente dobbiamo abbassare la testa e inchinarci di fronte a lui; è normale!
E ora ci sono molte figure di alto livello nel clan dell'Antica Fenice che un tempo avevano corteggiato la piccola principessa. Nessuno si poteva immaginare quanto fosse splendida e talentuosa! Era superiore perfino ad un talento che capitava una volta ogni 10.000 anni! Ma... tutti i suoi pretendenti poterono solo rimanere a guardare mentre sposava Chi Zanyun! E, nella camera nuziale che il clan ha preparato, Chi Zanyun ha ottenuto lo yin primordiale della piccola principessa e il potere del suo sangue, ehehahahahah!"


Nonostante Huo Lieshi stesse ridendo, il suo tono era freddo e folle. I praticanti di arti marziali attorno a lui tremarono dalla paura. Non poterono che chiedersi se Huo Lieshi non fosse uno dei pretendenti della piccola principessa. Naturalmente chiederlo sarebbe stato un suicidio.


Huo Lieshi rimase in silenzio per un momento, poi disse:"Chi Zanyun ha ricevuto tutte le ricchezze e le risorse che poteva, ha ottenuto gloria e onore, poi è corso via senza nemmeno guardarsi indietro. Tutte le persone soverchiate da lui sono diventate lentamente figure di alto livello del clan dell'Antica Fenice. Non pensate che sia patetico? Non pensate che sia miserabile? Non è incredibile? Allora, siete ancora impressionati da quelle figure di alto livello del clan?"


Huo Lieshi parlava senza riserva. In effetti non doveva preoccuparsi di nulla. Al suo livello, a parte alcuni dei Sommi Anziani che erano diventati patriarchi, nessuno avrebbe osato dirgli qualcosa.


Tuttavia i discepoli delle tre frazioni rimasero sbigottiti a causa delle sue parole. Non notarono nemmeno che Lin Ming aveva iniziato ad affrontare la seconda ondata di nemici della divina formazione da combattimento illusoria.


Le descrizioni di Hou Lieshi li avevano davvero scioccati. Dal loro punto di vista, le figure più importanti del clan dell'Antica Fenice erano praticamente onnipotenti. Non si sarebbero mai immaginati che da giovani ci sarebbero stati dei momenti in cui sarebbero stati codardi e timidi come tartarughe. E per loro, il clan dell'Antica Fenice era vasto e aveva delle fondamenta incredibilmente salde. Ora però, sembrava che di fronte ad un potere superiore, non avesse avuto altra scelta se non strisciare.


"Non c'è da meravigliarsi che non abbiamo sentito parlare molto di questo Re delle Battaglie. È perché le persone più importanti al momento sono state soverchiate da lui e anche la piccola principessa che desideravano è stata portata via da loro. Come possono non odiarlo? Nemmeno io vorrei più menzionare questo problema fossi in loro."


"Davvero. Chi Zanyun deve aver portato via una quantità considerevole di risorse dal nostro clan dell'Antica Fenice, così tanto da fare arrossare gli occhi dall'invidia!"


Diversi discepoli discussero in segreto tramite trasmissioni del suono.


Molti non poterono trattenersi dal chiedersi:"Mi chiedo, dov'è ora Chi Zanyun?"


Huo Lieshi sembrò aver letto loro il pensiero. Disse:"Chi Zanyun ora è l'Emissario del Drago Scarlatto del Mondo della Luce Cremisi. Se porgesse visita al nostro clan, anche il patriarca dovrebbe dargli personalmente il benvenuto. Un Emissario del Drago un giorno potrà controllare un piccolo mondo nel dominio della Luce Cremisi. È un individuo molto importante!"


Emissario del Drago Cremisi, Chi Zanyun, figlio di un Re del Mondo, anche conosciuto come Re delle Battaglie!


Inoltre un tempo aveva sposato il rarissimo talento del clan dell'Antica Fenice!


Tutte queste informazioni destarono invidia nei praticanti di arti marziali presenti, specialmente il fatto che aveva sposato la piccola principessa. Non solo aveva la stirpe dell'Antica Fenice perfetta, ma era anche splendida. Non sarebbe stato meraviglioso prendere il suo yin primordiale?


Sfortunatamente il destino di ognuno era diverso. Qualsiasi invidia sarebbe stata inutile.


Allora Lin Ming aveva raggiunto l'ultima ondata di avversari nella divina formazione da combattimento illusoria. Dopo averli uccisi, avrebbe dovuto affrontare il Millesimo Massacro!


"Distruggi la formazione!"


Questa ondata aveva diciotto maestri al nono Stadio della Distruzione. Tuttavia, dopo che la loro formazione fu infranta. Lin Ming colse questa occasione per uccidere due di loro. Dopo l'esito della battaglia fu già determinato!


Lin Ming aveva risparmiato più vera essenza possibile mentre uccideva i nemici uno alla volta.


"È finita!"


"Ora è il momento del Millesimo Massacro. Appariranno trenta avversari stavolta?"


Tutti si riempirono di anticipazione. Volevano vedere se Lin Ming avrebbe potuto completare la formazione e come avrebbe fatto. Ciò che li sorprese però fu che non apparirono dei nemici. Sembrava che la divina formazione da combattimento illusoria stesse dando a Lin Ming un lungo periodo di riposo, circa un quarto d'ora.


Lin Ming non aveva usato troppa energia e aveva anche la Porta del Riposo e la stirpe dell'Antica Fenice a sostenerlo. In un quarto d'ora aveva recuperato più o meno la maggior parte della sua forza. Allora lo spazio di fronte a lui si deformò e innumerevoli raggi di luce si radunarono insieme, formando un uomo che brandiva uno spadone con una mano.


Indossava un'armatura rossa con un mantello viola. Era alto e le sue spalle erano ampie, la sua aura era piena di energia!


"Mm? C'è solo un avversario?"


Lin Ming, insieme a tutti gli altri spettatori, rimase sbalordito. Pensavano tutti che ci sarebbero stati trenta avversari; nessuno si aspettava che ci sarebbe stata solo una persona!


Huo Lieshi tremò. Spalancò gli occhi e mostrò uno sguardo pieno di ostilità!


"Chi Zanyun! Quella persona è davvero Chi Zanyun!"


L'avversario di Lin Ming era il Re delle Battaglie di 40.000 anni fa che aveva completato il Millesimo Massacro!
                                


                                



