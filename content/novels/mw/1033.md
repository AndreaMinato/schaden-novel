---
weight: 1033
title: Capitolo 1033 – Intenso
pubDate: 2025-12-15T08:37:10.305Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
4 capitoli in coda, 0/5
-Schadenfreude</em>


Dal dialogo di Huo Lieshi e Chi Zanyun, Lin Ming poteva immaginare che ci fosse stata qualche grande disputa tra i due. Huo Lieshi chiaramente era inferiore a Chi Zanyun, inoltre Chi Zanyun non faceva parte del clan dell'Antica Fenice. Per questo Huo Lieshi sperava sinceramente che un discepolo del clan potesse sconfiggere il Re delle Battaglie.


Se avesse potuto vincere questo scontro, Lin Ming avrebbe ottenuto grandi risorse da Huo Lieshi.
        
Naturalmente, visto il conflitto tra Huo Lieshi e Chi Zanyun, vincere sarebbe stato ancora più difficile. L'avversario di Lin Ming non era una marionetta di energia priva di una mente propria, ma una forma di energia cosciente.


"Ahah, quel vecchio scemo è andato fuori dai gangheri. Allora fammi vedere che sai fare. Un coltivatore al settimo Stadio della Distruzione contro il mio ottavo livello, hai davvero un bel coraggio! E pensare che sarebbe giunto il giorno in cui qualcuno avrebbe dovuto combattere contro di me, Chi Zanyun, con una coltivazione inferiore! Ahahah! Interessante! Vediamo se potrai bloccare dieci dei miei colpi prima!"


Dopo che rise, l'aura di Chi Zanyun iniziò ad aumentare rapidamente e l'energia Origin attorno a lui cominciò a ronzare.


Solo lui aveva affrontato nemici con una coltivazione superiore, da quando doveva lottare contro persone di livello inferiore? Questa era semplicemente un'umiliazione per il suo immenso talento! Durante questa battaglia avrebbe avuto un grande vantaggio. Se non avesse potuto sconfiggere facilmente Lin Ming allora questo avrebbe dimostrato che il suo talento era inferiore. Chi Zanyun certamente non lo avrebbe accettato, voleva annientare subito Lin Ming.


Chi Zanyun sollevò lo spadone con una mano. Questo era un artefatto Saint di massimo livello quasi trascendente. Quando un praticante di arti marziali era allo Stadio della Distruzione e al Mare Divino Realm, per lo più avrebbe usato artefatti Saint di massimo livello. Anche se fossero riusciti ad ottenere un artefatto Saint trascendente o un artefatto spirituale, sarebbe stato estremamente difficile sfruttare il suo vero potenziale. Quindi non sarebbero riusciti ad usarlo a piena forza.


 In quel momento Chi Zanyun sembrava una montagna intransitabile. Incuteva una pressione che faceva distogliere lo sguardo da lui. Anche quando lo osservavano attraverso lo specchio spirituale del fuoco, tutti i discepoli dei tre palazzi rimasero senza fiato, come se qualche energia li stesse mettendo sotto pressione.


"Beccati il mio colpo, Colpo Annientante!"


Chi Zanyun si mosse. Strinse il suo spadone lungo cinque piedi con entrambe le mani e attaccò. La terra desolata sotto i suoi piedi crepitò mentre delle fessure si diffondevano nel suolo come una tela di ragno. Erano crepe ampie dieci piedi e non si poteva riuscire a vederne il fondo!


Quando arrivò il fendente, tutti coloro che la guardavano si sentirono come se la lama stesse premendo sul loro collo, facendoli sudare copiosamente!


Lin Ming si concentrò. Scagliò in avanti la Lancia del Sangue della Fenice nelle sue mani!


In quel momento l'energia Origin attorno a Lin Ming eruttò come un vulcano ardente. Formava una tempesta calda attorno a lui e al centro stava iniziando a fiorire un loto blu.


Questa era la mossa di Lin Ming creata dalla fusione dei primi tre livelli del Concetto di Fuoco, la Danza della Fiamma del Loto Blu!


<em>Bang!</em>


Il colpo di Chi Zanyun impattò sul fiore di loto di fronte alla Lancia del Sangue della Fenice. L'energia si scatenò. Il contraccolpo formò delle onde d'urto sconvolgenti. Il terreno spoglio sotto di loro iniziò a collassare!


In quel momento i discepoli delle tre frazioni videro tremare il portale della divina formazione da combattimento illusoria!


C'era già uno slancio simile durante il primo scambio di mosse. Era incredibile che fosse uno scontro tra guerrieri della Distruzione.


"Mm? Fusione di Concetti?"


Chi Zanyun mostrò un'espressione sorpresa. Il suo disprezzo e la sua derisione diminuirono. Comprendeva molto bene le Leggi del Fuoco grazie anche alla guida di suo padre, eppure poteva percepire che la comprensione delle leggi di Lin Ming era inferiore alla sua!


Come poteva essere?


"E pensare che hai tali risultati e abilità nelle leggi; sei davvero degno di essere preso sul serio, ma solo questo. Quando ti affronterò usando tutta la mia forza sarà la tua fine!"


"Davvero? Non ti sei impegnato a fondo, ma nemmeno io l'ho fatto. Non ho ancora usato le mie migliori tecniche perché avrebbero esaurito rapidamente la mia energia. Pensavo che avrei continuato a combattere in continuazione nella divina formazione da combattimento illusoria, quindi mi sono trattenuto deliberatamente. Tuttavia ora di fronte a te, una persona potente di 40.000 anni fa, naturalmente non mi tratterrei."


Una volta che Lin Ming aprì lo spazio primordiale, avrebbe avuto bisogno di un'enorme quantità di vera essenza per sostenerlo. L'avrebbe consumata con un ritmo assurdo. Anche con la Porta del Riposo, non sarebbe riuscito a mantenerlo a lungo. Aveva pensato di dover uccidere 1100 o anche 1200 persone, ma ora sembrava che questo era l'ultimo scontro. In tal caso, naturalmente non doveva risparmiare le forze.


"Cosa? Dalle loro parole quello scambio di prima era solo un colpo noncurante?"


"Lin Ming ha appena usato la fusione dei tre Concetti che dovrebbe essere il suo attacco più potente. Si sta ancora trattenendo dopo tutto questo?"


Dopo aver sentito le parole dei due, i discepoli provarono impotenza e frustrazione.


Sapevano tutti che Lin Ming era forte, molto forte, ma nessuno di loro aveva visto i suoi limiti. Ora però finalmente avevano capito che la sua potenza superava la loro immaginazione.


<em>Hu!</em>


Chi Zanyun avanzò. La sua figura svanì nelle terre spoglie, lasciando nient'altro che una serie di immagini residue. Ovunque andasse, sarebbero apparse increspature di energia. La sua velocità arrivò rapidamente al massimo, impedendo a numerosi discepoli di individuarlo.


<em>Hu hu!</em>


Si sollevò un forte vento all'improvviso. I movimenti di Chi Zanyun avevano scatenato dei violenti tornado che spazzavano via la terra.


"Concetto di Vento!"


Lin Ming alzò le sopracciglia. Chi Zanyun era capace di utilizzare i poteri di più di una legge. La sua rapidità era il risultato del Concetto di Vento. In termini di velocità, quelli del vento e del fulmine erano gli elementi più rapidi.


Il Concetto di Vento però si concentrava sulla flessibilità e sul cambiamento, mentre quello di Fulmine era focalizzato sulla velocità assoluta; erano lievemente differenti.


"Il motivo per cui sono riuscito a spazzare via tutti i geni del clan dell'Antica Fenice di 40.000 anni fa è stato perché ognuno degli aspetti del mio modo di combattere era forte! Nessun altro poteva rivaleggiare con me! Fammi vedere se potrai seguire i miei passi. Se non potrai farlo, allora dovrai rimanere fermo lì a prendere i miei pugni!"


La velocità del Concetto di Vento era rinomata per i suoi movimenti che cambiavano rapidamente. Se Lin Ming non avesse potuto eguagliarlo, non sarebbe riuscito nemmeno a toccare l'orlo del suo abito. Allora sarebbe stato inutile anche pensare di combattere.


"Vuoi gareggiare contro di me in velocità? Anche io sono sicuro di me sotto questo aspetto." Lin Ming sorrise. In termini di rapidità, non aveva mai incontrato un praticante di arti marziali del suo livello.


Aprì la Porta dello Stupore. Il Roc Dorato che Squarcia il Vuoto e l'Ombra Mistica del Fulmine si attivarono. All'improvviso Lin Ming scomparì. Sembrava che si fosse dissolto in uno sbuffo di fumo blu; era impossibile trovarlo.


Questo fumo blu si unì ai tornado di Chi Zanyun.


"Concetto di Fulmine? Concetto di Spazio? Interessante! In effetti mi hai sorpreso. Ora vai incontro alla mia spada!" Gridò Chi Zanyun e menò un fendente.


<em>Chi!</em>


La lama puntò verso il collo di Lin Ming. Tuttavia la spada continuò ad avanzare senza lasciare un solo segno; aveva colpito un'immagine residua.


Allo stesso tempo Lin Ming apparve dietro a Chi Zanyun. Scagliò un colpo di lancia verso la sua schiena, ma Chi Zanyun sembrava avere gli occhi sulla schiena. Si spostò e riapparì a centinaia di piedi di distanza.


I due grandi guerrieri erano entrambi sicuri della loro velocità. Entrambi avevano lanciato una raffica di attacchi ad alta velocità!


"Questa rapidità... non riesco a vederli chiaramente!"


"Non solo non posso vederli chiaramente, non posso nemmeno distinguere i loro profili. Vedo solo figure sfocate!"


La maggior parte dei discepoli dei tre palazzi erano principianti. Questa era la prima volta che venivano qui e le loro coltivazioni erano solo allo Stadio della Distruzione. Con il loro talento, potevano a stento scorgere Lin Ming e Chi Zanyun. Queste immagini sfocate si collegavano formando delle scie; era impossibile distinguere quale fosse il vero corpo!


C'erano perfino alcuni praticanti di arti marziali al Mare Divino Realm che si dovevano concentrare pienamente per capire dov'erano Lin Ming e Chi Zanyun. Tuttavia li avrebbero solo visti, seguire i loro movimenti era semplicemente impossibile!


"Così veloci! Se fossi lì non riuscirei nemmeno a vedere nulla, come potrei combattere?" Disse con tono cupo un guerriero all'ottavo Stadio della Distruzione. Le persone come lui erano destinate a diventare nient'altro che contorni e spettatori nella Prova dell'Antica Fenice. Inoltre questa era la loro unica possibilità di venire qui, sarebbe stato estremamente difficile tornare in futuro.


"Disco del Dio del Massacro!"


Durante questa battaglia ad alta velocità, Chi Zanyun colpì usando un attacco caratteristico del suo artefatto Saint di massimo livello. Il Disco del Dio del Massacro era una formazione costruita nello spadone. Una volta attivata, una ruota rosso cremisi volò verso il collo di Lin Ming. Diverse decine di immagini residue di Lin Ming furono lacerate da questa abilità!


Lin Ming girò con calma la Lancia del Sangue della Fenice nelle sue mani. 999 piccole lance di sangue formarono una tempesta impetuosa che si scontrò con la ruota ardente!


<em>Ka ka ka!</em>


Le piccole lance furono come una pioggia di sciabole che si riversavano sulla ruota, emettevano dei tuoni ad ogni impatto.


In un solo istante, la maggior parte delle piccole 999 lance si ruppero, trasformandosi in una foschia sanguinosa. Per quanto riguardava il Disco del Dio del Massacro, era stato danneggiato dall'attacco di Lin Ming. Era apparsa un'enorme fessura sulla sua superficie e la sua velocità si era ridotta.


Un artefatto Saint di massimo livello contro l'altro, aveva prodotto una collisione intensa senza precedenti!


"Spaccati!"


Lin Ming colpì il Disco della Dio del Massacro, riducendolo a pezzi, ma in quel momento Chi Zanyun si approfittò del momento per arrivare in un lampo di fronte a lui. Menò un fendente e poi accadde una scena sconvolgente. L'arma di Chi Zanyun si divise in sette lame che attaccarono Lin Ming da ogni direzione, bloccando ogni via di fuga.


Lo spadone aveva formato altre sette lame!


<em>'Quest'arma...! Può davvero essere controllata dal pensiero?!'</em>


Pensò Lin Ming in un attimo. Quando vide queste sette lame volanti sfrecciare verso di lui, si concentrò.


Spirito da battaglia d'oro!


<em>Woosh!</em>


In quel momento lo spirito da battaglia dormiente sfrecciò dalle sopracciglia di Lin Ming. Il mondo della volontà si proiettò nella realtà. In questo spazio tutto veniva controllato dalla sua mente.


"Fermatevi!"


Gridò Lin Ming e il suo spirito da battaglia d'oro si divise in sette parti che si riversarono nelle sette lame, fermandole a mezz'aria!


"Cosa? Proiezione della volontà? Uno spirito da battaglia d'oro?!"


Quando vide la proiezione della volontà attorno a Lin Ming, Chi Zanyun rimase completamente scioccato.


Era davvero uno spirito da battaglia d'oro?!
                                


                                



