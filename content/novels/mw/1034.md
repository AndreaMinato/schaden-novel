---
weight: 1034
title: Capitolo 1034 – Sangue Ardente VS Sangue della Fenice
pubDate: 2025-12-15T08:37:10.305Z
tags:
    - mw
---


<em>Capitolo regolare,
4 capitoli in coda, 0/5
-Schadenfreude</em>


La tecnica che Chi Zanyun aveva appena usato si chiamava manipolazione dello spirito. Era un tipo di abilità allenata con uno spirito da battaglia.


Anche gli Spiriti da Battaglia avevano delle tecniche marziali corrispondenti. Le eredità del mondo del continente Tianyan erano state disperse. Per questo pochissimi possedevano uno spirito da battaglia, quindi la maggior parte degli abitanti di quel mondo usavano lo spirito da battaglia come un attacco ausiliario. Questo perché non conoscevano quelle tecniche marziali speciali.


Nel Regno Divino però c'erano antiche mosse tramandate da centinaia di milioni o anche miliardi di anni. Erano state sviluppate anche delle tecniche per gli spiriti da battaglia. La manipolazione dello spirito era uno dei tipi più ampi e importanti.


Era una tecnica che usava uno spirito da battaglia per muovere un'arma, controllandola a distanza. C'erano anche diversi gradi di abilità. Se uno avesse potuto coltivarla al minor successo, allora avrebbe potuto uccidere qualcuno a mille chilometri di distanza. Se uno l'avesse sviluppata fino al limite, avrebbe potuto perfino usare un'arma per trapassare un pianeta e uccidere qualcuno dall'altra parte.


La manipolazione dello spirito che coltivava Chi Zanyun era di qualità estremamente alta. Il suo metodo di combattimento utilizzava la velocità per confondere l'avversario. Poi avrebbe manipolato le sette spade per uccidere i suoi nemici. Questo attacco era praticamente impossibile da prevedere o bloccare. Ora però era stato fermato direttamente da Lin Ming!


"Uno spirito da battaglia d'oro, un praticante di arti marziali al settimo Stadio della Distruzione può davvero avere uno spirito da battaglia d'oro?"


Chi Zanyun era inorridito. Quando aveva affrontato la divina formazione da combattimento illusoria, il suo spirito da battaglia era stato appena al livello argento. Questo già era stato abbastanza sorprendente. Ora però il suo spirito da battaglia era di un intero stadio inferiore a quello di Lin Ming!


Lin Ming chiaramente non aveva allenato tecniche di manipolazione, ma anche così poteva mettere in difficoltà Chi Zanyun. Questo era il divario di forza tra i loro spiriti da battaglia!


Se Lin Ming un giorno avesse praticato un'arte di manipolazione di alto livello, avrebbe potuto usare il suo spirito da battaglia per controllare delle armi e uccidere. O avrebbe potuto perfino fondere Concetti e Leggi nei suoi attacchi. Questo avrebbe aumentato di un altro livello la sua forza combattiva!


"In effetti è incredibile che qualcuno possieda uno spirito da battaglia d'oro allo Stadio della Distruzione. Sembra che ti abbia davvero sottovalutato. In tal caso lascia che ti mostri la mia vera forza. In quanto mero mortale, dovresti essere orgoglioso per avermi costretto ad arrivare a questo punto!"


Chi Zanyun rise sfrenatamente, ma il suo tono fece accigliare Lin Ming:"Sei davvero uno spaccone. Da dove viene questa sicurezza? Credi che solo perché provieni dalla famiglia di un Re del Mondo tu sia superiore a tutti gli altri? Credi di poter mostrare un atteggiamento così arrogante per questo?"


"Ahahah! Sì, esatto! In effetti la mia stirpe è davvero superiore a tutti gli altri. In altre parole siamo la famiglia del Sangue Divino! Ci sono innumerevoli persone nel Regno Divino e sono anche loro divise in ogni sorta di categoria! Ci sono i mortali, i reali, le creature divine e anche clan di dei! Nonostante il clan dell'Antica Fenice abbia un nome glorioso, in realtà non siete i veri discendenti di fenici. Come sarebbe possibile che ci fossero 100 miliardi veri discendenti di fenici! L'intero Regno Divino probabilmente sarebbe stato occupato da voi! No, non siete altro che persone a cui è stata trapiantata la stirpe della fenice. Alla fine non siete nient'altro che mortali!"


Certamente c'erano differenze tra un discendente di una vera fenice e qualcuno che era stato sottoposto ad un trasfusione di sangue. Ignorando la densità della stirpe, il corpo di un vero discendente sarebbe stato come quello di una Bestia Divina. Quello sarebbe stato un vero Fisico Divino. Se delle persone del genere avessero stabilito un clan e si fossero moltiplicate, allora la loro stirpe non si sarebbe mai diluita. Avrebbero avuto per sempre i corpi di una vera Bestia Divina.


Una trasfusione invece era diversa. Il potere della stirpe si sarebbe diluito gradualmente nel tempo. Quando due persone dalla stirpe dell'Antica Fenice perfetta si sposavano e generavano figli, i loro discendenti potevano non avere lo stesso tipo di sangue. I loro nipoti avrebbero avuto delle stirpi ancora più scarse.


Quindi il clan dell'Antica Fenice doveva trapiantare costantemente sangue dell'Antica Fenice nei corpi dei membri del loro clan per migliorare la loro stirpe.


Chi Zanyun era diverso. Apparteneva alla famiglia del Sangue Divino. Nonostante la loro stirpe non potesse essere paragonata a quella dell'Antica Fenice, il suo sangue sarebbe stato ereditato alla nascita.


Mentre Chi Zanyun parlava, tutte le ossa del suo corpo iniziarono ad emettere dei crepitii. Il suo corpo iniziò a sollevarsi e tutti i muscoli sotto la sua armatura rossa si contrassero e iniziarono a sporgere come se stessero per esplodere.


Il suo volto, le sue mani, tutta la sua pelle si ricoprì di scaglie rosso sangue. Brillavano di luce fredda!


"La stirpe della mia famiglia si chiama Sangue Ardente, il nostro sangue è come il fuoco! Dopo che ci trasformiamo possiamo stimolare il nostro sangue aumentando la nostra forza combattiva di molte volte! Tu invece? Puoi diventare una fenice? Il tuo clan dell'Antica Fenice è cresciuto per tutto questo tempo eppure è ancora una Terra Sacra! Non è mai apparso un Re del Mondo nel vostro clan e non apparirà mai! Anche figure potenti come Xiao Daoji o Huo Fentian erano solo vicino a diventare Re del Mondo. Nel vasto Regno Divino non sono nulla! Io invece provengo dalla famiglia di un Re del Mondo esistita da centinaia di milioni di anni e abbiamo prodotto tre Re del Mondo! La vostra stirpe è destinata ad essere per sempre inferiore alla mia!"


Chi Zanyun gridò e fece circolare rapidamente l'energia nel suo corpo. Non contò più sulla sua rapidità e le sue mosse astute. Ora avrebbe usato la sua forza assoluta che derivava dal suo sangue!


Tutti all'esterno stavano guardando la scena riflessa nello specchio spirituale.


Huo Lieshi aveva un'espressione calma. Dietro di lui, Huo Yulong, l'onorabile Jinjian e la Monarca Xianghu si stavano infuriando. I discepoli delle tre frazioni stavano stringendo i pugni al punto da graffiarsi la pelle.


Nessuno desiderava essere disprezzato, specialmente quando si parlava della gloria della propria gente!


Tuttavia, non sapevano come rispondere a queste affermazioni. Questo perché il clan dell'Antica Fenice in effetti era inferiore alla famiglia del Re del Mondo della Luce Cremisi e questa situazione si protraeva da decine di migliaia di anni!


Era semplicemente impossibile rispondere a queste dichiarazioni!


Potevano solo sperare che Lin Ming potesse sconfiggere Chi Zanyun e usare la sua forza assoluta per zittirlo!


Lin Ming fece mezzo passo indietro, radicandosi fermamente nel terreno. Sembrava un antico albero, solido e irremovibile. La Lancia del Sangue della Fenice lunga nove piedi e nove pollici giaceva nelle sue mani, 999 piccole lance di sangue vorticavano attorno all'asta. La sua aura iniziò ad aumentare!


Sorrise lievemente e disse:"La storia del mio clan dell'Antica Fenice in effetti non è così illustre, ma questo non perché il sangue dell'Antica Fenice non sia potente, ma per la sua rarità. Sai quanto è preziosa una sola goccia di essenza di sangue di fenice? Nemmeno un vice patriarca può ottenerne una goccia. È un lusso che solo un patriarca potrebbe permettersi! Se i membri del mio clan potessero ottenere ciascuno dieci gocce di essenza di sangue a che punto arriverebbe la loro stirpe? Credi davvero che il tuo cosiddetto Sangue Ardente sarebbe allo stesso livello?!"


"E queste sono solo dieci gocce. E se ce ne fossero di più? D'altra parte la tua stirpe invece ha già raggiunto il suo limite! Sei già un discendente della stirpe del Sangue Ardente. Anche se facessi una trasfusione di 10.000 jin di essenza di sangue Ardente, sarebbe tutto sprecato!"


"Se davvero provi sdegno nei confronti del sangue dell'Antica Fenice, perché sei venuto nel mio clan dell'Antica Fenice per sposare la principessa con la stirpe dell'Antica Fenice perfetta?!"


"Il mio clan ha ricevuto il sangue di una Bestia Divina, quindi come potrebbe la tua variazione rivaleggiare con esso? Se il mio sangue è inferiore, è solo perché ha una densità più bassa, ma in termini di qualità è migliaia di volte superiore. Nonostante sia in minor quantità, contiene un infinito potenziale! In futuro potrei ottenere decine o anche centinaia di gocce di essenza di sangue di fenice! Forse in futuro potrei ottenere un Divino Fisico della Fenice! Tu invece? Come potresti paragonarti ad una stirpe divina?!"


Ogni parola di Lin Ming era piena di energia e audacia. Più parlava, più il suo tono si alzava, specialmente alla fine, la sua voce rimbombava come un tamburo, il ruggito di un drago! Le sue parole tuonarono nel cielo!


Queste parole colpirono i membri del clan dell'Antica Fenice, facendo ribollire con fervore il suo sangue. Anche Huo Lieshi ne fu impressionato.


"Apprendista junior Lin, ben detto!"


"Brillante!"


I discepoli delle tre frazioni non poterono trattenersi dal gridare con contentezza! In effetti se Chi Zanyun disprezzava davvero la stirpe dell'Antica Fenice, allora perché si sarebbe sposato con la principessa?


Doveva essere perché il suo cosiddetto Sangue Ardente era inferiore alla loro stirpe. Il solo motivo per cui sembrava così potente era grazie alla sua densità. Quindi aveva avuto bisogno del sangue dell'Antica Fenice per migliorarne la sua qualità.


Molti discepoli dei tre palazzi avevano una stirpe inferiore a quella della famiglia del Re del Mondo della Luce Cremisi, ma questo non perché il loro sangue fosse di livello inferiore, ma a causa della densità troppo bassa!


Se avessero potuto mostrare un talento sconvolgente come quello di Lin Ming e ottenere continue occasioni fortunate, allora il loro futuro sarebbe stato pieno di infinite possibilità!


Un vero praticante di arti marziali non avrebbe temuto di essere debole al momento, ma di non avere più un obiettivo a cui aspirare. Se avessero avuto un futuro brillante, avrebbero continuato ad avanzare coraggiosamente anche a costo di rischiare la vita. Avrebbero perseverato, cercando di spingersi oltre i loro limiti!


"Bene! Molto bene!" Mentre guardava Lin Ming, Chi Zanyun mostrò uno sguardo feroce. "Mi sbagliavo. Non solo hai un talento straordinario, hai anche il cuore di un guerriero impareggiabile. Probabilmente è stato grazie al tuo cuore delle arti marziali così stabile che hai ottenuto uno spirito da battaglia d'oro al settimo Stadio della Distruzione. Parlare ulteriormente è inutile. Combattiamo e dimostriamo chi è il più forte lottando!"


Mentre parlava, l'aura di Chi Zanyun si condensò. Poi il suo intento omicida si scatenò come un fiume in piena che faceva scoppiare una diga!


La sua aura opprimente si era trasformata in un puro e ricco intento omicida!


In quel momento i discepoli del clan dell'Antica Fenice trattennero il respiro mentre guardavano lo specchio spirituale pieni d'ansia. Figuriamoci loro, perfino la Monarca Xianghu, l'onorabile Jinjian e le altre figure di alto livello si stavano innervosendo.


Ora che la battaglia era arrivata a questo punto, non riguardava più solo Lin Ming, ma la gloria del clan dell'Antica Fenice!


Anche Yan Yue'er era impressionata nonostante fosse piena di emozioni contrastanti. Mentre guardava Lin Ming attraverso lo specchio spirituale, non batteva nemmeno gli occhi per timore di perdersi un solo momento. Prima non aveva avuto una buona impressione di Lin Ming. Dopotutto a causa sua aveva subìto la sua più grande umiliazione e sconfitta. Era davvero un'esperienza che le sarebbe rimasta impressa per sempre nella memoria.


Ora però le parole che aveva detto Lin Ming avevano destato il suo spirito combattivo. Ne era rimasta davvero toccata.


Ora sperava anche lei che Lin Ming potesse vincere!


Tuttavia era pienamente consapevole di quanto fosse spaventoso il suo avversario!


<em>Bang!</em>


Il corpo di Chi Zanyun iniziò ad ardere. Dopo aver rivelato il suo Fisico da Combattimento, la sua forza fisica e quella combattiva erano aumentate drasticamente. Le rocce e la terra sotto i suoi piedi si seccarono all'istante e anche lo spazio attorno a lui si contorse.


Attorno a lui l'energia di fuoco aveva preso la forma di uccelli, bestie, insetti, pesci, fiori e anche alberi spirituali...


Questo era il Concetto di quarto livello delle Leggi del Fuoco: la Manifestazione!


Comprendere i Concetti di Fuoco fino a questo punto era un'impresa impossibile da eguagliare per i discepoli della giovane generazione del clan dell'Antica Fenice!
                                


                                



