---
weight: 1037
title: Capitolo 1037 – Essenza di Sangue della Fenice
pubDate: 2025-12-15T08:37:10.306Z
tags:
    - mw
---


<em>Capitolo regolare,
3 capitoli in coda, 0/5
-Schadenfreude</em>


"Ha vinto... ha davvero vinto..." Mormorò la Monarca Xianghu. Accanto a lei, l'onorabile Jinjian e Huo Yulong erano rimasti senza parole.


"Bene! Bel combattimento!" Huo Lieshi alzò i pugni. Questo scontro era stato troppo sbalorditivo! Aveva solo guardato il combattimento, eppure provava una grande soddisfazione. Tutte le battaglie sarebbero dovute essere così!


"Questo Lin Ming deve aver ottenuto una grande opportunità fortunata da qualche parte. Il potere di quelle abilità finali che ha usato è semplicemente incredibile. È impossibile che abbia creato tecniche del genere da solo. Deve aver ottenuto l'eredità di un grandissimo guerriero."


Huo Lieshi aveva capito che l'ultima mossa di Lin Ming non era affatto ordinaria. Era normale che i geni ottenessero opportunità fortunate e quella di Lin Ming doveva essere ancora più spaventosa di quanto avesse previsto. Non era sorprendente. Dopotutto Lin Ming era un praticante di arti marziali dei piani inferiori. Se non avesse avuto abbastanza fortuna sarebbe stato impossibile per lui arrivare fino a questo punto.


"Sembra che lo abbia sottovalutato. In origine pensavo che fosse un guerriero che aveva la possibilità e il potenziale di diventare un Sommo Anziano in futuro, ma ora pare che possa superare perfino il livello di un Sacro Lord. Forse il clan dell'Antica Fenice non sarà la sua ultima destinazione. Lascerà il clan dell'Antica Fenice e salirà in un campo ancora più vasto nel Regno Divino!"


Huo Lieshi fece un respiro profondo. I 3000 grandi mondi del Regno Divino occupava ognuno un grande continente come suo centro; era il cosiddetto mondo primario. Tuttavia c'erano anche innumerevoli stelle al di fuori di queste zone. Molte di quei pianeti erano ancora più vasti di quello del continente Tianyan!


E in queste stelle vivevano innumerevoli persone!


Dei 3000 grandi mondi, ognuno di essi aveva una popolazione inimmaginabile e aveva oltre cento organizzazioni al livello di una Terra Sacra.


E questo solo considerando i 3000 grandi mondi! C'erano anche mondi di medie e piccole dimensioni. Anch'essi avevano grandi guerrieri!


Inoltre un guerriero al Lord Divino poteva formare un mondo divino nel suo corpo. Questo mondo conteneva fiumi, laghi, mari, deserti, praterie e ogni sorta di forma di vita. Allora, il padrone di questo mondo avrebbe potuto ottenere energia grazie al potere della fede derivato da questo mondo interiore.


Ad esempio, persone come Huo Yulong e la Monarca Xianghu avevano mondi interni. Anche la popolazione di queste dimensioni era enorme!


Era impossibile misurare quanto fosse vasto il Regno Divino. Anche se un Re del Mondo avesse trascorso un milione di anni a vagare nel cosmo, avrebbe comunque avuto difficoltà ad esplorare anche un decimillesimo del Regno Divino.


"Il mio clan dell'Antica Fenice è esistito nel Regno Divino per così tanti anni, eppure non è mai apparso un Re del Mondo tra la nostra gente. Perfino Xiao Daoji, Huo Fentian erano solo sul punto di diventarlo. Dati gli attuali risultati di Lin Ming, è ancora ben lontano dal diventare un Re del Mondo, ma ha qualche speranza di farcela."


Huo Lieshi sperava davvero che il clan dell'Antica Fenice potesse crescere un Re del Mondo, ma allenarne uno era semplicemente troppo difficile! C'erano solo 3000 Re del Mondo per i 3000 mondi maggiori del Regno Divino. E si erano accumulati nell'arco di centinaia di migliaia di anni.


Se uno poteva entrare nel palco del Regno Divino dopo essere diventato un Sacro Lord, una volta arrivato allo stadio di un Re del Mondo, allora uno sarebbe stato considerato uno dei guerrieri più importanti del Regno Divino.


.....


In quel momento, nel distante Mondo della Luce Cremisi, in uno spazio infuocato, era seduto un uomo di mezz'età alto e dalla costituzione robusta dai lunghi capelli cremisi.


Poi ebbe una strana sensazione. Aprì lentamente gli occhi:"Mm? Il filo di senso divino che ho lasciato nella divina formazione da combattimento illusoria è stato infranto?"


L'uomo di mezz'età dai capelli rossi ne fu sorpreso. Si alzò. Era Chi Zanyun!


Aveva lasciato il filo di senso divino 40.000 anni fa.


Allora era giovane e fin troppo arrogante. Credeva che tutti i geni al mondo fossero inferiori a lui, ora però era diventato molto più composto. Il suo livello era diverso e così lo erano i suoi orizzonti. Crescendo si era reso conto lentamente di quanto era davvero vasto il Regno Divino.


Ora non avrebbe lasciato un filo di senso divino per provocare una Terra Sacra perché sarebbe stato inutile.


Nemmeno una Terra Sacra poteva essere sottovalutata. Nonostante fosse vero che aveva soppresso il clan dell'Antica Fenice 40.000 anni fa, era stata solo una questione del passato. Era un Sect con una gloria di dieci milioni di anni o ancora di più. Durante questo lungo periodo il clan dell'Antica Fenice aveva prodotto numerosi talenti che lo superavano sotto ogni aspetto, figuriamoci persone come Xiao Daoji o Huo Fentian, persone ad un passo dal diventare Re del Mondo. C'erano anche alcuni patriarchi meno famosi che erano più o meno allo stesso livello di Chi Zanyun.


Alla sua età, le sue possibilità di arrivare allo stadio del Re del Mondo stavano diventando sempre più incerte. Si era più o meno fermato al picco dello stadio del Sacro Lord. Anche se era al picco del suo livello, era comunque un Sacro Lord. In confronto ad un Re del Mondo c'era semplicemente un divario insormontabile tra di loro.


Chi Zanyun sporse una mano e squarciò lo spazio. Nello spazio sconfinato afferrò un piccolo filo rosso. Era il senso divino che aveva lasciato, ma che era stato già disperso da Lin Ming.


Chi Zanyun aprì la bocca e assorbì questo filo rosso. La scena della battaglia nella divina formazione da combattimento illusoria riapparì nella sua mente. Tuttavia, visto che il filo di senso divino era stato rovinato brutalmente da Lin Ming, non poteva recuperare ogni ricordo. Al massimo poteva riconoscere l'aspetto e la coltivazione di Lin Ming.


"In passato ho completato i Mille Massacri nella divina formazione da combattimento illusoria quando avevo 29 anni. Questo giovane dovrebbe avere la stessa età. La formazione dovrebbe aver riprodotto tutte le mie comprensioni passate dei Concetti e delle Leggi, le mie tecniche e i miei metodi di coltivazione, tutte le mie capacità e anche il mio carattere impetuoso. Per creare una leggenda imbattibile, ho anche mostrato il Sangue del Tiranno Etereo nella divina formazione da combattimento illusoria prima di andarmene. Con la forza lasciata dalla mia percezione divina, dovrei aver riprodotto le mie condizioni esatte di allora. Anche così ho perso. Ha la mia stessa età ed è... mm? Al settimo Stadio della Distruzione!"


Chi Zanyun spalancò gli occhi. Questa scoperta fu ancora più scioccante!


In realtà per un genio al livello di Chi Zanyun, era estremamente facile avanzare di livello. Se avesse voluto avrebbe potuto arrivare al Mare Divino Realm a 26-27 anni, ma non c'era motivo di farlo. Solo quando sentiva che la sua coltivazione era diventata il più grande limitatore nella sua comprensione delle leggi allora sarebbe passato al prossimo stadio. Dal suo punto di vista, se un ventinovenne avesse soppresso la sua coltivazione al settimo Stadio della Distruzione, allora il suo talento doveva essere davvero ottimo! Questo giovane doveva essere molto più formidabile di lui.


"Questo Lin Ming è apparso nel clan dell'Antica Fenice. Con un talento del genere è possibile che diventi una figura come Xiao Daoji. In futuro i nostri percorsi si intrecceranno sicuramente. Voglio dare una bella occhiata per vedere che sorta di mostro è questa piccola creatura."


Mormorò tra sé e sé Chi Zanyun. Poi tornò a sedersi e continuò a percepire le leggi. Quando aveva compiuto 25.000 anni aveva già raggiunto il picco dello stadio del Sacro Lord. Ora trascorreva il tempo a percepire leggi e concetti, stava in isolamento, faceva viaggi di piacere o cercava opportunità fortunate in terre pericolose. Anche così era rimasto bloccato a questo punto per interi 15.000 anni!


.....


In quel momento, nella Stella del Fuoco Spirituale, l'ultima stella si illuminò sull'arco della divina formazione da combattimento illusoria. La nona stella simboleggiava il completamento dei Mille Massacri!


Il portale tremò violentemente. Poi con un fischio scomparì e fece uscire un giovane dal viso pallido. Era Lin Ming.


Era finita!


Lin Ming fece un respiro profondo. In quel momento i suoi lunghi capelli erano scompigliati e dal suo sguardo trapelava stanchezza.


Aveva combattuto solo sotto una forma spirituale, riprodotta in modo da non ferire direttamente il suo corpo durante la prova. Anche così, le battaglie continue che erano durate per quasi un intero giorno erano state una dura prova per la mente, la volontà e lo spirito di Lin Ming. Era stato un consumo immenso!


Senza dubbio il suo Millesimo Massacro era stato di gran lunga più difficile rispetto a quello che aveva sperimentato Chi Zanyun 40.000 anni fa!


Nonostante fosse stato pieno di energia e vitalità quando era entrato all'inizio, ora che era uscito era esausto.


Anche così, la sua figura rifletteva solo potere e grande influenza, una maestosità che faceva battere il cardiaco di tutti i praticanti di arti marziali presenti.


Lin Ming aveva sconfitto Chi Zanyun nonostante lo svantaggio di coltivazione. Una tale forza, talento erano come un picco irraggiungibile. Solo questo punto era sufficiente per fare provare venerazione ai discepoli dei tre palazzi. Prima Lin Ming aveva anche risposto alle parole di Chi Zanyun. Quel discorso aveva fatto ribollire il loro sangue e aveva destato venerazione nei confronti del suo coraggio.


Lin Ming aveva difeso la gloria del clan dell'Antica Fenice. Aveva difeso il loro orgoglio, così avrebbero potuto tenere la testa alta.


Lu Xiaoyun non poté trattenersi dal dire:"Yue'er, non puoi lottare contro di lui." Accanto a lei, Yan Yue'er stava fissando Lin Ming con confusione, le sue labbra stavano fremendo gentilmente come stesse parlando da sola. Era stato un forte colpo per l'arrogante Yan Yue'er.


La giovane tremò. Poi distolse lo sguardo. Chinò la testa e disse:"Apprendista Senior Lu, sto bene."


Sembrava assorta. Guardò verso l'alto e strinse i pugni.


"Indipendentemente se potrò competere con lui, proverò comunque a farlo. Finché potrò seguire i suoi passi, allora anche se non lo superassi mai, in futuro avrei anche la speranza di diventare una figura al livello di un Sacro Lord. Ma se mi vergognassi della mia debolezza e smettessi di sperare, allora non mi rimarrebbe nulla da fare..." Disse dopo aver riflettuto Yan Yue'er.


Quando sentì queste parole, Lu Xiaoyun sorrise con apprezzamento:"Esatto. Non importa quanto saranno potenti i nostri rivali e i nostri nemici, non possiamo perderci d'animo, non possiamo mai arrenderci... Yue'er, il tuo talento supera di gran lunga il mio. Finché coglierai le opportunità che ti presenteranno in futuro, avrai l'occasione di diventare un Sacro Lord!"


"Mm!" Yan Yue'er annuì con fermezza. Non c'era limite a questo universo; c'era sempre una persona più potente. Yan Yue'er lo capiva. Sapeva che era ben lontana dal potersi paragonare a quei geni mostruosi nel grande universo. Tuttavia non le era mai capitato di sperimentarlo direttamente. Ora aveva capito quanto era grande il divario tra loro. Nonostante fosse un grande colpo per lei, era stata anche un'importante lezione di vita. Aveva ampliato i suoi orizzonti e cementato i suoi obiettivi, dandole la forza di continuare.


"Apprendista Lin, congratulazioni. Hai raggiunto il settimo livello degli Inferni di Fuoco e hai anche completato la divina formazione da combattimento illusoria. Questa è tua, te la sei guadagnata."


Huo Yulong tirò fuori una scatola di legno dall'aspetto ordinario e la consegnò a Lin Ming.


Questo contenitore sembrava molto semplice; non si sapeva di che tipo fosse il legno. Quando aprì la scatola, Lin Ming vide un cristallo quadrato al suo interno, era traslucido e limpido, brillava lievemente. Al centro c'era una goccia di sangue cremisi che sembrava dotata di uno spirito proprio. Solo a guardarla si poteva sentire un fuoco ardente e al suo interno c'era l'immagine di una fenice che si immergeva tra le fiamme del nirvana.
                                


                                



