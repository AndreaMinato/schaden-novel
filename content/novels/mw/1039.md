---
weight: 10390
title: Capitolo 1039 – I pensieri di un dio
pubDate: 2025-12-15T08:37:10.306Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
1 capitoli in coda, 0/5
-Schadenfreude


Quando l'essenza di sangue si fuse completamente con Lin Ming, si trasformò in un milione di fili che entrarono nei vasi sanguigni del suo corpo. Lin Ming si sentì bruciare.


In trance, provò una sensazione soverchiante nel mare spirituale. Questa vasta volontà sembrava appartenere al cielo, era difficile da sopportare.


"È la volontà lasciata dalla Bestia Divina?"


Lin Ming chiuse gli occhi. Apparve un vasto mare di fuoco nella sua mente. Questa sconfinata distesa di fiamme si allungava per miliardi di chilometri. Le ondate di calore erano ad una temperatura assurda! Era decine o anche centinaia di volte più calda in confronto al nucleo della Stella Spirituale del Fuoco!


"Questa è una stella?"


Lin Ming ne fu sorpreso e scioccato. Era un'enorme stella. Titanica, torreggiava su tutte le stelle ardenti dell'universo!


Una stella così infuocata, l'energia che conteneva era incredibilmente terrificante. Se il continente Tianyan fosse stato gettato sopra di essa, si sarebbe sublimato all'istante!


Lin Ming vide che al centro di questa enorme stella c'era un uccello rosso dorato. Aveva un corpo lungo 10.000 chilometri ed era ricoperto di fuoco come se fosse diventato tutt'uno con la stella stessa.


Il suo grido risuonò per tutta la stella. Era come un potente tamburo che faceva tremare il midollo, scuotendo l'anima!


E l'aura che emanava era vasta e sconfinata come l'universo stesso. Era quasi impossibile sopportare una pressione così spaventosa.


Questa era... una fenice?


Era una fenice che si stava sottoponendo al nirvana!


E l'aveva superato al centro di una stella così grande!


Lin Ming sussultò, finalmente aveva capito. Dopo aver assorbito una goccia di essenza di sangue, aveva anche assorbito la sua essenza vitale. Così aveva notato la volontà della fenice e aveva assimilato una piccola porzione dei suoi ricordi.


Il clan dell'Antica Fenice aveva ottenuto il sangue della Bestia Divina dai resti lasciati da una fenice che aveva attraversato il nirvana e valeva lo stesso per l'essenza di sangue. Quindi questa goccia di essenza di sangue di fenice conteneva i pensieri residui della fenice mentre si sottoponeva al nirvana.


Lin Ming però non avrebbe mai immaginato che questa fenice avrebbe scelto il centro di una stella ampia diversi miliardi di chilometri per superare il nirvana.


<em>Bang!</em>


Il corpo della creatura emanò una luce dorata e rossa. Le fiamme terrificanti si sollevarono fino a raggiungere miliardi di chilometri di altezza! Questo fuoco penetrò l'intera stella, percorrendo lo spazio sconfinato!


Mentre la fenice attraversava il nirvana, l'intera stella iniziò a tremare. Le fiamme eruttarono formando centinaia di migliaia di esplosioni dorate, ognuna era così grande da poter avvolgere un intero pianeta!


Mentre guardava il processo, Lin Ming si sentì come se fosse diventato lui stesso l'incarnazione della fenice, riuscendo a trarre energia dall'intera stella. La sua visione aumentò nuovamente. Non era solo un ampliamento di orizzonti, ma un'ascensione ad un altro livello.


Lin Ming si sentì come se fosse diventato il padrone del mondo, un vero dio!


Guardò dall'alto tutte le persone comuni del mondo, le leggi dell'universo e la creazione!


Questa sorta di punto di vista era indifferente, spietato, eppure al tempo stesso nobile. Era ciò che gli scolari intendevano quando dicevano che il mondo era imparziale, considerava ogni forma di vita come se non fosse altro che erba e cani. Agli occhi di un vero dio, gli umani non erano diversi da formiche, i mari non erano differenti da una goccia d'acqua e le stelle erano come granelli di polvere. Agli occhi di un dio tutto era uguale. Non c'era modo per descrivere una sensazione del genere!


Sotto gli occhi di Lin Ming, cambiò tutto all'improvviso!


Vide i dettagli più fini della materia, una composizione di energie Yin e Yang.


In un batter d'occhio vide la scala macrocosmica dell'universo. Osservò innumerevoli galassie fluire come vasti fiumi di mercurio liquido. Assistette alla nascita delle stelle in queste galassie. Vide la loro crescita e la loro distruzione. Osservò i cambiamenti dei mondi primari e la loro evoluzione nel tempo!


Poi guardò anche il potere delle leggi. Poteva individuare ogni cambiamento che avveniva nel fuoco della stella e gli sconfinati diagrammi del dao sulle ossa della fenice che portavano innumerevoli variazioni. Lentamente, Lin Ming iniziò ad avere delle ispirazioni.


In quel momento si sentì illuminato, come se avesse ottenuto i ricordi più preziosi dell'universo, ma quando cercò di ricordarli, gli sfuggirono come sabbia attraverso una rete. Questa sensazione era estremamente strana e misteriosa.


"Questa comprensione delle Leggi..."


Lin Ming aprì gli occhi e innumerevoli immagini riapparirono nelle sue pupille. Erano come galassie riflesse nei suoi occhi, vorticavano lentamente.


Sapeva che erano ricordi della fenice che riguardavano il nirvana e alcune delle sue comprensioni nei confronti delle leggi. Il processo di comprensione di una Bestia Divina era diverso da quello dell'umanità. Una fenice era nata con una profonda comprensione delle Leggi. Queste informazioni erano incise nelle loro stesse ossa!


Le leggi iscritte nel midollo di una Bestia Divina provenivano dalle verità del Dao Celeste. Queste verità non erano macchiate dal mondo, né erano state processate; erano verità molto vicine alle Leggi Primarie dell'universo.


"Così il fattore più importante dell'essenza di sangue non è la sua capacità di migliorare il mio sangue e il mio talento marziale, ma i suoi ricordi e le leggi. Ho visto l'intero universo dal punto di vista di una Bestia Divina e ho usato la mente di un umano per capirlo. Questa è davvero una grande opportunità fortunata! Non c'è da meravigliarsi che il clan dell'Antica Fenice dia così tanta importanza all'essenza di sangue; è davvero meraviglioso. Al clan dell'Antica Fenice non rimane molta essenza di sangue. Forse una decina o una ventina di gocce."


Dopo essersi reso conto di tutto questo, Lin Ming si sentì ispirato. Guardare la fonte delle leggi e la composizione della materia dalla prospettiva di un dio sarebbe stato di grandissimo ausilio per le sue future comprensioni delle leggi.


Una Bestia Divina era un'esistenza che si avvicinava ad un vero dio. Possedevano una prospettiva diversa, qualcosa che gli umani non avrebbero posseduto. Erano creature superiori, tuttavia la loro comprensione e creatività erano scarse. Il loro punto di forza più grande proveniva dai talenti innati con cui erano nati, insieme al loro sangue ai geni.


La percezione e la creatività umana invece era limitata solo dal loro corpo. Se avessero voluto percepire le Leggi dell'universo, avrebbero incontrato grandi ostacoli lungo la via.


Se Lin Ming fosse riuscito ad integrare entrambi, avrebbe ottenuto enormi benefici!


<em>'Questa sorta di opportunità fortunata è davvero troppo rara. Mi sento come se avessi già capito in parte il Concetto di fuoco di quarto livello. Finché avrò un po' più di tempo per andare in isolamento, dovrei riuscire a comprenderlo! Sfortunatamente è stato un periodo troppo breve. Se fossi riuscito a rimanere in quello stato per molto più tempo, avrei capito molto di più. In futuro, se potrò ottenere una seconda o anche una terza goccia di essenza di sangue, allora avrò un'altra opportunità del genere. Devo approfittarne finché posso.'</em>


Mentre ci pensava, Lin Ming si chiese anche se un giorno avrebbe potuto ricevere l'essenza di sangue di altre Bestie Divine, ad esempio quello dei draghi, del Roc dalle ali dorate o il Kirin viola elettrico.


Se avesse potuto farlo allora la sua comprensione sarebbe stata ancora più profonda. Dopotutto la fenice si concentrava solo sulle Leggi del Fuoco.


<em>Hu!</em>


Lin Ming si risvegliò dall'improvviso dello stato di ispirazione in cui era entrato dopo aver assorbito l'essenza di sangue. Aprì gli occhi e vide il mondo divino di Huo Lieshi.


Il Sommo Anziano era seduto a gambe incrociate a cento passi da Lin Ming. Quando percepì che l'uomo aveva aperto gli occhi, li aprì anche lui.


"Lin Ming, ti sei svegliato!"


"La ringrazio Sommo Anziano!" Lin Ming si inchinò. Il motivo per cui era riuscito ad assorbire senza problemi l'essenza di sangue era dovuto all'aiuto di Huo Lieshi.


"Eheh, crescere i geni del mio clan è mio dovere. Spero anche che un giorno potrai creare un miracolo in futuro e che supererai Xiao Daoji o Huo Fentian. Spero che potrai diventare un Sacro Lord e ci potrebbe essere qualche possibilità che tu diventi un Re del Mondo! Tuttavia farlo è fin troppo difficile, fin troppo difficile!"


Huo Lieshi sospirò. La nascita di un guerriero al livello di un Re del Mondo era spesso il processo cumulativo di 100 milioni di anni. Ad esempio sarebbe stato già considerato eccellente se una famiglia di un Re del Mondo potesse produrre una persona dello stesso livello ogni 100 milioni di anni! In confronto, la reputazione di Lin Ming come più grande talento nell'arco di decine di migliaia di anni non era niente di che.


Huo Lieshi disse:"Quando ti ho aiutato a trasfondere essenza di sangue di fenice, ho scoperto che hai un po' del sangue dell'antico Drago Azzurro, è vero?"


"Sì." Lin Ming annuì. "È sangue della scaglia inversa. Quando ero nel mio mondo nei piani inferiori ho incontrato per caso un'antica reliquia lasciata da un supremo esperto e ho ottenuto quella goccia. È stato tutto grazie a questa goccia che sono riuscito ad aumentare il mio talento marziale. Altrimenti non avrei mai raggiunto i miei attuali risultati."


In passato Lin Ming era entrato nella Pagoda dello Stregone nella Landa Selvaggia del Sud e aveva ottenuto una goccia di sangue di scaglia inversa. Il premio era stato quasi assorbito dal Cubo Magico prima di riuscire a fondersi con essa. Il più grande beneficio che ne aveva tratto era stato il miglioramento del suo talento marziale. In origine non era così grande e senza la goccia di sangue di scaglia inversa, allora non sarebbe mai riuscito ad avanzare allo Stadio della Distruzione a circa vent'anni, anche con l'intento marziale etereo a sostenerlo.


"Mm... che peccato. Questo sangue di scaglia inversa è di altissima qualità, non è inferiore al sangue di midollo o di corona di fenice. Tuttavia non avevi tecniche speciali a disposizione, quindi sei stato costretto ad assorbirla rozzamente. È stato davvero uno spreco."


Huo Lieshi scosse la testa. Il sangue della scaglia inversa, del midollo, del corno, erano tutti di altissima qualità. Ogni goccia era incredibilmente preziosa.


Il metodo migliore per assimilarla sarebbe stato assorbire mille gocce di sangue di drago ordinario per creare delle fondamenta. Poi il sangue della scaglia inversa sarebbe stato assorbito usando una tecnica speciale del clan dell'Antico Drago per migliorare la qualità del sangue. Questo avrebbe aggiunto un tocco finale all'opera. Sfortunatamente Lin Ming non si trovava in condizioni del genere. L'aveva assorbita rozzamente e l'aveva diluita nel suo sangue. Era stato praticamente come assimilare del sangue ordinario visto che gli effetti si erano ridotti.


"Tra le famiglie delle Bestie Divine, quello dell'Antico Drago è il più formidabile. Questo perché ci sono molti tipi diversi di Bestie Divine draconiche. C'è il Drago Azzurro, di Sangue, del Fulmine, del Fuoco, il Drago Nero, quello dorato a Cinque Artigli e quello Ceruleo. Esistono anche draghi inferiori dalla stirpe più diluita come il drago senza corna, quelli dei fiumi alati e altri ancora. Perfino i suanni e le chimere possono essere considerati parte della razza dei draghi. Sono diversi dal mio clan dell'Antica Fenice che ha solo la Fenice di Fuoco e quella di Ghiaccio. Il clan dell'Antico Drago ha stirpi estremamente ricche. Sono nati un po' di Re del Mondo nel loro clan. Un Re del Mondo può controllare un grande mondo, quindi le loro risorse sono naturalmente più ricche.


"Per quanto riguarda il mio clan dell'Antica Fenice, quello del Kirin e del Roc, siamo tutti più deboli. Il clan dell'Antico Drago è il capo delle quattro famiglie delle Bestie Divine. In superficie i nostri clan cooperano. Insieme formiamo un'influenza allo stadio del Re del Mondo. Diventerai inevitabilmente una figura importante nel mio clan dell'Antica Fenice, quindi un giorno dovrai incontrarli. Devi essere più attento a questioni del genere."


Il clan dell'Antica Fenice era inferiore a quello del Drago, ma non perché una fenice fosse più debole di un drago, ma perché i draghi erano creature molto attive sessualmente. Le loro stirpi si moltiplicavano molto più velocemente di quelle di una fenice. Se un drago aveva nove discendenti, la stirpe draconica si sarebbe moltiplicata di dieci volte. Inoltre ci sarebbero stati molti più tipi di draghi.
                                


                                



