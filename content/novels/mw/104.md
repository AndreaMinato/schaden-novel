---
weight: 104
title: Capitolo 104 - Lancia Incredibile
pubDate: 2025-10-16T07:28:18.428Z
tags:
    - mw
---


Questi erano i risultati dell'allenamento con Hong Xi. Usando mossa dopo mossa, Lin Ming accumulava slancio, per poi attuare l'attacco finale e spazzare via ogni cosa!


La lancia sembrava molto più lenta di Fiamma Ardente. Quando Zhu Yan faceva tre mosse, Lin Ming ne faceva solo una. Ma ciò che era più incredibile era che con una sola mossa il ragazzo era in grado di bloccare tre degli attacchi di Zhu Yan!


I praticanti di arti marziali con una coltivazione superficiale non potevano comprendere i misteri e i principi dietro questo scontro. Avrebbero solo pensato che Zhu Yan stesse facendo delle mosse inutili e che i suoi attacchi fossero poco efficaci.


Tra i posti a sedere riservati, un nobile di più di 30 anni stava scuotendo la testa. "Questo Zhu Yan è troppo mediocre. Le sue mosse sono troppo appariscenti. Non c'è sostanza nelle nelle sue mosse, nonostante sembrino eleganti hanno troppe imperfezioni per connettersi. Ah Wei, cosa ne pensi?"


Questo nobile aveva solo un talento marziale di grado due ed era agli inizi del Terzo Stadio della Trasformazione del Corpo. Pensava di aver intuito qualcosa del combattimento, così aveva fatto una domanda alla sua guardia.


"Mio signore, la spada di Zhu Yan ha in effetti perso la sua luce e quella sensazione sublime di prima. Lo trovo strano. Lo stile che Zhu Yan ha mostrato prima era davvero agile e impetuoso.
Se dovessi affrontarlo io non avrei piena sicurezza di poter vincere."


Anche questa guardia aveva più di 30 anni ed era agli inizi del Quinto Stadio della Trasformazione del Corpo. Comunque quando aveva visto le tecniche di Zhu Yan non poteva far altro che riconoscere le sue capacità. Se avesse combattuto contro di lui non sarebbe stato così sicuro di vincere.


"Non puoi difenderti contro quella spada?" Il nobile sorrise, ma non era convinto. "Ah Wei, ti sottovaluti troppo. Negli ultimi anni nel Palazzo delle Sette Arti, a parte Ling Sen, Ta Ku e pochi altri, i praticanti stanno peggiorando ad ogni generazione. In passato potevano battere tranquillamente avversari di uno stadio superiore al loro, ma guarda questo Zhu Yan. Se ricordo bene è nei primi 30 posti della Pietra di Valutazione e la sua spada..." Il nobile stava per esporre altre sue 'intuizioni', quando il sorriso sul suo volto si congelò all'improvviso.


Sul palco il combattimento aveva raggiunto il limite della piattaforma. Mentre Lin Ming faceva affondi con la sua lancia, Zhu Yan schivava a lato per evitarlo. Così Lin Ming continuò ad avanzare finché non toccò una spessa colonna al margine del palco.


Ritirò la sua lancia ma allo stesso tempo accadde una scena incredibile!


Dopo essere stata sfiorata, quella spessa colonna di pietra esplose!


Emettendo dei rumori assordanti, frammenti di pietra rotolavano come baccelli, finché non rimase solo una pila di macerie. La colonna era stata completamente distrutta!


Era come se la struttura fosse stata fatta di tofu!


"Cosa... cosa sta succedendo qui?" Il nobiluomo aveva visto chiaramente che Lin Ming non aveva colpito la colonna.


Ma prima che il ragazzo avesse ritirato la sua arma, la punta della lancia aveva graffiato leggermente la superficie della colonna: era stato quello ad aver causato l'esplosione! E tra i detriti rimasti il frammento più grosso era solo delle dimensioni di un pugno!


Non solo questo nobile, tutti i presenti, inclusi Ling Sen, Ta Ku, Muyi e altri maestri erano scioccati. Alcuni si sfregarono gli occhi, pensando di aver visto male.


Era stato davvero causato da Lin Ming?


Rompere una colonna di pietra in realtà era molto facile. Molti esperti lì presenti avevano la forza di farlo, ma non potevano sbriciolarla con una lancia!


Nemmeno Muyi poteva. Nonostante potesse dare innumerevoli colpi di spada e tagliare la colonna, producendo un risultato quasi identico, il suo attacco non poteva creare un effetto del genere solo con un tocco.


Anche il Principe Ereditario, che di solito era composto, perse la calma.
"Maestro, che... che genere di tecnica è?"


Il Principe Ereditario conosceva un po' di arti marziali, ma non aveva mai visto una tecnica del genere.


Muyi scosse la testa. "Vostra altezza, non ne sono sicuro."


Mentre l'ultimo detrito smise di rotolare, gli spettatori rimasero in silenzio. Erano stati scioccati dalla scena.


Ma i vari maestri nel Palazzo delle Sette Arti come Ling Sen, Ta Ku e molti altri anziani videro la pila di macerie e venne loro un sospetto. Nonostante fosse un'ipotesi ragionevole, non osavano nemmeno crederci veramente!


Questa tecnica, poteva essere...


Zhu Yan guardò la pila di macerie da vicino. La sua mano destra teneva così stretta la sua spada che le sue nocche divennero bianche!


'Pugno Spacca Ossa! Hai coltivato il 'Pugno Spacca Ossa'!'


Zhu Yan era andato apposta nel deposito per controllare quali tecniche marziali avesse scelto Lin Ming. Ora aveva finalmente capito perché Lin Ming riusciva a contrastare i suoi attacchi. Era perché aveva coltivato il 'Pugno Spacca Ossa'!!


Anche quando aveva afferrato la sciabola di Zhang Cang a mani nude e aveva utilizzato solo un pugno per respingere il suo avversario, doveva aver contato sul 'Pugno Spacca Ossa'!


Zhu Yan si rese conto che era la vibrazione di vera essenza descritta nella tavoletta di giada. Questo era il motivo dell'influenza sul suo corpo e delle interferenze sulla sua circolazione sanguigna!


Com'è riuscito ad imparare il 'Pugno Spacca Ossa'?


"Pugno Spacca Ossa?"


Gli spettatori erano stupefatti. Per la maggior parte di loro, era solo un metodo di coltivazione sconosciuto e, sentendo un nome così volgare, avrebbero creduto che non fosse una tecnica marziale degna di nota.


Tuttavia questo nome aveva turbato profondamente i discepoli del Palazzo delle Sette Arti!


Prima che Lin Ming fosse diventato famoso, molti non avevano mai sentito di questa tecnica marziale incompleta. Comunque dopo che aveva sconfitto Zhang Cang ed era arrivato al 62esimo posto in classifica nella Formazione Ten Thousand Killing, anche i metodi di coltivazione e le tecniche marziali che aveva scelto erano diventate famose!


Le 'Tecniche elementari per la lancia' e 'Tecniche di Movimento - Fondamentali', che normalmente sarebbero stati tralasciati, all'improvviso erano diventati i manuali più desiderati. Ma, inevitabilmente, il 'Pugno Spacca Ossa' era stato trascurato.


Era un metodo di coltivazione di grado Earth, bassa qualità e ne mancava il 70%!


Perfino gli ammiratori più sfegatati di Lin Ming non sarebbero stati così stupidi da sceglierlo.


Il 'Pugno Spacca Ossa' era ritenuto un manuale di grado Earth di bassa qualità solo perché mancava della sezione iniziale più importante, così l'anziano che doveva classificare i metodi di coltivazione non era riuscito a definire il suo livello. In realtà nessuno conosceva il suo vero grado.


Si doveva sapere che più di alto di livello era un metodo di coltivazione e più sarebbe stato difficile da allenare!
Se il 'Pugno Spacca Ossa' fosse stato completo sarebbe stato molto più difficile da coltivare delle tecniche 'Taglio Stella Cadente' e 'Aurora Sconfinata' di Zhu Yan! Senza una percezione mostruosa, un praticante di arti marziali nello Stadio della Trasformazione del Corpo non poteva nemmeno sognarsi di allenare una tecnica marziale di grado Earth!


Figuriamoci una tecnica marziale incompleta!


Non solo, mancava proprio la parte iniziale! Per la maggior parte delle tecniche, anche se non c'erano le sezioni in fondo, potevano ancora essere praticate.


Ma senza le parti iniziali, allora una tecnica marziale non avrebbe avuto alcun valore. Altrimenti perché la Valle dei Sette Misteri avrebbe lasciato un metodo di coltivazione di grado Earth nel padiglione esterno del Palazzo delle Sette Arti?
Quel posto era semplicemente una discarica per le loro tavolette di giada indesiderate!


Le persone che avevano visto Lin Ming scegliere il 'Pugno Spacca Ossa' avevano pensato che fosse impazzito. Anche un ammiratore accanito di Lin Ming non avrebbe immaginato che avrebbe potuto percepire alcunché meditando su questo metodo di coltivazione.


Ma il ragazzo aveva contato sulla sua Alterazione dei Muscoli per imparare questo 'Pugno Spacca Ossa' che nemmeno i misteriosi esperti Xiantian della Valle dei Sette Misteri avevano potuto comprendere!


Era davvero un essere umano?


In tutta l'intera storia del regno di Fortuna Celeste o perfino in quella del continente Tianyan, Lin Ming aveva la percezione più terrificante in assoluto!


Non c'era da meravigliarsi che il ragazzo avesse fatto dei progressi così sbalorditivi in pochi mesi. Con questa percezione mostruosa gli altri talenti sfiguravano!


Il Decimo Principe era già venuto a sapere di che manuale si trattasse il 'Pugno Spacca Ossa'; non aveva bisogno che i suoi subordinati glielo spiegassero.
Il Principe delle Nuvole aveva ottenuto abbastanza risultati nelle arti marziali per sapere cosa significasse coltivare una tecnica simile.


Guardò verso Lin Ming e la sua espressione cominciò ad incupirsi, diventando sempre più fosca e terribile.


Non credeva di averlo sottovalutato così tanto! Questo ragazzo era davvero spaventoso!


Il Decimo Principe aveva un lieve presentimento. Se Lin Ming fosse davvero diventato un suo nemico e non l'avesse ucciso prima che potesse crescere, allora il ragazzo sarebbe diventato il suo più grande ostacolo sulla strada per ottenere il trono!


L'esito di questo scontro era già diventato secondario. Era possibile che, anche se avesse perso, Lin Ming avrebbe comunque attirato molta più attenzione.


La notizia si sarebbe sparsa per l'intera capitale!


Di fronte a Lin Ming, perfino il forte cuore delle arti marziali di Zhu Yang aveva perso coraggio.
Zhu Yan sapeva che, anche se oggi l'avesse sconfitto, in pochi mesi sarebbe stato comunque superato!


Aveva stuzzicato una persona che non poteva permettersi di provocare!


'Uccidilo!!!!'


A Zhu Yan venne in mente questa idea!


Prima che Lin Ming diventasse più forte, doveva ucciderlo. Questa era l'unica soluzione!


Comunque uccidere qualcuno nel Palazzo delle Sette Arti era troppo difficile. Inoltre una volta che l'assassino fosse stato scoperto, indipendentemente da chi fosse, sarebbe stato ucciso dal Palazzo delle Sette Arti!


Ma se lo avesse ucciso durante uno scontro, anche se era una grave violazione del regolamento del Palazzo delle Sette Arti, non sarebbe stato un crimine punibile con la morte.
Dopotutto negli incontri tra praticanti allo stesso livello c'era il rischio di uccidere l'avversario.






                                



