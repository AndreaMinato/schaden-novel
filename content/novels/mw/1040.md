---
weight: 1040
title: Capitolo 1040 – Fine della Prova
pubDate: 2025-12-15T08:37:10.306Z
tags:
    - mw
---


<strong>CAPITOLO SPONSORIZZATO ringraziamo Zangetsus! </strong>
0 capitoli in coda, 0/5
-Schadenfreude


Lin Ming annuì.


"Va bene. Dovresti aver già capito il motivo per cui sono venuto qui. Non farò giri di parole. Te lo chiederò direttamente, ho deciso di accettarti come discepolo. Cosa ne pensi?"


"Ho già sentito che Yan Fengxian ti ha già riconosciuto come suo discepolo segreto, ma non devi preoccuparti. I praticanti di arti marziali del Regno Divino hanno tutti diversi maestri di diversi livelli; non sarebbe strano che qualcuno avesse dieci maestri. Il motivo per cui volevo accettarti come discepolo è per cementare la tua posizione. Così sarai un membro della mia famiglia Huo. La mia famiglia ce la metterà tutta per crescerti. Naturalmente in futuro dovrai anche sostenere la mia famiglia Huo. Non limiterò la tua libertà, né la tua crescita. In futuro potrai lasciare il clan dell'Antica Fenice e viaggiare dove vuoi, andando all'avventura ed esplorando quanto vuoi. Saresti interessato ad una proposta del genere?"


Lin Ming non fu sorpreso dalle parole di Huo Lieshi. Più talento straordinario rivelava, più attenzione avrebbe ricevuto dai superiori del clan dell'Antica Fenice. Numerose influenze avrebbero cercato di attirare il suo favore. Non c'erano vantaggi nel rimanere neutrali, invece sarebbe stato sospettato o anche escluso dai superiori. Accettare il supporto di un protettore sarebbe stato sensato.


"Non devi rispondere immediatamente. Dopotutto è una questione importante. Sono disposto a darti tempo per considerarlo, ma ti dirò anche un'altra cosa. Delle tre grandi famiglie del clan dell'Antica Fenice, la mia famiglia Huo si impegnerà molto di più ad allenarti rispetto alle famiglie Xiao e Huang! Questo perché hanno già dei discepoli principali su cui si stanno focalizzando.


"Quando sei entrato nella divina formazione da combattimento illusoria, dovresti aver capito da dove proviene Chi Zanyun. Forse pensi perfino che il clan dell'Antica Fenice sia estremamente miserabile e patetico per essere stato soppresso così dalla famiglia Chi, ma questa è la realtà, non c'è altra scelta se non ammettere che è la verità!"


"Questo non significa che l'eredità del nostro clan dell'Antica Fenice non sia all'altezza di quella della famiglia Chi. Le condizioni attuali sono dovute al fatto che hanno prodotto un Re del Mondo e si stanno godendo il loro più grande periodo di gloria. Per quanto riguarda il mio clan, siamo fossilizzati. Le riserve di sangue al quartier generale stanno scarseggiando e per questo non è apparso nessun guerriero sbalorditivo negli ultimi 100.000 anni. Per valutare una famiglia, bisogna considerare la sua storia nell'arco di milioni o anche decine di milioni di anni. Il mio clan dell'Antica Fenice può essere solo al livello di una Terra Sacra, ma è al picco. Vale lo stesso per i clan del Kirin e del Roc."


"Capisco." Lin Ming annuì. La famiglia di un Re del Mondo non sarebbe stata ricoperta di gloria per l'eternità. Dopo che un Re del Mondo moriva, ci sarebbero volute decine o anche centinaia di milioni di anni per crescerne un altro.


"Lin Ming, nei prossimi mesi mediterai sulle leggi nel mio mondo divino. Cambierò il flusso del tempo così da ridurlo di venti volte. Puoi meditare sulle leggi qui prima di tornare fuori e partecipare alla fine della prova."


Mentre parlava, Huo Lieshi fece un cenno. Apparvero nove totem di pietra di fronte a lui.


Questi totem sembravano formare un tutt'uno. Erano segnati da solchi, sembravano irregolari; alcuni erano profondi e altri lievi. Erano un po' simili alle pietre del caos.


Al centro di ogni tavola c'era un motivo che convergeva in un occhio. Questi occhi erano molto astratti, ma sembravano essere dotati di vita propria e fissarono Lin Ming. In quel momento il discepolo si sentì come se lo stessero trapassando con lo sguardo.


Queste nove tavole erano indubbiamente di gran lunga superiori al Sigillo del Cielo di 100 piedi. In termini di raffinatezza, si avvicinavano ai totem di pietra.


Bisognava sapere che anche se le pietre del caos erano vicine alle Leggi Primordiali, erano comunque un abbozzo generale. Se Lin Ming avesse voluto aveva una percezione più approfondita, avrebbe dovuto concentrarsi sui singoli elementi.


"Questo è il tesoro più prezioso della mia famiglia Huo, il Testamento della Sacra Fiamma. Un antenato della mia famiglia Huo l'ha ottenuto in un'antica rovina. Non è opera dei patriarchi precedenti del clan. In effetti nessuno sa a che livello era l'esperto che ha lasciato queste tavole. Puoi meditarci sopra. Tra 200 giorni tornerò a cercarti."


Di conseguenza al cambiamento del flusso di tempo, 200 giorni nel mondo divino sarebbero stati solo 10 giorni all'esterno.


Dopo che Huo Lieshi se ne andò, Lin Ming si sedette al centro del Testamento della Sacra Fiamma. Iniziò a percepire le leggi contenuti in esso.


I motivi del dao apparivano costantemente nelle pupille di Lin Ming mentre l'uomo metteva alla prova lentamente le verità che aveva tratto dalle pietre del caos.


Se le pietre del caos su cui aveva meditato prima potevano essere definite lo scheletro delle leggi, allora il Testamento della Sacra Fiamma erano la carne e il sangue. Erano tutti essenziali.


<em>'Questo Testamento della Sacra Fiamma è davvero mistico. Non solo ha un'enorme quantità di frammenti, ma questi nove occhi contengono la volontà dell'esperto che lo ha lasciato. Se posso sopportare il battesimo di questa volontà, otterrò benefici incredibili...'</em>


Pensò Lin Ming. Entrò velocemente nell'intento marziale etereo e si ritrovò a nuotare in un mare di leggi, assorbendo costantemente i frammenti all'interno del Testamento della Sacra Fiamma.


Dopo che un totem era stato completato, poteva assorbire indipendentemente le leggi dall'universo e condensarle in frammenti di leggi che potevano essere compresi attraverso la meditazione.


Questi frammenti di leggi erano estremamente preziosi. Una volta assorbiti ci sarebbe voluto molto tempo affinché si riformassero. Quindi permettere a Lin Ming di meditare sul Testamento della Sacra Fiamma sarebbe stato un costo enorme per la famiglia Huo. Lin Ming non era una persona ingrata. Dato che la famiglia Huo gli aveva mostrato abbastanza sincerità e non ci sarebbero stati problemi nell'unirsi a loro, tanto valeva accettare Huo Lieshi come maestro.


In questi 200 giorni di meditazione, le ispirazioni di Lin Ming riguardo alle Leggi del Fuoco del Testamento della Sacra Fiamma aumentarono. Al 180esimo giorno, Lin Ming aprì gli occhi. L'energia Origin attorno a lui si agitò e si condensò formando l'immagine di una gru. La gru di fuoco atterrò sulla sua spalla e canticchiò.


Lin Ming mosse gli occhi. La gru di fuoco si trasformò in un serpente che si attorcigliò attorno al suo braccio.


Poi l'energia Origin assunse varie forme, uccelli di fuoco, corvi dorati, wutong e così via!


Questo era il Concetto di quarto livello: la Manifestazione!


In quel momento Lin Ming aveva iniziato a capirlo. Ora doveva solo comprenderlo fino al gran successo. Avrebbe studiato la sua essenza per poi fonderlo con i primi tre Concetti.


Anche nelle leggi del fulmine c'era il Concetto di Manifestazione. In quelle del Fuoco sarebbe servito come guida e segnale, facilitando la comprensione del corrispondente nelle Leggi del Fulmine.


Dopo altri giorni di meditazione, la sua comprensione si approfondì. Poi, dopo che Huo Lieshi lo contattò, lasciò il mondo divino e volò verso i Diciotto Inferni.


Le leggi che aveva compreso dai totem dovevano essere temprati e verificati. Lin Ming avanzò ulteriormente fino a 5000 chilometri nel settimo piano.


A questo profondità, il potere del fuoco attorno a lui era perfetto. Consumava rapidamente la sua energia, era tollerabile, ma dava abbastanza pressione.


Lin Ming iniziò un lungo periodo di allenamento a 5000 chilometri del settimo piano. Quando consumava quasi tutta la sua vera essenza, sarebbe tornato nel secondo e nel terzo piano per riposare e recuperare le forze per poi tornare di nuovo al settimo piano.


A parte allenarsi, Lin Ming entrò anche nella Torre dei Totem. Meditò ancora sulle pietre del caos per verificare le informazioni che aveva tratto dal Testamento della Sacra Fiamma. Anche la sua comprensione delle pietre del caos si approfondì.


Così il tempo passò lentamente. Presto trascorse un intero anno.


La fine della prova dell'Antica Fenice si stava avvicinando.


E oggi ci sarebbe stata l'ultima fase dalla prova. Tutti i discepoli del clan dell'Antica Fenice dovevano sottoporsi ad un esame finale. I nuovi arrivati che potevano entrare nel terzo piano avrebbero ottenuto un artefatto di alto livello e una goccia di sangue di piuma di fenice.


Inoltre, coloro che avrebbero superato il terzo piano degli Inferni di Fuoco avrebbero ottenuto il diritto di tentare la divina formazione da combattimento illusoria. Le persone che riuscivano ad uccidere 300 nemici avrebbero ricevuto altri premi.


A 400-500, le ricompense sarebbero aumentate. Ad ogni cento nemici sconfitti, ci sarebbe stato un premio maggiore.


"Mm?" Yan Yue'er ha ucciso 650 persone nella divina formazione da combattimento illusoria?"


Xiao Shaobai, il miglior discepolo del Palazzo della Corte della Fenice fu scioccato dalla notizia. Era riuscito solo a massacrare 500 persone!


Prima Yan Yue'er era arrivata solo a 596 persone. L'anno seguente, non solo non si era demoralizzata, ma aveva fatto ulteriori progressi!


Nonostante Lin Ming fosse la stella impareggiabile di questa prova, nemmeno Yan Yue'er poteva essere ignorata. La sua stirpe dell'Antica Fenice perfetta aveva attirato molta attenzione da diverse famiglie distinte. C'erano innumerevoli giovani eroi attratti da una vergine nubile con una stirpe simile.


"È venuto anche l'apprendista junior Lin!"


"L'apprendista junior Lin ha lasciato l'isolamento!"


In quel momento molti si erano radunati nella piazza della torre dei totem. Quando lasciò l'isolamento, Lin Ming attirò l'attenzione di tutti. Nessuno si preoccupò più dei risultati di Yan Yue'er e Xiao Shaobai.


Da quando aveva completato la divina formazione da combattimento illusoria un anno fa, Lin Ming aveva trascorso quasi tutto il suo tempo in isolamento ad allenarsi. Era la prima volta che compariva in pubblico.


"Ho sentito che Lin Ming si stava allenando al settimo piano a 5000-6000 chilometri di distanza. E questo era solo un allenamento, non ha ancora provato ad avanzare! Ho sentito che può rimanerci per giorni!"


"Sei sicuro? Cavolo. L'apprendista Junior Lin ha qualche possibilità di arrivare all'ottavo livello?"


"Naturalmente! Inoltre sembra aver compreso il Concetto di Manifestazione. Il suo livello di comprensione sta raggiungendo velocemente quello di Chi Zanyun!"


"Cielo. Non ho idea di quanto sia diventato potente ora."


Tutti i discepoli guardarono Lin Ming, discutendo di lui e lodandolo. Xiao Shaobai sorrise con amarezza e sospirò internamente. La velocità dei progressi di Lin Ming era troppo elevata. Era così rapido che non poteva nemmeno immaginare a che livello fosse.


A questo punto Huo Lieshi, la Monarca Xianghu, l'onorabile Jinjian e due volti nuovi apparirono di fronte a tutti. I nuovi arrivati erano un uomo e una donna, ma stranamente erano ricoperti di scaglie viola e avevano delle corna. Non sembravano membri del clan dell'Antica Fenice.


"Quello è... il clan dell'Antico Drago? Il clan del Kirin?"
                                


                                



