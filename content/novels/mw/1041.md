---
weight: 10410
title: Capitolo 1041- Il Mistico Regno delle Bestie Divine
pubDate: 2025-12-15T08:37:10.306Z
tags:
    - mw
---


<strong>CAPITOLO SPONSORIZZATO ringraziamo Marco! </strong>
7 capitoli in coda, 0/5
-Schadenfreude


"Senior Huo, quello è Lin Ming?"


Uno dei due estranei che appartenevano ad un clan diverso, la donna si girò a guardare tutti i discepoli per poi fissare Lin Ming.


Non vedeva nulla di speciale in lui a parte le solide fondamenta della sua coltivazione.


"Ha sconfitto Chi Zanyun alla stessa età?"


"Sì!" Disse Huo Lieshi con un tono soddisfatto mentre si accarezzava la barba.


"Mm..." La donna divenne assorta e non disse nulla. Dato che Huo Lieshi aveva detto questo, allora, anche se avesse potuto esagerare con le sue storie, dovevano essere per lo più vere. Anche così aveva difficoltà a credere che questo giovane di fronte a lei fosse un talento così straordinario.


"C'è Lin Ming e Yan Yue'er con la sua stirpe dell'Antica Fenice perfetta. I risultati di questa prova non sono così male!" Disse cortesemente l'uomo. La sua posizione era un po' inferiore a quella di Huo Lieshi.


"Questo è il momento più glorioso che il mio clan dell'Antica Fenice abbia sperimentato nelle ultime decine di migliaia di anni. Tra le due grandi frazioni del mio clan, il patriarca della Fenice di Ghiaccio è andato chissà dove ed è tornato in qualche strana terra polare. Nel mio clan è difficile gestire tutto da soli. Non siamo come il clan Kirin. Avete diverse grandi frazioni che si sostengono a vicenda, quindi è molto più facile per voi crescere."


La fenice era la Bestia Divina più rara. Per quanto riguardava Kirin e draghi, ce n'erano molti di più. Il clan dell'Antica Fenice aveva solo due frazioni, quella del ghiaccio e quella del fuoco. Il clan Kirin invece ne aveva quattro, quella del Kirin Viola elettrico, quella del fuoco, dell'acqua e dell'Ombra. Avevano più di duecento miliardi di membri tra i loro ranghi.


"Senior Huo è troppo umile. Solo il suo clan della Fenice di Fuoco è abbastanza maestoso da poter rivaleggiare con due o tre frazioni del nostro clan Kirin. Sembra che abbia intenzione di permettere a Lin Ming e a Yan Yue'er di partecipare al viaggio nel Mistico Regno delle Bestie Divine per esplorare e fare esperienza?"


"Esatto!"


Huo Lieshi annuì. Il motivo per cui la Monarca Xianghu e l'onorabile Jinjian erano venuti nella Stella del Fuoco Spirituale stavolta era per osservare Yan Yue'er e portarla nel Regno Mistico delle Bestie Divine per fare esperienza. Non si sarebbero mai immaginati che avrebbero trovato una sorpresa ancora più piacevole in Lin Ming, ad un livello tale da allertare perfino Huo Lieshi.


Il Mistico Regno delle Bestie Divine era localizzato in un mondo separato dal Regno Divino.


Il Regno Divino non aveva solo 3000 grandi mondi. Invece c'erano innumerevoli pianeti in più, insieme a numerosi mistici regni e allo spazio quasi sconfinato.


Il Regno Mistico delle Bestie Divine era localizzato in uno di questi regni mistici caotici. La sua posizione era uno dei più grandi segreti dei quattro clan delle Bestie Divine.


Questo era il tesoro nascosto dei quattro clan delle Bestie Divine.


La donna del clan Kirin guardò Lin Ming e Yan Yue'er. Annuì e disse:"I quattro grandi clan possono permettere solo a poche persone di entrare ogni volta. Il clan dell'Antico Drago ha la maggior parte della quota. Per quanto riguarda il resto dei posti, ognuno di essi è estremamente prezioso. Sono abbastanza talentuosi per entrare, ma..."


Dei quattro clan delle Bestie Divine, quello dell'Antico Drago era il più arrogante, ma in effetti aveva il capitale per farlo. Aveva la stirpe più ricca e la sua forza era superiore a quella degli altri tre clan combinati!


La forza dei quattro clan insieme poteva rivaleggiare con la famiglia di un Re del Mondo e questo principalmente grazie al clan dell'Antico Drago.


E il motivo per cui i quattro clan delle Bestie Divine potevano continuare ad ottenere il sangue delle Bestie Divine e a preservare il Mistico Regno delle Bestie Divine era per lo più grazie agli sforzi del clan dell'Antico Drago. Altrimenti alcune organizzazioni al livello di un Re del Mondo avrebbero attaccato i clan delle Bestie Divine per portare via il loro mistico regno e la forza del loro sangue. Nonostante il sangue che avessero ottenuto fosse estremamente poco, la sua qualità era corrispondentemente alta. Era di immenso beneficio per un guerriero.


La donna del clan Kirin lasciò la frase a metà, ma Huo Lieshi capì chiaramente cosa intendeva. Voleva vedere la forza di Yan Yue'er e sopratutto quella di Lin Ming. Dopotutto non poteva contare semplicemente sulle dicerie; bisognava vedere per credere. Quando Huo Lieshi aveva descritto Lin Ming, era sembrato troppo esagerato. Anche se la donna del clan Kirin sapeva che Huo Lieshi non avrebbe detto assurdità, non riusciva comunque a credere alle sue parole.


Huo Lieshi si accarezzò la barba e disse sorridendo:"Lin Ming, Yan Yue'er, andate nei Diciotto Inferni e scendete più che potete."


Huo Lieshi aveva lasciato a Lin Ming il Testamento della Sacra Fiamma per 200 giorni. Poi aveva lasciato la Stella del Fuoco Spirituale. Dopodiché non gli aveva fatto domande e Lin Ming aveva trascorso un intero anno ad allenarsi. Non sapeva fino a che punto Lin Ming fosse arrivato e voleva vedere come fosse la sua coltivazione. Questa poteva essere considerata l'ultima prova.


"Mi chiedo quanto questo moccioso sia riuscito a percepire dal Testamento della Sacra Fiamma e quanto abbia percepito del Concetto di Fuoco di quarto livello."


Mormorò tra sé e sé Huo Lieshi. Aveva grandi aspettative. Il settimo piano degli Inferni di Fuoco era definito un dominio divino. L'ottavo era semplicemente inimmaginabile.


"Sì!"


Lin Ming annuì. Affrontare la divina formazione da combattimento illusoria era problematico, ma precipitarsi nei Diciotto Inferni era molto più veloce. Negli ultimi quattro mesi aveva usato la maggior parte del suo tempo per meditare sulle leggi. I Diciotto Inferni erano un posto dove poteva temprare e verificare le leggi che aveva appreso.
Normalmente non poteva andare troppo oltre, altrimenti avrebbe consumato troppa energia e non sarebbe riuscito a resistere troppo; non sarebbe stato di grande aiuto per il suo allenamento. Quindi nemmeno Lin Ming sapeva quali erano i suoi limiti.


Ora poteva finalmente mettersi alla prova.


Senza tardare, Lin Ming si diresse verso i Diciotto Inferni. Aprì la Porta dello Stupore e usò l'Ombra Mistica del Fulmine, lanciandosi sui Diciotto Inferni a tutta velocità.


Uno specchio spirituale apparve nel cielo sopra la piazza. Era lungo migliaia di piedi e Lin Ming veniva riflesso chiaramente al suo interno; questa doveva essere opera del Sovrano Chi.


Quando i discepoli dei tre palazzi guardarono il vasto specchio nel cielo, provarono tutti un grande entusiasmo. Volevano vedere anche loro quanti progressi aveva fatto Lin Ming nello scorso anno. Bisognava sapere che l'uomo di solito si allenava nel settimo piano, quindi spesso queste persone avrebbero pensato a lui.


Qual era il suo limite?


"Mi chiedo se l'apprendista junior Lin potrà arrivare all'ottavo piano..." Sussurrò Xiao Shaobai.


Accanto a lui, Lu Xiaoyun osservò lo specchio con lo sguardo un po' appannato. "L'ottavo livello. Quella è una leggenda tra le leggende, un mito incredibile. Non posso immaginarmelo nemmeno. Quando ho partecipato alla prova dell'Antica Fenice per una seconda volta, nemmeno io sono riuscita a raggiungerlo..."


I Diciotto Inferni diventavano sempre più difficili più si scendeva, con un ritmo quasi esponenziale. La difficoltà aumentava a 5000 chilometri al settimo piano, ma nell'ottavo cambiava completamente. Bisognava sapere che perfino persone come Lu Xiaoyun e Bai Daohong potevano raggiungere solo l'undicesimo piano al momento e la loro coltivazione era di due stadi superiore a quella di Lin Ming.


Lin Ming era estremamente veloce. Anche al terzo piano poteva mantenere una velocità superiore trenta volte a quella del suono!


Stavolta non dovette ridurre la velocità per temprare le sue leggi. Il suo solo obiettivo era scendere il più possibile e scoprire quali erano i suoi limiti!


Superato il quarto piano!


Superato il quinto!


Yan Yue'er si era precipitata nei Diciotto Inferni con Lin Ming e fu seminata rapidamente, la distanza aumentava sempre di più. Nonostante Yan Yue'er fosse una persona sbalorditiva, la differenza tra di loro era troppo grande.


Prima di non molto tempo, Lin Ming avanzò al sesto livello.


A questo punto la sua rapidità si era ridotta di molto. La pressione nel sesto piano non era trascurabile. Il motivo per cui Lin Ming aveva rallentato, non era perché non potesse mantenerla, ma perché avrebbe consumato troppa energia. Dato che stava cercando di rompere tutti i suoi record precedenti, doveva risparmiare vera essenza e forza fisica.


Mezz'ora dopo sfrecciò nel settimo piano. Poi si inoltrò a 5000 chilometri di profondità.


Questa era la quota in cui si allenava di solito. Poteva trascorrere diversi giorni qui. Esercitarsi per così tanto tempo avrebbe quasi esaurito tutta l'energia di Lin Ming. Ogni volta che finiva di allenarsi e raggiungeva il suo limite, il suo corpo sarebbe stato carbonizzato e ne sarebbe uscito in condizioni miserabile.


Spingersi oltre i propri limiti era il metodo più crudele e brutale, eppure il più efficace per comprendere le leggi.


6000 chilometri del settimo piano, 7000 chilometri, 8000 chilometri...


Lin Ming continuò a rallentare. Poi arrivò a 9000 chilometri, era la prima volta che arrivava ad una quota del genere.


A questa profondità, Lin Ming si sentiva come se fosse in un sole. Le fiamme qui si erano trasformate in pura luce. Questo perché le particelle erano state riscaldate così tanto che avevano iniziato a rilasciare una luce ardente!


Quando questo bagliore illuminava Lin Ming, si fondeva con l'energia Origin di fuoco nel suo corpo, trasformandola. Questa era un'espressione del Concetto di Manifestazione.


Lin Ming si sentiva sotto pressione. La sua vera essenza protettiva era compressa a tre pollici dal suo corpo. Inoltre iniziò ad emettere dei crepitii come se non riuscisse a sopportare una pressione così grande.


Lin Ming si concentrò e attivò il Germoglio del Dio Blasfemo.


Forza del Dio Blasfemo: attivazione!


In quel momento le tre foglie del Germoglio del Dio Blasfemo iniziarono a spiegarsi con radiosità.


Lin Ming divenne una meteora fiammeggiante che si precipitò nell'ottavo piano!


Tuonando, la barriera dello spazio dell'ottavo livello fu frantumata da Lin Ming.


In quel momento entrò nell'ottavo piano degli Inferni di Fuoco!
                                


                                



