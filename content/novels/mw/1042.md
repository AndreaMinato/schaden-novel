---
weight: 1042
title: Capitolo 1042 – Clan dell'Antico Drago
pubDate: 2025-12-15T08:37:10.306Z
tags:
    - mw
---


<strong>CAPITOLO SPONSORIZZATO ringraziamo Marco! </strong>
6 capitoli in coda, 0/5
-Schadenfreude


L'ottavo piano degli Inferni di Fuoco. Anche nella storia del clan dell'Antica Fenice non era nient'altro che un miracolo!


Questo traguardo poteva essere definito la nascita di una nuova era!


"Ottimo!"


Huo Lieshi non poté trattenersi dal ridere fragorosamente. All'inizio voleva solo vedere l'esercitazione di Lin Ming; non sperava davvero che sarebbe riuscito ad arrivare all'ottavo livello.


"Voi due, che ne dite? Ahahahahah!" Huo Lieshi unì le mani. Aveva una personalità diretta ed audace. Ora che era così entusiasta, non poteva nascondere la sua soddisfazione e il suo orgoglio, quindi si stava rivolgendo in quel modo ai due emissari del clan Kirin.


La donna deglutì. Aprì la bocca come se volesse dire qualcosa, ma alla fine non riuscì a dire nulla.


Accanto a lei, l'uomo forzò un sorriso e balbettò con difficoltà:"È piuttosto... bravo!"


I due emissari sapevano molto bene cosa significava per un discepolo al settimo Stadio della Distruzione arrivare all'ottavo piano. Nonostante il loro clan fosse pieno di geni, in confronto a Lin Ming non valevano nemmeno la metà.


Bisognava vedere per credere. Quando avevano sentito che Lin Ming aveva sconfitto Chi Zanyun, avevano sempre avuto dubbi, ma ora che avevano visto personalmente i risultati di Lin Ming, erano rimasti davvero senza parole.


Ma dopo...


Lin Ming non si fermò!


Rilasciò la Forza del Dio Blasfemo e continuò a scendere. Poi inaspettatamente riuscì a raggiungere 1500 chilometri di distanza all'ottavo livello prima di arrivare al suo limite.


Il risultato finale di Lin Ming fu di 1500 chilometri nell'ottavo piano!


Questa era una profondità terrificante. I discepoli dei tre palazzi erano storditi dallo shock. Per loro il settimo piano era già un concetto difficile da capire, figuriamoci l'ottavo!


Anche Yan Yue'er fu straordinaria, il suo risultato finale fu di 5000 chilometri nel sesto piano. Se di solito un risultato del genere sarebbe stato sufficiente ad allarmare il quartier generale, ora in confronto a Lin Ming pareva un po' scadente.


"Mi devo davvero congratulare con Senior Huo, ha davvero accettato un discepolo meraviglioso stavolta."


"Ahahahah!" Huo Lieshi rise contento. "Si può dire che abbia avuto un colpo di fortuna. Allora? Lin Ming e questa Yan Yue'er hanno i requisiti per entrare nel Mistico Regno delle Bestie Divine?"


"Naturalmente! Tuttavia ci sono dei rischi ad entrarci. Senior Huo dovrebbe ideare dei piani per le emergenze." Disse la donna del clan Kirin.


"Naturalmente. Non si può fare buon uso di giada che non è stata tagliata e lucidata. Affinché cresca, è normale che un praticante di arti marziali corra dei rischi e affronti un po' di pericoli. Se un genio rimanesse nel clan dell'Antica Fenice in isolamento, allora non otterrebbe grandi risultati. Un leone deve tornare tra le montagne per diventare il re di tutte le bestie. Se uno morisse solo a causa di qualche rischio, allora si può dire solo che il suo destino fosse scarso. In tal caso, allora la morte sarebbe stata inevitabile fin dall'inizio!"


Huo Lieshi aveva fiducia in Lin Ming e Yan Yue'er. Credeva fermamente che persone del genere non sarebbero morte in qualche mistico regno.


"Mm. Manca qualche mese prima dell'entrata, quindi possiamo farli tornare nel clan a prepararsi. E Senior Huo, dovrebbe sapere che anche il clan dell'Antico Drago ha molti grandi talenti nella sua giovane generazione. Temo che ci saranno degli scontri durante questa avventura. Mi chiedo come se la caverà l'apprendista Lin nel caos..."


"Ahah, so anche io di quei bambini del clan dell'Antico Drago. Come possono essere paragonati al mio discepolo!" Disse con orgoglio Huo Lieshi, sembrava che per lui nessuno dei discepoli del clan dell'Antico Drago potesse competere con Lin Ming.


I due emissari del clan del Kirin guardarono il vecchio con stupore.


Da ciò che sapevano, Huo Lieshi aveva accettato Lin Ming come discepolo solo dopo la prova della divina formazione da combattimento illusoria. Dalle parole di Huo Lieshi però sembrava che tutti i risultati di Lin Ming fossero dovuti ai suoi insegnamenti.


Naturalmente nessuno dei due osò dirlo ad alta voce.


"Lin Ming è davvero forte, ma nemmeno il clan dell'Antico Drago può essere sottovalutato. Stavolta i nostri clan del Kirin e del Roc potrebbero avere qualche difficoltà..."


Il motivo per cui il clan dell'Antico Drago era così forte non era a causa delle loro stirpi, ma grazie alla sua popolazione dieci volte superiore a quella dell'Antica Fenice.


Il clan era composto da oltre mille miliardi di individui!


Naturalmente avrebbe avuto molti più membri d'élite tra i suoi ranghi in base all'enorme numero di membri e la loro ricca stirpe. Questo era il motivo per cui il clan dell'Antico Drago era riuscito a produrre un Re del Mondo. Normalmente, perfino tutti gli eroi degli altri tre clan delle Bestie Divine combinati non potevano essere paragonati a quelli del clan dell'Antico Drago! Corrispondentemente, la maggior parte dei benefici del Regno Mistico veniva raccolti dal clan dell'Antico Drago.


In quel momento, dato che ci sarebbe stato anche un'anomalia come Lin Ming, i clan del Kirin e del Roc avrebbero avuto ancora meno risorse da dividersi.


Quando ci pensavano, i due emissari poterono solo forzare un sorriso.


Presto il quartier generale venne a sapere del risultato finale della prova di Lin Ming.


.....


In quel momento, in un maestoso palazzo nel clan dell'Antica Fenice, c'era un regno dimensionale dal paesaggio pieno di eleganza e bellezza.


Si estendevano montagne celesti, vasti banchi di nuvole, gloriosi palazzi di giada e padiglioni sul lago dispersi per il territorio. Innumerevoli uccelli spirituali solcavano il cielo. C'erano delle gru divine che tenevano del vino, scimmie bianche che offrivano della frutta, uno spettacolo del genere era davvero incredibile!


E al centro di questo paradiso c'era un wutong torreggiante. Centinaia di migliaia di persone che si tenevano per mano non sarebbero riuscite a circondare la base di questo albero. E sotto di esso c'era un semplice tavolo di pietra. Seduto davanti c'erano un vecchio con un abito giallo e una persona di mezz'età con una lunga barba che stavano giocando a scacchi. Il vecchio era un Sommo anziano mentre l'altro era l'attuale patriarca: Feng Ziyang!


Il vecchio con l'abito giallo alzò lo sguardo e chiese:"Mm? Cosa?" Aveva notato che Feng Ziyang aveva esitato per un momento.


"È Lin Ming. Finalmente ha finito la prova. È riuscito a raggiungere l'ottavo livello degli Inferni di Fuoco. O è a più accurato dire che ha raggiunto una profondità di 1500 chilometri nell'ottavo piano!"


"Ohoh!" Il vecchio vestito di giallo posò il pezzo che aveva in mano e mostrò uno sguardo pieno di meraviglia:"Incredibile! Ziyang, non hai partecipato alla prova dell'Antica Fenice per la prima volta 50.000 anni fa? Se ricordo bene, sei arrivato a 4000 chilometri nel settimo piano! Io invece ho partecipato 70.000 anni fa e ho fatto meno 1000 chilometri rispetto a te!"


"Esatto. L'ottavo piano... non mi sarei mai immaginato che sarebbe stato possibile! Se non ci saranno incidenti Lin Ming diventerà una figura al livello di Xiao Daoji o Huo Fentian in futuro. Non solo, a parte lui c'è anche Yan Yue'er. Inoltre nel palazzo centrale c'è qualcuno che è riuscito a raggiungere il sesto piano. Tuttavia è davvero un fallimento. Il Palazzo Centrale ha le risorse e le condizioni migliori, eppure i discepoli che hanno cresciuto sono inferiori a quelli della Stella del Fuoco Spirituale!"


"Non puoi biasimare il Palazzo Centrale, è normale che generi talenti del genere. È solo la comparsa di un genio mostruoso che capita una volta ogni dieci milioni di anni come Lin Ming che va oltre le aspettative di tutti. Stavolta il vecchio Huo ha già ottenuto un grande guadagno, ma le famiglie Xiao e Huang non avranno modo di competere con il vecchio Huo. A proposito, il Mistico Regno delle Bestie Divine sta per aprirsi. Hai intenzione di mandare lì Lin Ming?" Chiese all'improvviso il vecchio vestito di giallo mentre giochicchiava con i pezzi di scacchi di cristallo.


"Naturalmente! Dovremo spendere un miliardo di pietre del sole viola per aprire il mistico regno, certamente non possiamo permettere che Lin Ming si perda un'occasione fortunata del genere."


"Eheh, un miliardo di pietre del sole viola?" Il vecchio vestito di giallo rise. "L'Emissario degli Affari Inferni è ancora sconvolto. È davvero costoso, ma ne vale la pena. Il nostro clan dell'Antica Fenice dovrebbe poter occupare oltre dieci posti stavolta!"


"Mm, sì. Dovremmo averne dodici. I clan del Kirin e del Roc dovrebbero averne dieci ciascuno. Per quanto riguarda il clan dell'Antico Drago, dovrebbero averne 36."


"36!" Il vecchio si accigliò. "È più di tutti gli altri tre clan combinati!"


La quota delle persone permesse nel Mistico Regno delle Bestie Divine era basata sulla qualità dei geni di ogni giovane generazione dei clan. Più erano potenti, più sarebbero stati assegnati dei posti. Altrimenti ne avrebbero ricevuti di meno. Queste erano le regole stabilite dal clan dell'Antico Drago.


Il clan dell'Antico Drago aveva una popolazione immensa e molte risorse. Quindi era pieno di talenti. Ogni volta avrebbero ottenuto la maggior parte della quota di posti.


Ciascun posto era estremamente prezioso, perché ogni singola volta che una persona veniva mandata nel Mistico Regno delle Bestie Divine, ci voleva un'enorme quantità di pietre del sole viola.


Questo perché c'era una qualche strana barriera di energia che separava il Mistico Regno delle Bestie Divine e il Regno Divino. Nessuno sapeva come si fosse fermato questo varco. Forse non era stata nemmeno creata dagli umani, ma si era generata naturalmente grazie al Dao Celeste.


Un mortale poteva superare senza problemi questa barriera, ma un praticante di arti marziali avrebbe dovuto consumare un'enorme quantità di energia. Più alto era il suo livello, più ci voleva energia!


Se uno avesse desiderato fare passare un Lord Divino nel Mistico Regno delle Bestie Divine, allora la quantità di pietre del sole viola necessarie sarebbe stato inimmaginabile. Forse nemmeno decine o centinaia di miliardi di pietre del sole viola non sarebbero state sufficienti!


Figuriamoci persone come Sacri Lord!


C'erano innumerevoli tesori e opportunità fortunate nel Mistico Regno delle Bestie Divine. Molte di queste occasioni avrebbero riempito di desiderio perfino Sacri Lord e Re del Mondo. Sfortunatamente però questi supremi esperti non sarebbero riusciti ad esplorare il suo interno perché sarebbe costato troppo.


Ogni volta che i clan delle Bestie Divine mandavano delle persone al suo interno, potevano inviare solo qualche decine di guerrieri al Mare Divino Realm o allo Stadio della Distruzione. Potevano esplorare solo molto poco.


Quindi, anche se il Mistico Regno delle Bestie Divine era stato proprietà dei quattro clan per oltre cento milioni di anni, finora, i tesori che i quattro clan delle Bestie Divine ottenuti dal Mistico Regno ammontavano a meno di un milionesimo delle risorse all'interno!


All'interno c'era un'enorme quantità di raccolte misteriose e fantastiche. La quantità di tesori totale nel Regno Mistico era inimmaginabile.


Era sufficiente per causare un'enorme guerra in tutto il Regno Divino!


Tuttavia, questa strana regola limitante aveva permesso ai quattro clan delle Bestie Divine di occuparlo. Altrimenti delle organizzazioni al livello di un Re del Mondo avrebbero unito le forze per lottare contro i clan delle quattro Bestie Divine.


La sensazione nel vedere una montagna di tesori di fronte a loro e non poterli toccare non era molto migliore. Un mortale poteva consumare una minuscola e quasi impercettibile quantità di energia di trasmissione per attraversare la barriera, ma i mortali erano troppo deboli e fragili. Non potevano nemmeno sopportare il potere della lacerazione dello spazio e sarebbero stati ridotti in cenere prima di arrivare. Anche i praticanti di arti marziali allo Xiantian e allo stadio della Sfera d'Energia, nonostante potevano essere trasmetti nel Mistico Regno, non sarebbero riusciti a sopravvivere lì.


Potevano entrare, ma non potevano tornare.


A causa di tutti questi vari motivi, i migliori candidati da mandare erano i geni più talentuosi tra la giovane generazione.


La loro coltivazione non era troppo alta, quindi l'energia richiesta per mandarli nel Mistico Regno non sarebbe stata troppo elevata, ma erano anche persone molto potenti. Potevano contendere con praticanti di arti marziali al Mare Divino Realm con una coltivazione allo Stadio della Distruzione o potevano sconfiggere persone al Divine Transformation realm al Mare Divino Realm. Avevano abbastanza possibilità di sopravvivere.


Inoltre entrare nel mistico regno era una grande occasione fortunata. Mandarci un genio era il modo migliore per utilizzarlo.


"Umpf, il clan dell'Antico Drago è troppo imperioso, il numero di discepoli che mandavano è tre volte superiore al nostro, eppure devono pagare solo 1,5 miliardi di pietre del sole viola; non è molto di più di quanto paghiamo noi. Ogni volta dobbiamo sussidiare i loro discepoli con le nostre pietre!"


Disse con indignazione l'uomo vestito di giallo.


Feng Ziyang scosse la testa. Era così. Il clan dell'Antico Drago era il più potente, quindi era capace di proteggere tutte le risorse dei quattro grandi clan delle Bestie Divine. Giocava un ruolo deterrente nei confronti di tutte le organizzazioni che volevano attaccarli. In breve, le pietre del sole viola non erano diverse da una tassa di protezione per il clan dell'Antico Drago.
                                


                                



