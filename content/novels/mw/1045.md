---
weight: 10450
title: Capitolo 1045 – Insieme
pubDate: 2025-12-15T08:37:10.307Z
tags:
    - mw
---


<strong>CAPITOLO SPONSORIZZATO ringraziamo Marco! </strong>
7 capitoli in coda (sono 3 di Marco e 4 di Gatsu), 0/5
-Schadenfreude


Lin Ming stava per partire, quando fu colto di sorpresa. Si girò e vide Yan Yue'er che lo osservava imbarazzata. Tra tutte le persone che erano qui, il suo talento si era manifestato nella sua comprensione delle leggi e nella sua velocità di allenamento, ma non eccelleva in combattimento né negli scontri all'ultimo sangue. Inoltre la sua coltivazione era un po' più bassa. Era la più debole. Se avesse viaggiato da sola, avrebbe corso gravi pericoli.


Yan Yue'er sapeva bene in che condizioni si trovava. Nonostante il Mistico Regno delle Bestie Divine non fosse fatale, ci sarebbero state comunque delle persone che morivano mentre esploravano questa terra. Yan Yue'er non voleva morire.


"Huang Hongzhi non ti ha invitato?" Lin Ming si accigliò lievemente, mentre le rispondeva con una trasmissione del suono di vera essenza.


Nonostante non gli importasse di aiutarla, se l'avesse fatto avrebbe attirato l'ostilità degli altri. Sarebbe stato come dare uno schiaffo in faccia a Huang Hongzhi. Nonostante non lo temesse, non desiderava causare guai inutili.


"Sì... l'ha fatto, ma... ho sentito che ha una pessima reputazione..." Yan Yue'er era davvero imbarazzata. Era sempre stata la piccola principessa del Palazzo della Fenice Raffinata e se fosse uscita sarebbe stata corteggiata da innumerevoli uomini. Con la sua stirpe dell'Antica Fenice perfetta e il suo bell'aspetto, si poteva immaginare quanti pretendenti avesse!


Gli umani non nascevano pieni di arroganza e di senso di superiorità, invece si sviluppava col tempo. Dato che Yan Yue'er era stata cresciuta in un ambiente del genere, era impossibile che non fosse orgogliosa. Era la prima volta nella sua vita che doveva ignorare la sua mortificazione e cercare aiuto in questo modo.


Aveva preso l'iniziativa di chiedere compagnia, ma l'uomo le aveva risposto con una domanda. Temeva che Lin Ming avrebbe frainteso.


Lin Ming osservò con la coda dell'occhio Huang Hongzhi e vide che stava ancora sorridendo e aspettando dov'era.


Yan Yue'er e Lin Ming si erano parlati attraverso una trasmissione di vera essenza che aveva necessitato di un solo respiro di tempo e si erano anche guardati per un attimo, così Huang Hongzhi non aveva capito cos'era accaduto. Rimase stupidamente ad aspettare che Yan Yue'er gli rispondesse. C'erano anche un po' di persone dietro di lui che sembravano i suoi amici, che stavano scherzando e ridendo tra di loro, con l'intenzione di vedere se Huang Hongzhi avrebbe conquistato con successo la donna a cui stava puntando.


Se Lin Ming fosse partito con Yan Yue'er, allora sarebbe stato come atterrare Huang Hongzhi con un calcio.


Inoltre c'era un altro problema. Lin Ming in origine era venuto qui per andare a caccia di tesori. Se avesse portato Yan Yue'er, allora ci sarebbe stato un problema nella distribuzione dei tesori.


Yan Yue'er vide Lin Ming esitare, chiaramente non voleva portarla con sé. Si avvilì molto. Da quando era diventata un'estranea così impopolare? Era così deplorabile da influenzare il suo umore? Questa era la prima volta che le succedeva una cosa del genere.


Ansiosa, Yan Yue'er strinse i denti e disse:"Prima di entrare nel Mistico Regno delle Bestie Divine, Senior Huo Lieshi mi ha detto che se avessi avuto dei problemi allora avrei dovuto cercare te. Mi ha detto che ti ha già chiesto di prenderti cura di me in privato..."


Yan Yue'er strinse i pugni mentre parlava. Era davvero difficile ammetterlo per il suo orgoglio. Si sentì come se le fosse stato fatto un torto.


"Uh..." Lin Ming esitò. In effetti aveva sentito Huo Lieshi dire una cosa del genere, ma visto il contesto aveva pensato che stesse scherzando e non l'aveva preso sul serio. Ora sembrava che il vecchio fosse stato serio.


"Beh... bene allora."


Lin Ming accettò con riluttanza. In realtà non era un individuo freddo e spietato. Nonostante non fosse amico di Yan Yue'er, comunque si erano allenati nella stessa Stella del Fuoco Spirituale per due anni. Non poteva rimanere a guardare mente le accadeva qualcosa. Che stesse da sola o con Huang Hongzhi, sarebbe stato estremamente facile per lei andare incontro a qualche pericolo fatale o disastroso. se fosse accaduto, allora non sarebbe riuscito a spiegarsi di fronte a Huo Lieshi.


Dopo averci riflettuto però Lin Ming aggiunse una condizione:"Puoi venire con me, ma dobbiamo prima chiarire le cose. Tutti i tesori che troveremo saranno divisi in base alle nostre abilità. Ciò che troverò non lo condividerò con te e non desidererò ciò che otterrai tu."


"...Tu!!" Yan Yue'er spalancò gli occhi. Inspirò e ansimò con indignazione. Vedendo come Lin Ming aveva parlato con serietà, voleva dargli un pugno in faccia.


Era troppo un bullo!


Dalle sue parole chiaramente la riteneva un peso e aveva implicato che non sarebbe riuscita a trovare nulla di valore. E, la cosa più irritante era che la stava trattando come una qualche sorta di ladra. Pensava davvero che fosse un parassita spudorato e buono a nulla?


Yan Yue'er era sempre stata orgogliosa e altera. Non avrebbe mai pensato di avere il diritto a tesori senza metterci impegno!


"Chi credi che sia?! Credi davvero che desideri così tanto gli oggetti che troveresti? Non li ho mai voluti fin dall'inizio eppure mi valuti così negativamente! Inoltre sei la persona più scortese che abbia mai incontrato in tutta la mia vita!"


"Uh..." Lin Ming si toccò il naso, un po' imbarazzato. In effetti era stato un po' troppo volgare, ma era meglio stabilire delle regole prima che accadesse qualcosa. Se avessero incontrato qualche enorme tesoro nascosto in realtà non avrebbe avuto problemi a concederne una parte a Yan Yue'er.


"Le mie origini non possono essere paragonate ad un talento orgoglioso come te che proviene da una famiglia così magnifica. Di sicuro ho bisogno di tutte le risorse preziose che posso trovare."


"Inoltre, in questo Regno Mistico delle Bestie Divine ci sono tesori che possono tentare perfino un Sacro Lord. Non è questione di avidità. Il tempo è prezioso, quindi volevo chiarire prima le cose. Inoltre, dato che mi accompagnerai, ti dirò un'altra cosa. Se incontrassimo qualche pericolo che non posso affrontare allora forse potrei abbandonarti. Se succederà davvero, allora non potrò fare altro che augurarti buona fortuna."


Quando finì di parlare, Lin Ming si girò e volò nella direzione in cui erano andate meno persone.


"Ahh! Che odiosa canaglia!"


Quando sentì le ultime parole di Lin Ming, Yan Yue'er pestò i piedi a terra per la rabbia, ma alla fine doveva comunque seguirlo. Nonostante Lin Ming fosse un piccolo odioso bastardo, poteva ancora fidarsi di lui.


Proprio quando Yan Yue'er stava per partire, Huang Hongzhi ne fu sconcertato. "Cosa significa questo. Ti stavo parlando, non mi hai sentito?!"


Huang Hongzhi non sapeva che Yan Yue'er stava parlando con Lin Ming. Tutto ciò che aveva visto erano i suoi movimenti inconsulti e rabbiosi, come se fosse impazzita. Poi aveva iniziato a volare via senza dire una parola. Ne fu immediatamente infuriato. Anche i suoi buoni amici lo stavano guardando, eppure Yan Yue'er l'aveva ignorato completamente. Come poteva rimanere a testa alta dopo questo evento? Era riuscito sempre a conquistare con successo le donne ed era anche uno dei più grandi talenti di cui andava orgoglioso. Eppure oggi era stato ignorato da una ragazzina.


Yan Yue'er si era già levata in volo quando sentì le parole di Huang Hongzhi, si arrabbiò ancora di più. Se non fosse stato per questo maniaco che si era avvicinato a lei e l'aveva fatta sentire più in pericolo, allora non sarebbe andata a chiedere disperatamente aiuto a Lin Ming, facendola subire un'umiliazione del genere.


"Che importa se ti ho sentito o no? Perché dovrei rispondere a gente come te? Credi di essere incredibile o cosa? Sei solo un maiale schifoso che corre dietro alle gonnelle, tua moglie lo sa?"


Dopo che disse questo, Yan Yue'er volò con impazienza, non vedeva l'ora di allontanarsi più che poteva da qualcuno come Huang Hongzhi. Stava volando nella stessa direzione di Lin Ming, lasciandosi dietro un Huang Hongzhi completamente esterrefatto. Non sapeva come reagire dopo essere stato insultato direttamente da Yue'er. Non sapeva cosa aveva fatto per averla provocata così tanto da farla impazzire all'improvviso.


"Tu..."


Huang Hongzhi voleva aggiungere qualcos'altro, ma Yan Yue'er si era già levata in volo, svanendo alla vista e impedendogli di finire di parlare.


"Fratello Hongzhi, la direzione che ha scelto... probabilmente è la stessa dell'apprendista junior Lin!" Un uomo vestito di rosso dietro di lui sorrise. Era un discendente della famiglia Huo, Huo Renming.


"Ti sei rincitrullito? Credi davvero che Lin Ming fa parte della tua famiglia Huo? Credi davvero che ci guadagnerai anche tu? Non essere stupido. Se non avesse preso le risorse che erano tue di diritto, saresti diventato il discepolo numero uno della tua famiglia!" Disse Huang Hongzhi, cercando di seminare discordia.


Huo Renming ridacchiò e disse:"Anche se Lin Ming non fosse qui, non sarebbe il mio turno di essere il numero uno. La famiglia Huo ha prodotto molti geni in questi ultimi millenni, quindi perché dovrei essere io? Sono consapevole anche io delle mie capacità. D'altra parte, se la famiglia Huo può diventare più potente grazie a qualcuno come lui, allora significa che la mia famiglia avrà ancora più risorse da condividere e di conseguenza i benefici che ne trarrò saranno maggiori. Durante questa prova, il Grande Antenato mi ha ordinato specificatamente di aiutare l'apprendista junior Lin quanto posso.
Non sono come il fratello Huang qui. Credi davvero che solo perché ti definisci il piccolo tornado di Liuyan o qualcosa del genere diventi così attraente? Credi che quelle ragazze che hai conquistato prima siamo uguali a Yan Yue'er? Ha la stirpe dell'Antica Fenice perfetta! Nel mio clan è la sola discepola sotto i 33 anni con una caratteristica del genere! Nemmeno l'apprendista Senior Xiao Ping ha una stirpe del genere! E credi che ti seguirebbe per qualche motivo? In base a cosa? Alla densità del tuo sangue? Ahahah, smettila di farmi morire dalle risate! Ahahahah!"


Mentre ridacchiava, Huo Renming scelse una direzione vicino a Lin Ming e volò via.


Dopo che se ne andò, l'espressione di Huang Hongzhi divenne ancora più scontenta. I rapporti tra le varie fazioni del clan dell'Antica Fenice erano sempre stati complicati. Dato che tutti stavano lottando tra di loro, era naturale che si provocassero l'uno con l'altro.


A Huo Renming non importava di offendere Huang Hongzhi. Era una persona che aveva ereditato il temperamento selvaggio di Huo Lieshi e in termini di origini, forza e talento non era affatto inferiore ad Hongzhi.


"Lin Ming, Huo Renming, aspettate e vedrete!" Huang Hongzhi strinse i denti. Si girò e gridò ai due discepoli della famiglia Huang dietro di lui. "Ce ne andiamo!"


Scelsero una direzione e volarono via. Anch'essa era vicina a quella che aveva preso Lin Ming.


In quel momento Lin Ming e Yan Yue'er avevano già percorso oltre una decina di chilometri. In quest'area sconosciuta del regno mistico, dovevano sempre rimanere vigili e nessuno osava volare troppo velocemente. Altrimenti se avessero incontrato una fessura dello spazio a dieci volte la velocità del suono sarebbe stata davvero una morte ingiusta.


Lungo la strada, Lin Ming e Yan Yue'er rimasero in silenzio. Lin Ming stava estendendo i suoi sensi in ogni direzione, esaminando ogni pollice di terra. Yan Yue'er invece era ancora in preda alla rabbia, quindi non si sarebbe disturbata a parlare con lui.


Prima di entrare nel Mistico Regno, Lin Ming aveva letto ogni materiale possibile per informarsi su di essa. Uno dei testi che aveva letto era il Compendio del Mistico Regno delle Bestie Divine. Lì c'erano note sui materiali raccolti da tutte le grandi figure del passato che avevano esplorato il Mistico Regno negli ultimi cento milioni di anni.


Il Mistico Regno aveva uno spazio e un tempo separati; era una dimensione completamente diversa dai 3000 mondi del Regno Divino. Anche le sue regole erano diverse.


Le creature che vivevano qui si muovevano in modo spettrale e discreto ed erano tutte assassine e crudeli. Nonostante il Regno Mistico sembrasse morto e abbandonato, celava innumerevoli pericoli.
                                


                                



