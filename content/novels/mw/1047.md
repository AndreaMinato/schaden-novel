---
title: Capitolo 1047 – Nemico Bizzarro
pubDate: 2025-12-15T08:37:10.307Z
tags:
    - mw
---


<strong>CAPITOLO SPONSORIZZATO ringraziamo Marco! </strong>
5 capitoli in coda (sono 1 di Marco e 4 di Gatsu), 0/5
-Schadenfreude


Davvero troppo feroce...


Yan Yue'er sospirò internamente. Le catene fiammeggianti che Lin Ming aveva usato alla fine erano basate sul quarto livello del Concetto di Fuoco,.


Nonostante Yan Yue'er avesse iniziato a comprendere il Concetto di Manifestazione, era ancora ben lontana dal poterlo applicare in un vero e proprio combattimento.


Yan Yue'er pensò al divario che c'era tra lei e Lin Ming. La loro differenza in quanto a comprensione delle leggi era poca, ma era superiore per quanto riguardava le capacità di combattimento. E questo considerando solo quando due avversari si affrontavano alla pari in un'arena.


Nel mondo reale con le sue innumerevoli variabili e un ambiente in perenne cambiamento, dove si susseguivano attacchi e contrattacchi ad un ritmo sconvolgente, era stata seminata da Lin Ming.


Bastava vedere come Lin Ming aveva dato la caccia al corallo nero per capirlo.


Quando se ne rese conto, Yan Yue'er sospirò piano. Questa differenza non poteva essere compensata in uno o due giorni


Lin Ming aveva sottinteso che fosse un peso, e aveva ragione.


E proprio quando si stava avvilendo e frustrando un po', sentì all'improvviso Lin Ming fare un piccolo rumore per avvertirla. Alzò la testa e vide una figura che si stava avvicinando barcollando.


Questa persona aveva i capelli scompigliati e il suo corpo era ricoperto di sangue. Si poteva vedere che un tempo era stata splendida, ma purtroppo portava tre gravi ferite, come se qualche creatura feroce le avesse artigliato il viso e il collo. Queste orribili lesioni avevano distrutto la sua bellezza.


"Cielo! Quella è l'apprendista senior del Palazzo della Piuma della Fenice!"


Yan Yue'er sussultò per lo shock. Aveva riconosciuta questa donna. Era come lei e Lin Ming; proveniva anche lei da uno dei 72 palazzi. Era un apprendista senior che proveniva dal Palazzo della Piuma di Fenice.


Proveniva da una piccola famiglia illustre. Non era stato facile per lei lottare per ottenere una posizione e arrivare a questo punto. Inoltre, era anche una donna e solo tre dei dodici che erano entrati nel Mistico Regno delle Bestie Divine del clan dell'Antica Fenice erano femmine. Per questo Yan Yue'er provava un lieve senso di vicinanza nei suoi confronti. Ora che l'aveva vista in queste condizioni, non poté non provare un po' di compassione per lei.


"Apprendista Senior, cosa ti ha ferito?!" Chiese frettolosamente Yan Yue'er.


Lo sguardo della donna prima era appannato, ma quando sentì il grido di Yan Yue'er, alzò la testa. I suoi occhi si inumidirono come se stesse per piangere da un momento all'altro:"Apprendista junior Yan, apprendista junior Lin, siete voi, sono così contenta..."


"Apprendista senior, cosa ti è successo..."


"Ho incontrato una qualche strana pianta. Pensavo che fosse un'erba spirituale, ma dopo che mi sono avvicinata si è trasformata in un enorme artiglio che ha provato a catturarmi. Ho pagato un caro prezzo per sfuggirle e sono quasi morta!" La donna sembrò perdere le forze e quasi cadde a terra. Yan Yue'er tirò fuori velocemente una pillola guaritiva dal suo anello spaziale e stava per porgerla all'apprendista senior. Tuttavia, in quel momento, sentì la mano di Lin Ming afferrare il suo braccio come una pinza di ferro, al punto perfino da causarle un po' di dolore.


"Apprendista senior Lin, cosa stai..."


Yan Yue'er provò un brivido quando sentì la presa di Lin Ming. Uno strano sapore le riempì la bocca.


A Yan Yue'er certamente non sarebbe importato se Lin Ming avesse fatto qualcosa di scortese come afferrarle il braccio. Era già molto tesa e sospettosa di ogni cosa. E ora che Lin Ming l'aveva fermata, alzò immediatamente la guardia.


Che...


Proprio mentre ci pensava, l'apprendista senior di fronte a lei sorrise astutamente. Si trasformò in un'ombra nera che si precipitò verso di lei, allungò un paio di artigli affilati che puntarono al suo collo!


"È un diavolo del mistico regno!"


Yan Yue'er era inorridita, ma era comunque un grande genio del Palazzo della Fenice Raffinata. Superò all'istante il panico e tirò fuori una sottile spada rossa dal suo anello spaziale e menò un fendente verso il basso.


Questo era un artefatto spirituale di massimo livello. Con uno squarcio, un arco di luce tagliò la figura demoniaca, dividendola a metà!


Il mostro però non morì. In origine era una forma di energia come un flusso d'aria, privo di corpo fisico. Nonostante fosse stato diviso a metà, scaraventò comunque i suoi pezzi verso Yan Yue'er!


Questi due flussi di energia si trasformarono in un viso feroce pieno di zanne affilate che cercarono di mordere il collo pallido di Yan Yue'er. Nonostante non fosse stata attaccata, la donna sentì uno spaventoso intento omicida. Tutto il sangue nel suo corpo era stato agitato da questo intenso intento omicida.


Sapeva che visto che il corpo di un diavolo era invisibile e intangibile, eccelleva in attacchi mentali e spirituali. Se un praticante di arti marziali dalla volontà debole fosse stato posseduto da un diavolo, il suo mare spirituale sarebbe stato distrutto dalla forma di energia. Poi il diavolo avrebbe risucchiato lentamente la forza vitale del guerriero fino a lasciare solo un cadavere rinsecchito!


"Tsk!"


Lin Ming si accigliò. Alla fine intervenne.


Non si mosse, ma uno spirito da battaglia d'oro a forma di lancia uscì fuori dalle sue sopracciglia, trasformandosi in un bagliore ardente. In quel momento la determinazione di Lin Ming fu come la spada divina di un dio della guerra, glorioso e retto. Questa luce divina squarciò le due sezioni del diavolo, facendolo a pezzi!


Un diavolo del mistico regno aveva un corpo intangibile e primeggiava in anima e volontà, ma lo spirito da battaglia primordiale di Lin Ming aveva già raggiunto il livello oro; era la nemesi di un diavolo!


"Ahhhhhh!"


Il mostro ululò miserabilmente per poi esplodere riducendosi in una nebbia grigia. Lin Ming la afferrò e la condensò in una sfera.


Poi tirò fuori la Fornace del Sole per raffinarlo. Era l'artefatto Saint di alto livello che aveva vinto dopo aver vinto contro Huo Yuanguang. Aveva rimpiazzato la Fornace Universale del Sole ed era diventata la sua nuova fornace.


Un diavolo era fatto di pura energia. Lin Ming doveva solo usare l'artefatto per bruciare un po' delle impurità. Questa era una procedura relativamente facile che poteva fare da solo con facilità.


Dopo che Lin Ming aveva eliminato il diavolo, Yan Yue'er rimase rigidamente in disparte con imbarazzo. Provava un po' di frustrazione riguardo alla situazione.


E certamente aveva dei motivi per essere imbarazzata. In solo un paio di decine di respiri di tempo aveva già avuto bisogno di contare su Lin Ming per essere salvata due volte. Nonostante non sarebbe morta se non l'avesse aiutata, sarebbe stata comunque in difficoltà e forse sarebbe stata ferita. Se avesse subìto delle ferite così presto, sarebbe stata davvero in pericolo.


Yan Yue'er sapeva già che a causa della sua coltivazione bassa sarebbe stata la più debole dei 12 discepoli del clan dell'Antica Fenice. Anche così non pensava che le sue condizioni sarebbero state così pietose. Questa l'aveva proprio fatta vergognare di sé stessa.


All'inizio aveva pensato che Lin Ming l'avesse sottovalutata e quindi si era arrabbiata, rifiutandosi di parlare con lui mentre volavano, ma ora che si era resa conto della situazione, voleva davvero suicidarsi picchiando la testa contro il muro. Quando una persona orgogliosa come lei aveva perso così tanto la faccia?


Quando vide che Lin Ming stava per raffinare il diavolo del mistico regno, alla fine aprì la bocca e balbettò:"Quello... che... che ne dici di usare la mia Fornace dei Marchi di Fuoco?"


"Oh?"


Lin Ming gettò un'occhiata verso la Fornace dei Marchi di Fuoco nella mano di Yan Yue'er. Questa piccola fornace raffinata aveva incisioni di fiori e pesci ed era fatta interamente di giada spirituale di fuoco. Era molto lucida e raffinata.


<em>'Artefatto di massimo livello? E si avvicina anche ad un artefatto trascendente!'</em>


Lin Ming stimò che la qualità di questa fornace non fosse inferiore alla Lancia del Sangue della Fenice.


Bisognava sapere che la sua lancia aveva parte della forza primaria del vecchio maestro del palazzo. Aveva un valore molto alto!


E questa Fornace dei Marchi di Fuoco era uguale!


Era normale in effetti. Yan Yue'er era un grandissimo talento del Palazzo della Fenice Raffinata. Se Lin Ming avesse potuto ricevere la forza primaria del maestro del palazzo, così valeva anche per lei.


Per rendere le cose più facili per Lin Ming, Yan Yue'er sigillò temporaneamente il suo marchio spirituale prima di consegnargliela.


"Che fornace meravigliosa! Ha anche la forza primaria del vecchio maestro del palazzo. Il suo valore dev'essere diverse centinaia di volte superiore alla mia Fornace del Sole! Grazie mille."


Queste parole in realtà fecero provare dolore e amarezza a Yan Yue'er. Pensò:'<em>Questo è il massimo che posso fare...</em>'


"Una volta che me ne andrò da questo Mistico Regno delle Bestie Divine, dovrò andare all'avventura da sola. Come si dice, un fiore nato in una serra non può sopportare il vento e la pioggia. Nonostante lo sapessi già, non me ne sono resa mai conto quanto oggi. In confronto a questo tipo, non sono diversa da una bambina in confronto ad un uomo adulto! In teoria il corallo nero e il diavolo non potevano rivaleggiare con me, ma possono usare ogni sorta di strano metodo per mettermi in svantaggio. Posso subire una o due ferite, ma con un ritmo del genere morirei sicuramente!"


Yan Yue'er strinse i pugni con determinazione. Giurò che si sarebbe sottoposta ad un'enorme quantità di prove in futuro per aumentare la sua esperienza. Per quanto riguardava avanzare di livello, non era così preoccupata. Quando aveva 29 anni, Chi Zanyun aveva solo una coltivazione all'ottavo Stadio della Distruzione, quindi non c'era bisogno di avere fretta.


Mentre Yan Yue'er stava pensando a questo, Lin Ming stava usando la Fornace dei Marchi di Fuoco e la stava riscaldando accendendo un fuoco.


Il diavolo del mistico regno urlò mentre veniva arso vivo nella fornace. Continuò ad emettere grida laceranti finché la sua coscienza non fu bruciata completamente nella fornace. Tutto ciò che rimase fu pura energia che si condensò in una scia color arcobaleno.


In metà bastoncino di incenso, questo flusso di energia volò. Lin Ming lo tagliò a metò, inghiottendone una parte e iniettandone l'altra nel corpo di Yan Yue'er.


"Mm?" Yan Yue'er arrossì e assorbì in silenzio questo filo di energia. Sapeva che questo era il compenso per avergli lasciato usare la fornace. "Questo tipo è davvero odioso. C'è davvero bisogno di dividere così chiaramente ogni cosa?"


L'energia nei diavoli del mistico regno conteneva leggi di un mondo diverso. Erano molto difficili da percepire nell'universo del Regno Divino.


Dopo che inghiottì il filo di energia, Yan Yue'er si sentì come se una calda brezza avesse soffiato sul suo corpo. Iniziò a provare una sensazione di calore.


L'energia fluì per il suo corpo, facendola sentire leggera.


Allo stesso tempo la sua comprensione delle leggi si approfondì un po'. Per un genio del clan dell'Antica Fenice, l'energia di un diavolo non era troppo importante. Erano le leggi contenute al suo interno che erano il vero raccolto!


Quando un praticante di arti marziali percepiva le leggi, non doveva solo limitarsi ad approfondirne una parte, ma a padroneggiarne anche una porzione abbastanza grande!


Era necessario comprendere molte leggi diverse di ogni tipo. Solo sommandole insieme ci si poteva avvicinare alla verità dell'origine dell'universo!


Dopo un po' Yan Yue'er assorbì la metà delle leggi contenuta dall'energia. Sentì che la sua comprensione del Concetto di quarto livello si fosse approfondita, quasi equivalente a dieci giorni di meditazione. Se avesse potuto ottenere più energia del diavolo del mistico regno, sarebbe riuscita a comprendere ulteriormente le leggi del fuoco!
                                


                                



