---
weight: 10490
title: Capitolo 1049 – Osso di Drago Divino
pubDate: 2025-12-15T08:37:10.307Z
tags:
    - mw
---


<strong>CAPITOLO SPONSORIZZATO ringraziamo Gatsu! </strong>
3 capitoli in coda, 0/5
-Schadenfreude


C'era un Drago Divino qui?


Impossibile!


Primo Drago spalancò gli occhi. La maestà e la dignità contenuta in questo ruggito era innegabile! Quando lo sentì, provò una lieve timore reverenziale. Erano i più antichi ricordi del suo sangue che facevano risonanza con questo ruggito.


Nonostante Primo Drago avesse la stirpe dell'Antico Drago perfetta, era comunque sangue trasfuso nel suo corpo dopo la nascita. E quindi significava solo che metà del suo sangue era di drago. Anche così la sua qualità era relativamente bassa.


Di fronte ad un vero Drago Divino, il suo sangue avrebbe generato paura e venerazione, come se il suo intero essere si stesse inginocchiando di fronte a degli dei ancestrali.


"Quello è il ruggito di un drago, non ci sono dubbi! Come può essere?! Nonostante si dice che il Mistico Regno avesse contenuto delle Bestie Divine, questo risale ad innumerevoli centinaia di milioni i anni fa. Le leggi di questo universo sono già crollate, trasformando questo posto in uno spazio completamente diverso e, dato che ne sono seguite nuove leggi, la nascita di una Bestia Divina è diventata impossibile in queste terre."


"Non dovrebbe essere una Bestia Divina, ma..."


Proprio quando Primo Drago si stava allarmando, vide un raggio di luce blu che sfrecciava in alto nel cielo. Il ruggito divenne ancora più distinto!


In quel momento apparve un'enorme immagine nel cielo, lunga decine di migliaia di piedi. L'energia incredibilmente pura del mistico regno  si trasformò e si radunò! Mentre si accumulava, si formarono innumerevoli saette che precipitarono a terra!


Questa era la tribolazione del fulmine. Quando un diavolo del mistico regno si evolveva in un Re Asura, doveva attraversare una tribolazione!


Primo Drago alzò lo sguardo. L'enorme immagine nell'aria era stata manifestata dal Re Asura. E ciò che lo aveva scioccato era che questo fantasma aveva la forma di un drago!


Aveva una testa, delle corna e anche la corporatura di un drago!


Questo diavolo era in grado di manifestarlo?!?!


Naturalmente non era un Vero Drago, ma ne emanava l'aura. Quel ruggito chiaramente era stato emesso da questa creatura!


"Come può essere?"


Non fu solo Primo Drago ad esserne stupito, anche i suoi compagni lo erano! Non capivano cosa stava accadendo!


In quel momento, tra le innumerevoli scariche elettriche nel cielo, c'era un gruppo di ombre che stavano discutendo tra loro usando un qualche tipo di strano linguaggio. E al centro di queste ombre c'era una figura che sembrava un uomo nudo con i capelli così lunghi che gli arrivavano alle ginocchia.


Il viso di quest'uomo cambiava costantemente. A volte aveva un aspetto bello ed eroico, altre volte sembrava feroce, ordinario e in alcuni momenti pareva brutto e grottesco. Ogni tanto assumeva perfino l'aspetto di una bellissima donna o di una bestia selvaggia.


Questo era il Re Asura che stava attraversando la tribolazione. Era già essenzialmente diverso dai diavoli ordinari, aveva condensato un corpo in carne ed ossa e non sembrava diverso da un umano. In effetti le sue forme erano ancora più perfette. Tuttavia le sue braccia e le sue gambe erano coperte di scaglie blu che sembravano... draconiche!


Un diavolo era una forma di vita fatta di energia, ma se avesse avuto l'occasione di divorare un'enorme quantità di forza vitale e del sangue avrebbe potuto condensare il suo corpo mortale.


"Grande re, quelle creature basse e patetiche sono già arrivate. La stanno spiando!" Una voce vaga e indistinta risuonò accanto all'uomo, esprimendosi con parole che i praticanti di arti marziali del Regno Divino non sarebbero riusciti a capire.


"Naturalmente lo so, eheh... questi esseri del mondo esterno desiderano approfittarsi del mio momento più debole mentre attraverso la tribolazione per uccidermi! Ma ciò che non sanno è che li ho già scoperti e che sto attraversando la tribolazione per attirarli!"


"Questi esseri pensano di essere i padroni di questo mistico regno. Mandano regolarmente delle persone per saccheggiare le nostre ricchezze e dare la caccia al mio clan di diavoli Venerabili! Ai loro occhi non siamo nient'altro che prede! Ridicolo! Ma ciò che non sanno è che il mio clan dei Diavoli Venerabili è sotto la protezione del nostro dio!
Dopo esserci evoluti per centinaia di milioni di danni, la nostra saggezza e la nostra forza è già aumentata oltre ogni loro previsione. Non stiamo più dispersi come prima! Dato che ci considerano una preda, anche noi li tratteremo come cibo. Durante la mia tribolazione mi mancava giusto un po' di carne e forza vitale. Li attirerò e mi aiuteranno a completare l'ultima fase!"


"Manda gli ordini. Trattieni le truppe, non farli muovere! Si approfitteranno dell'ultimo momento della mia tribolazione per iniziare ad attaccarmi. Rimanete in periferia e, quando accadrà, bloccherò l'area circostante nel raggio di cento chilometri e li ucciderò tutti! Diventeranno tutti il mio nutrimento!"


Mentre parlava, il Re Asura emise energia demoniaca che oscurò il cielo. E non solo, emise l'aura di un drago!


"Sì grande re."


Dissero rispettosamente diverse ombre. Aveva una profonda ammirazione per lui, come se lo considerassero un dio.


L'aura del Re Asura divenne sempre più intensa. Innumerevoli scariche elettriche piovvero dal cielo, incendiando la palude sotto. Il fango evaporò, bruciò e poi si ridusse in magma bruciante per poi evaporare nuovamente!


Questo processo accadde molto velocemente, in un batter d'occhio era scomparsa un'enorme distesa della palude nera!


E in lontananza, Primo Drago che era rimasto fermo, si accigliò. Aveva la sensazione che ci fosse qualcosa di strano!


Prima di venire nel Regno Mistico delle Bestie Divine, aveva familiarizzato completamente con il compendio, una versione ancora più aggiornata di quella del clan dell'Antica Fenice. Secondo le note del passato, un Re Asura non dovrebbe essere così potente.


Questa sorta di tribolazione era troppo terrificante e il Re Asura la stava sopportando senza problemi.


Primo Drago aveva un pessimo presentimento!


Nonostante si trovasse di fronte ad un'enorme opportunità fortunata, era ancora estremamente cauto. Dato che il suo talento e la sua coltivazione erano arrivati ad un livello simile, capiva il suo destino ed era in grado di sentire l'avvicinamento di una catastrofe incombente.


Aveva avuto una vita molto dura. Normalmente quando esplorava un mistico regno ed era stato spesso sul punto di morire, era riuscito ad uscirne vivo e aveva anche ottenuto grandi benefici.


In una situazione del genere, Primo Drago stava pensando di ritirarsi. Per un'opportunità fortunata, un talento doveva fare di tutto per ottenerla anche se le possibilità di sopravvivenza fossero molto scarse.


A volte però, solo a volte, in una situazione dalle circostanze e le variabili imprevedibili, bisognava arrendersi. E anche cedere richiedeva un'enorme determinazione.


Proprio quando stava cercando di ritirarsi, Primo Drago vide una scena che lo fece tremare, le sue pupille si rimpicciolirono e poi brillarono!


Dopo che la palude nera era evaporata, aveva rivelato un'enorme voragine a terra. E Primo Drago aveva visto qualcosa che prima non era stato visibile.


In questa fossa c'era un enorme osso lungo mille piedi. Era più bianco della giada e le estremità erano strette e lisce come una spada divina che squarciava il cielo!


Questo osso sembrava un frammento di uno scheletro dalle dimensioni inimmaginabili. Forse era parte di una costola o forse di un femore. Non importava cosa fosse però, questo osso era pieno di rune incredibilmente complesse. C'erano marchi grandi come secchi e altri piccoli come chicchi di riso. Erano tantissimi!


Ogni runa conteneva le Leggi di questo mondo!


Questo frammento emanava una grande pressione incredibilmente misteriosa e che si mischiava con dell'energia Yang estremamente pura. Anche se era a centinaia di chilometri di distanza, poteva sentire ancora un puro battesimo di energia e anche il potere delle antiche leggi!


"Questo... questo è..." La voce di Primo Drago tremò. Nonostante non l'avesse mai vista prima, sapeva che non si sbagliava. Questo frammento di fronte a lui era...


"Un osso di drago divino!"


C'era davvero un osso di drago sepolto nella palude! Uno lungo 1000 piedi!


Che concetto era?


Bisognava solo pensare al valore del midollo di drago per capirlo. Il sangue di drago e di fenice avevano un valore simile. Il sangue di drago ordinario naturalmente era quello meno prezioso. Al di sopra c'era il sangue di cuore di drago, quello di corno, di midollo, della scaglia inversa e così via.


Il sangue del midollo di drago aveva un valore simile a quello della fenice. Quando Lin Ming aveva superato il settimo piano degli Inferni di Fuoco, a parte l'essenza di sangue che non era ancora riuscito ad ottenere, aveva ricevuto tre gocce di midollo di sangue di fenice. Una sola goccia di sangue di midollo di fenice era sufficiente per fare impazzire un guerriero allo stadio Lord Divino, figuriamoci dieci gocce.


E questo osso era ancora completo, quindi doveva esserci un'enorme quantità di midollo all'interno. Quanto sangue doveva esserci all'interno?


Per non menzionare l'osso in sé, che era ancora più prezioso!


Questo perché tutti e quattro i clan delle Bestie Divine potevano solo fare trasfusioni di sangue, la pelle, la carne, le ossa e i muscoli non sarebbero stati trasformati.


Questo perché non avevano i materiali per farlo!


Se Primo Drago potesse usare questo osso e fonderlo nel suo corpo, i suoi vantaggi sarebbero stati incalcolabili!


Non solo il suo sangue si sarebbe rafforzato, ma tutte le sue ossa sarebbero diventate quasi indistruttibili perché si sarebbero fuse con quelle del drago. La sua forza fisica e quella difensiva sarebbero aumentate di un altro livello.


In quel momento Primo Drago diventò un fanatico. Mostrò uno sguardo pieno di desiderio, un'emozione così intensa che non aveva mai sentito prima d'ora!


Se ora aveva grandi speranze di diventare un Sacro Lord in futuro, allora dopo aver ottenuto questo osso sarebbe arrivato negli stadi avanzati di un Sacro Lord o anche al picco. Forse se avesse incontrato altre opportunità fortunate, sarebbe potuto diventare un Re del Mondo!


Allora sarebbe diventato un altro Re del Mondo del clan dell'Antico Drago. Sarebbe stato uno dei tre guerrieri più potenti mai apparsi nella storia degli ultimi cento milioni di anni del clan!


Con un'opportunità fortunata così grande di fronte a lui, se non avesse cercato di ottenerla con tutto sé stesso per qualche preoccupazione, allora non sarebbe stato Primo Drago.


Non solo lui, anche agli altri discepoli ribollì il sangue. Primo Drago avrebbe ricevuto la maggior parte dei benefici, ma anche loro ci avrebbero guadagnato un po'. Dopotutto questo osso era lungo 1000 piedi. Era naturale che una parte sarebbe spettata a loro. Questo era un tesoro per cui perfino un Re del Mondo sarebbe impazzito. Anche una piccolissima quantità di esso avrebbe potuto farli diventare molto più potenti.


"Apprendisti junior, andate in formazione, avanzeremo insieme!"


Primo Drago tremava con entusiasmo, ma il suo sguardo era spaventosamente calmo. Questo era il momento più importante della sua vita!


Nel cielo, il fantasma formato dal Re Asura aveva raggiunto un'altezza di 100.000 piedi. Un'aura terrificante piovve dal cielo avvolgendo il mondo intero. Senza dubbio questo osso era stato ottenuto dal Re Asura. Doveva averne inghiottito l'energia del sangue e yang, sviluppando quindi delle caratteristiche simili ad un drago.


A causa di questo Re Asura, l'osso aveva perso gran parte della sua essenza. Tuttavia non importava, se avessero potuto uccidere questo Re Asura e poi raffinarlo, avrebbero potuto compensare le loro perdite.
                                


                                



