---
weight: 1052
title: Capitolo 1052 – Armatura da Battaglia Primordiale
pubDate: 2025-12-15T08:37:10.308Z
tags:
    - mw
---


<strong>CAPITOLO SPONSORIZZATO ringraziamo Gatsu! </strong>
0 capitoli in coda, 0/5
-Schadenfreude


Yan Yue'er si guardò attorno stordita. Di fronte a lei c'era un lussureggiante giardino medicinale, pieno di erbe spirituali di oltre 100.000 anni. Era una terra rigogliosa e fiorente. E dietro questo giardino medicinale c'era un palazzo. Quando lo vide, capì dov'era. Si trovava nell'anello spaziale di Lin Ming, in una dimensione minore al suo interno.


"Lui... mi ha salvato..."


Mentre guardava il paesaggio tranquillo e pacifico, Yan Yue'er si riempì di emozioni contrastanti.


Non avrebbe mai pensato che all'ultimo momento Lin Ming l'avrebbe fatta entrare nel suo anello spaziale. Finché non fosse morto e l'artefatto non si fosse rotto, sarebbe stata al sicuro.


E, anche se non sapeva perché, Yan Yue'er nutriva una cieca fiducia nei confronti di Lin Ming. Nonostante sapesse che sarebbe stato impossibile per lui resistere a 100.000 diavoli, pensava che sarebbe riuscito a scappare, anche se non avesse potuto ottenere l'osso di drago.


.....


In quel momento, all'esterno dell'Anello Viola, era iniziato un massacro tra i discepoli dei quattro clan delle Bestie Divine e i diavoli del mistico regno!


100.000 diavoli contro circa 60 geni!


"Primo Drago, quel fottuto psicopatico! Entrate tutti in formazione!"


Disse senza fiato Jiang Bai mentre gli altri sei discepoli si radunarono accanto a lui e iniziarono a mettersi in posizione. Per quanto riguarda gli altri tre, non si unirono a loro perché non erano in grado di farlo!


Non tutti i discepoli dei quattro clan potevano creare formazioni l'uno con l'altro. Ad esempio nel clan dell'Antica Fenice c'erano molti talenti sparsi nei 71 palazzi, quindi era semplicemente irrealistico allenarli a creare formazioni. Dopotutto farlo non era pratico visto che si incontravano poche volte. Anche quando avevano esplorato questo mistico regno, lo avevano fatto separatamente. Un raduno del genere era un evento senza precedenti.


Così non tutti i discepoli del clan dell'Antica Fenice, del Roc o del Kirin potevano disporsi in formazione. Solo alcuni discepoli del quartier generale potevano farlo e competere con la Formazione Astrale del clan dell'Antico Drago!


"Avvicinatevi a me, formeremo la Formazione dei 100 Uccelli del Sole Ardente!" Gridò Xiao Ping. Era una disposizione che avevano praticato insieme in passato.


"Se creeremo una formazione... allora come faranno i discepoli delle frazioni come Lin Ming?" Chiese istintivamente un discepolo.


"Che assurdità. Adesso cos'altro possiamo fare, lasciali correre in giro come vogliono!" Sogghignò Huang Hongzhi. La sua risposta comunque era comprensibile, durante una crisi del genere, chi poteva ancora preoccuparsi degli altri?


Quando immaginava come Lin Ming sarebbe stato divorato da innumerevoli diavoli fino a scomparire, Huang Hongzhi provò soddisfazione. Quel moccioso le aveva portato via Yan Yue'er di fronte a tutti e gli aveva fatto perdere la faccia.


"È davvero il modo più miserabile di morire, ma è un peccato per quella ragazza, Yan Yue'er, non ero ancora riuscito ad assaporarla. La sua stirpe dell'Antica Fenice perfetta andrà sprecata!"


Poi, quando Huang Hongzhi gettò un'occhiata verso Lin Ming e Yan Yu'er, vide scomparire la giovane.


"Mm? Un anello spaziale con una dimensione minore? Umpf, è comunque inutile. Morirai comunque!"


Nemmeno loro erano sicuri di poter sopravvivere ad un esercito di 100.000 diavoli, figuriamoci Lin Ming che era tutto da solo.


<em>Bang!</em>


Dopo una serie terrificante di esplosioni, lo sciame di 100.000 diavoli del mistico regno formarono una corrente enorme che impattò sui discepoli come un pugno corazzato. I geni dei quattro clan tuttavia contrattaccarono con forza come una lama affilata, scontrandosi con i mostri. Per un po' si scatenò un'energia selvaggia e turbolenta!


E sopra i membri dei quattro clan sfrecciò una gigantesca ruota blu nel cielo. Sopra di essa c'erano 36 rune brillanti!


36 discepoli erano posti ognuno sulla propria runa. Combinate insieme, fecero risuonare il ruggito di un drago! L'immagine di un Drago Azzurro fluttuò sopra la ruota vorticante, i suoi artigli attaccarono!


"Compagni! Bruciate insieme l'essenza di sangue per formare una Runa del Drago Celeste e iscriverla nella Formazione Astrale! Aumenteremo più che potremo il potere della formazione! Questa è l'opportunità più grande che avremo in tutta la nostra vita! Dobbiamo mettercela tutta!"


Primo Drago gridò. Fu il primo a bruciare la sua essenza di sangue!


L'essenza di sangue del clan del drago era diversa da quella della fenice. La fenice poteva immergersi tra le fiamme del nirvana e rinascere. Non importava quanta essenza di sangue bruciasse, non sarebbe diminuita, mentre quella del drago sarebbe sparita per sempre una volta consumata!


Primo Drago stava proprio usando tutte le sue forze!


<em>Bang!</em>


Accompagnati da un grido di Primo Drago, 36 pilastri divini di luce si irradiarono dai corpi dei discepoli; ognuno aveva bruciato la sua essenza di sangue!


Questi pilastri di luce avevano diversi colori. Azzurro, oro, rosso sangue... ognuno rappresentava il rapporto di ogni discepolo con un drago divino diverso!


Il cielo fu illuminato dal tripudio di colori!


E al centro della formazione, 36 rune si sollevarono come se fossero dotate di vita propria. Ognuna si trasformò in un piccolo drago che spiccò il volo.


"Oh, Antico Drago, evochiamo la tua forza gloriosa usando la nostra essenza di sangue come sacrificio. Ti imploriamo, concedi a noi leali sudditi la tua potenza impareggiabile e divina!"


L'espressione di Primo Drago era piena di pia riverenza, come se stesse conducendo una cerimonia sacra.


<em>Wu... wu...</em>


La ruota vorticante sotto i suoi piedi era già diventata un caleidoscopio di colori. Mentre girava, squarciò l'aria rilasciando un suono stridente come le grida di innumerevoli fantasmi. Anche lo spazio attorno iniziò a tremare!


Un suono del genere si fuse con l'aura di un Drago Divino e l'energia di 36 guerrieri del clan dell'Antico Drago. Ovunque passassero le onde soniche, i diavoli del mistico regno esplodevano riducendosi in fumo!


Questi mostri erano corpi di energia intangibili e invisibili. Da come venivano uccisi da queste onde soniche, si poteva capire quanto fosse letale questa formazione!


Non solo, ma mentre la ruota color arcobaleno roteava, poteva assorbire l'energia dei diavoli del mistico regno. Un'enorme quantità di energia nutrì e rafforzò la ruota, facendola brillare ancora di più!


"Cosa?!?! Che tipo di formazione è?! Può davvero assorbire l'energia dei diavoli per potenziarsi e aumentare la sua forza!"


"In tal caso non avranno così tante difficoltà, possono usare la forza dei diavoli stessi per massacrarne ancora di più! Non c'era da meravigliarsi che Primo Drago abbia fatto un azzardo del genere! Può davvero affrontare i 100.000 diavoli e uccidere il Re Asura mentre si sta sottoponendo alla tribolazione!"


"Oh no! Se continua così rimarremo bloccati in questo mare di mostri! E i discepoli del clan dell'Antico Drago cercheranno di avanzare. Allora, se riuscissero ad ottenere l'osso di drago e se ne andassero, mentre noi siamo rimasti bloccati qui, allora potremo esaurire le forze e morire!"


Jiang Bai si rese conto della situazione e si infuriò. Aveva la sensazione di essere stato ingannato da Primo Drago. Non solo si era trasformato in esca e doveva sopportare la pressione dell'attacco, non avrebbe ottenuto nessun beneficio e avrebbe perfino rischiato di morire!


Tuttavia era impossibile per lui ora puntare all'osso di drago, specialmente in mezzo allo sciame di diavoli. Provare ad avanzare anche di solo 100 metri tra tutte queste creature era estremamente difficile.


"Cosa facciamo? Scappiamo o ci precipitiamo in avanti con i discepoli del clan dell'Antico Drago?"


Erano tutti in preda ad un dilemma. Erano sicuri di poter uscire da questo accerchiamento. Anche se avessero subìto dei danni, almeno il 70% di loro sarebbe riuscito a rimanere illeso.


Tuttavia sarebbe stato come rinunciare all'osso di drago.


Se si fossero precipitati in avanti, allora forse avrebbero potuto ottenere il bottino, tuttavia avrebbero subìto gravi perdite. Forse non ne avrebbero nemmeno ricavato nulla dopo così tanti sacrifici!


E in quel momento, anche Lin Ming fu circondato da sciami di diavoli!


Non aveva creato una formazione. Aveva il vantaggio di essere la persona che dava meno nell'occhio e questo lo rendeva anche un bersaglio meno appetibile per i mostri.


"Spirito da battaglia Primordiale!"


Quando vide sette o otto diavoli sfrecciare verso di lui, Lin Ming evocò il suo spirito da battaglia dal suo mare spirituale. In un attimo di secondo i diavoli furono uccisi e si ridussero in energia. Lin Ming fece un cenno e ripose la loro energia nella Fornace dei Marchi di Fuoco lasciata da Yan Yue'er.


Nonostante la sua forza combattiva non fosse la più alta tra i 60 discepoli circa, ma in realtà gli era molto più facile uccidere gruppi di diavoli. Questo perché ne avrebbe massacrati a gruppi con un solo colpo. Questo gli faceva risparmiare sia energia che tempo.


Tuttavia questo non era sufficiente. Lin Ming era consapevole che, se si fosse avvicinato al Re Asura, avrebbe incontrato una resistenza ancora maggiore. Non solo ci sarebbero stati più diavoli, ma sarebbero stati ancora più potenti. Mostri che erano vissuti per migliaia o anche diecimila anni!


"Campo di forza demoniaco, attivati!"


Il loto rosso del Grande Imperatore fiorì lentamente dietro Lin Ming! Nel caos della battaglia, nessuno aveva il tempo di notarlo. E quando il loto sbocciò, la composizione dello spazio attorno a Lin Ming iniziò a cambiare, assumendo un attributo primordiale!


Lo spazio primordiale simboleggiava il potere delle leggi più antiche dell'universo. Anche se le regole del mondo del Mistico Regno erano diverse e avevano ostacolato lievemente i geni dei quattro clan, non potevano comunque influenzare lo spazio primordiale.


Non appena usò questa mossa, l'aura di Lin Ming cambiò! Compresse lo spazio primordiale entro 30 piedi dal suo corpo. Qualunque diavolo che irrompesse al suo interno emetteva un grido terrificante mentre il suo corpo si scioglieva!


Lo spazio primordiale annientava ogni legge. Questi corpi di energia non potevano sopportare il suo potere di decomposizione!


Lo spazio primordiale continuò a comprimere e a condensarsi finché non si estese a soli tre piedi da Lin Ming. Questo creò quasi un'armatura primordiale e il suo potere di decomposizione delle leggi era arrivato ad un livello terrificante. Qualsiasi demone che l'avesse toccata sarebbe esploso immediatamente per poi essere decomposto dalla barriera e arricchendo la forma elementare del qi primordiale.


Dato che c'era la Formazione Astrale del clan dell'Antico Drago e gli altri guerrieri dei tre clan radunati, Lin Ming era un obiettivo secondario. Si sarebbero precipitati su di lui solo due decine circa di diavoli e quando avessero toccato la sua armatura primordiale, sarebbero morti immediatamente. Nessuno poteva fermare l'avanzata di Lin Ming!
                                


                                



