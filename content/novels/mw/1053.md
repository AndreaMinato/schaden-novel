---
weight: 1053
title: Capitolo 1053 – Furtivo
pubDate: 2025-12-15T08:37:10.308Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


<em>Rumble rumble rumble!</em>


Con Primo Drago come guida, i discepoli del clan dell'Antico Drago si precipitarono in avanti accompagnati da un'ondata di luce. Ad ogni respiro di tempo avrebbero speso una grande quantità di forza primaria. Avevano bruciato una porzione della loro essenza di sangue!


Inoltre più si avvicinavano al Re Asura, più si sentivano sotto pressione!


Avevano già raggiunto i diavoli che avevano vissuto per migliaia o anche centomila anni. I mostri si scontrarono con i discepoli del clan dell'Antico Drago!


E, mentre i guerrieri stavano fronteggiando il Re Asura, i discepoli degli altri clan si stavano organizzando.


I tre grandi clan formarono ognuno un loro piccolo gruppo: il clan dell'Antica Fenice, con a capo Xiao Ping, il clan del Kirin guidato da Jiang Bai e il clan del Roc con il loro discepolo più grande; Feng Hao. Loro e i discepoli familiari con le antiche formazioni, si avvicinarono al Re Asura, anche loro volevano una porzione del bottino!


Nessuno era disposto a rinunciare ad un'opportunità fortunata così enorme!


Tuttavia erano molto più lenti dei membri del clan dell'Antico Drago. Quando furono circondati dallo sciame di diavoli del mistico regno, avevano difficoltà ad avanzare ad ogni passo.


Gli altri discepoli che non capivano, né sapevano come coordinarsi in una formazione iniziarono a scappare!


Erano deboli, da soli e assediati da ogni parte da questo esercito mostruoso. Se fossero stati circondati completamente da questi 100.000 diavoli, allora sarebbero morti sicuramente! Anche se fossero riusciti ad avvicinarsi un po' al Re Asura, sapevano comunque che sarebbe stato impossibile per loro ottenere l'osso di diavolo. Anche se non volevano proprio rinunciare ad un'opportunità fortunata del genere, erano ben consapevoli che precipitarsi ciecamente verso l'osso di drago sarebbe significato solo morte certa per loro.


Quindi potevano solo scappare. Anche così, c'erano nove possibilità su dieci di uscirne vivi!


"Ahh!"


Con un grido miserabile, il mare spirituale di un discepolo del clan Kirin fu trapassato da un diavolo del mistico regno!


I diavoli eccellevano negli attacchi spirituali. Una volta che avessero invaso il mare spirituale di un praticante di arti marziali, avrebbero tentato di divorare la volontà del guerriero. Normalmente, data la sua determinazione, questo giovane sarebbe riuscito a lottare e alla fine estinguere questo diavolo penetrato nel suo corpo.


Tuttavia, in mezzo a questo sciame di 100.000 mostri, come potevano gli altri diavoli dargli il tempo di uccidere il loro compagno?


Decine di altri diavoli si precipitarono su di lui!


In un batter d'occhio due decine di mostri invasero il corpo del discepolo del clan Kirin come dei lupi affamati.


"Ahhhhh!"


Il giovane del clan Kirin emise delle grida straziante. Mostrò un'espressione piena di dolore, disperazione e follia. Il sangue schizzò dai suoi occhi e il suo corpo si gonfiò all'improvviso. Poi esplose in una nebbia di sangue, pezzi di ossa e carne schizzarono attorno. I pezzi rimasti furono divorati velocemente da innumerevoli diavoli. Alla fine tutto ciò che rimase del discepolo furono delle briciole...


Questo fu il primo genio ad essere stato ucciso dai diavoli. Mentre gli altri che stavano scappando lo videro morire, sentirono tutti tristezza e anche paura. Una morte così orribile li faceva rabbrividire. Chi di loro non era un genio talentuoso del suo Sect? In futuro erano destinati a riempirsi di gloria, chi sarebbe voluto morire qui?


"Scappiamo insieme!"


"Dobbiamo combattere!"


"Coalizziamoci e usciamo da qui!"


I sopravvissuti iniziarono ad unire le forze. Tuttavia in pochi respiri di tempo altri due discepoli furono posseduti da diavoli del mistico regno. Anche i loro corpi esplosero!


La carne e l'essenza di sangue erano un ottimo nutriente per i diavoli. E ora che erano stati stimolati da tutta l'essenza di sangue, divennero ancora più rapidi mentre caricavano all'impazzata!


La pressione sui discepoli in fuga aumentò ulteriormente!


In quel momento, nemmeno Xiao Ping, Jiang Bai e Feng Hao erano in condizioni tanto migliori!


Ognuno di loro aveva solo sei o sette discepoli nella loro formazione, quanto potevano essere potenti? E queste formazioni non erano ancora complete. Più avanzavano, più grande sarebbe stata la pressione che avrebbero sopportato!


Tuttavia, erano già a metà del loro percorso. Anche se avessero deciso di fuggire, avrebbero dovuto lottare duramente comunque! Inoltre, non erano disposti a ritirarsi!


Per non essere circondati da ogni parte, i tre gruppi avevano unito le forze. Tuttavia, facendo così, avevano attirato ancora di più l'attenzione, attirando molti più diavoli!


Questo fece calare drasticamente la loro velocità. Ogni passo che facevano era preceduto da un massacro brutale!


Dei quattro clan, solo quello dell'Antico Drago procedeva velocemente. I 36 avevano attirato quasi la metà dei diavoli del mistico regno!


Sotto il controllo del Re Asura, innumerevoli mostri si erano precipitati su di loro senza badare alla propria incolumità. C'erano anche dei diavoli di 10.000 anni che si era trasformati in ogni sorta di bestia feroce, avventandosi su di loro; i loro attacchi erano simili alle tecniche marziali e agli attacchi delle leggi!


I diavoli si erano sviluppati per diverse centinaia di milioni di anni ormai, avevano fatto lentamente dei progressi. Ora avevano la loro rudimentale civilizzazione delle arti marziali. Nonostante non potesse essere paragonata alla storia delle arti marziali splendida e maestosa dell'umanità, erano forme di energia pura. La loro forza sarebbe raddoppiata una volta che avessero usato le loro tecniche marziali!


"Divertente. Quel tipo di nome Primo Drago non è un nessuno qualunque. Sa chiaramente che ho intenzione di attirarli e dare loro la caccia, eppure si precipita comunque qui. Ha davvero le capacità per farlo!"


Il Re Asura stava ancora attraversando la sua tribolazione. In quel momento smise di sorridere in modo provocatorio e divenne sempre più serio. Questo perché sentiva un lieve potere minaccioso provenire dalla formazione dei 36 discepoli del clan dell'Antico Drago. Specialmente perché questo era il momento della sua tribolazione, il periodo in cui era più debole.


"Massacrateli tutti!"


Una luce fredda brillò negli occhi del Re Asura, emanava anche un inteso intento omicida. I diavoli del mistico regno nel cielo iniziarono a precipitarsi verso l'aureola di colori del clan dell'Antico Drago senza badare alla propria incolumità!


Da lontano, stavano arrivando anche altri rinforzi. Questo perché il Re Asura era il sovrano di tutti i diavoli nel raggio di un milione di chilometri!


Durante questo caos, nessuno notò una scia di luce dall'aspetto ordinario che stava sfrecciando per il campo di battaglia.


Era Lin Ming.


Lo spazio primordiale era un ottimo metodo per nascondere la propria aura. Con lo spazio primordiale a coprire il suo corpo, la presenza di Lin Ming era stata annullata.


Inoltre, i discepoli dei quattro clan erano troppo appariscenti. Scagliavano innumerevoli raggi di energia, agitando e facendo ribollire l'energia Heaven Earth. Così, durante questo scontro ravvicinato e brutale, Lin Ming non aveva dato nell'occhio.


Poi sprofondò nella palude!


Con l'armatura primordiale a proteggerlo, sarebbe stato estremamente facile per lui scavare nel terreno. La palude era composta dagli elementi terra e acqua. Tuttavia, qualunque fosse il materiale, qualunque sostanza entrasse nello spazio primordiale sarebbe stata decomposta e distrutta. Anche se le leggi del Mistico Regno delle Bestie Divine erano leggermente differenti, non potevano sfuggire ad un fato del genere.


Quindi Lin Ming poteva scavare nella palude come un coltello caldo sprofondava nel burro. Per gli altri discepoli invece avanzare era molto più arduo!


I discepoli del clan dell'Antica Fenice avrebbero dovuto evocare vera essenza per sciogliere il terreno, mentre gli altri avrebbero dovuto far esplodere il terreno, sprecando ancora più energia. Questo perché nessuno di loro aveva compreso le Leggi della Terra. Il clan dell'Antico Drago non aveva mai avuto un Drago di Terra, così come il clan del Kirin e del Roc.


In superficie, i praticanti di arti marziali di tipo vento e fulmine potevano mostrare una velocità sconvolgente, ma sottoterra non avrebbero avuto nessun vantaggio. Non solo si sarebbero dovuti muovere lentamente, ma avrebbero anche consumato moltissima vera essenza. Se avessero lottato sottoterra, sarebbero andati incontro alla morte. Ogni mossa che avrebbero usato sarebbe costata moltissima vera essenza.


Anche Lin Ming avrebbe dovuto consumare molta energia, ma questo era il metodo migliore per nascondersi. Con l'armatura primordiale a nascondere la sua aura e sottoterra, Lin Ming poteva nascondere al meglio la sua presenza.


C'erano dei diavoli anche sotto la palude. Visto che non avevano un corpo, era facile per loro attraversare la terra. Tuttavia, per ordine del Re Asura, quasi tutti erano andati ad attaccare il clan dell'Antico Drago e il gruppo degli altri tre clan. Ora c'erano pochissimi diavoli sottoterra. Lin Ming avrebbe incontrato qualche diavolo che era rimasto indietro, ma una volta che i mostri avessero toccato la sua armatura primordiale, sarebbero evaporati!


Nonostante questi diavoli fossero controllati dal Re Asura, seguivano i suoi ordini attraverso la sua voce e la trasmissione della sua volontà, i loro sensi non erano connessi. Visto che venivano distrutti all'istante, non avevano avuto nemmeno l'occasione di mandare un solo pensiero al Re Asura.


Così Lin Ming arrivò silenziosamente vicino all'osso di drago. Nel cielo, i 36 discepoli del clan dell'Antico Drago si erano fatti strada uccidendo fino al Re Asura!


La Formazione Astrale, fusa con le Rune del Drago Celeste formata dall'essenza di sangue, ora era di fronte al Re Asura, una creatura con una coltivazione di 100.000 anni e che aveva assorbito un'enorme quantità di essenza di osso di drago!


"Ahahah! Ben fatto! Meraviglioso! Vi ho davvero sottovalutato, non pensavo che sareste arrivati fino a qui, credevo che sareste stati cibo facile., ma ora sembra che ne valga la pena. Avete destato abbastanza il mio interesse da farmi intervenire!" Il Re Asura aveva una voce feroce e stridente mentre usava il linguaggio comune del Regno Divino. Non era strano che conoscesse il linguaggio degli umani.
Quando un diavolo divorava il mare spirituale di una persona, sarebbe riuscito anche ad assorbire parte dei suoi ricordi. Questo Re Asura aveva vissuto per 100.000 anni. In passato aveva inghiottito una certa quantità di discepoli dei quattro clan delle Bestie Divine e aveva ereditato i loro ricordi. Questo includeva le loro tecniche marziali e i loro metodi di coltivazione. Tuttavia non li aveva mai sfruttati perché non erano adatti ai diavoli.


"Diavolo numero uno! Numero due! Numero tre! Andate ad aiutare i miei figli ad uccidere l'altro gruppo. Mi occuperò personalmente di questi bambini del clan del Drago!


"Sì mio re!"


Da dietro il Re Asura, tre diavoli con una coltivazione di oltre 30.000 anni si precipitarono verso Xiao Ping, Jiang Bai, Fang Hao e gli altri.


Questi tre diavoli avevano già iniziato ad assumere una forma umana. I loro corpi brillavano di luce blu. Era ovvio che la loro energia si era condensata fino ad un livello sconvolgente.


Ognuno di loro era un avversario terrificante!


E ora si erano precipitati tutti verso il gruppo di alleati che avevano già difficoltà a sopravvivere. Senza dubbio questi tre diavoli avrebbero causato danni spaventosi ai discepoli dei tre clan. Forse sarebbero stati sconfitti direttamente e distrutti!
                                


                                



