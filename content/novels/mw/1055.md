---
weight: 1055
title: Capitolo 1055 - Opportunità
pubDate: 2025-12-15T08:37:10.308Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Più continuava, più la guerra a mezz'aria si inaspriva. Era una lotta disperata


Sia i diavoli del mistico regno che i discepoli dei quattro clan stavano rischiando la vita e lottando fino alla morte.


Il viso di Primo Drago era pallido. I suoi compagni avevano consumato tutti un'enorme quantità di energia. Se questa battaglia fosse finita e non avessero ottenuto l'osso di drago divino, sarebbero vissuti solo per altri 10.000-20.000 anni.


Per un genio era indubbiamente un colpo fatale.


Quindi dovevano vincere!


<em>Bang!</em>


Ci fu un'altra collisione. Una decina di discepoli del clan dell'Antico Drago tremarono e sentirono un dolce sapore di rame in bocca. Vomitarono immediatamente una boccata di sangue! E, il solo discepolo al settimo Stadio della Distruzione impallidì, le sue labbra stavano tremando. Alla fine aveva raggiunto il limite.


I discepoli del clan dell'Antico Drago erano per lo più all'ottavo o al nono Stadio della Distruzione; quello al settimo aveva la coltivazione più basso. Inoltre non aveva un talento anormale come Lin Ming, quindi la sua forza combattiva era limitata. Aveva grandi difficoltà a continuare.


Figuriamoci lui, perfino Primo Drago sentiva ribollire il sangue. Vene blu sporgevano dalla sua fronte, anche lui stava arrivando al limite. Di tutti i presenti, aveva il miglior talento e coltivazione. Era anche il più potente; poteva uccidere all'istante uno qualunque dei geni al settimo o ottavo Stadio della Distruzione presenti.


Visto che era forte però, doveva sopportare un peso corrispondentemente maggiore. Era l'occhio della Formazione Astrale e un quarto o un terzo della formazione veniva sostenuta da lui da solo!


Il Re Asura comunque non era in condizioni migliori.


La tribolazione continuava a piovere senza fine. Se il Re Asura non avesse assorbito l'energia e la vitalità dell'osso di drago divino, sarebbe morto da tempo.


"Dannazione! Questo nugolo di topolini mi ha fatto infuriare!"


L'intero braccio destro del Re Asura era fradicio di sangue. Dopo aver inghiottito un'enorme quantità di sangue e carne di praticanti di arti marziali, insieme al midollo di drago dell'osso, aveva già formato un corpo. Aveva organi, meridiani e anche punti di agopuntura. Le sue ferite avrebbero sanguinato come quelle dei coltivatori umani.


Quando vide che gli altri discepoli dei tre clan stavano cercando di ritirarsi, ma avevano difficoltà a farlo, diede quest'ordine:


"Numero uno, torna da me e aiutami ad uccidere questi discepoli del clan del Drago! Numero due, numero tre bruciate la vostra coltivazione e massacrate tutti quanti il più presto possibile!"


Ora la minaccia più grande erano i discepoli del clan dell'Antico Drago.


<em>Wooh!</em>


Numero Uno si trasformò in un'ombra che volò al fianco del Re Asura. Gli altri due diavoli iniziarono ad illuminarsi di luce blu; chiaramente stavano usando tutte le loro forze.


Erano sotto il controllo mentale del Re Asura e quindi avevano ubbidito.


.....


In quel momento, sotto l'osso di drago divino, Lin Ming era completamente sepolto dal fango nero della palude. Stava osservando la battaglia brutale nel cielo!


Visto che temeva di essere scoperto, non osava usare la sua percezione. Si sollevò abbastanza in alto solo da poter esporre i suoi occhi, nascosti da un gruppo di funghi morti. Il suo campo visivo era limitato, ma dalle ondate di energia, il tremito dello spazio e dai diavoli che esplodevano costantemente aveva capito che la battaglia stava raggiungendo il culmine.


In quel momento non poteva fare nulla.


Aveva pensato di usare una formazione illusoria per ricreare l'immagine dell'osso per poi rubarlo. Questa sorta di formazione però era difficile da costruire in una situazione del genere ed era anche facile smascherarla. Inoltre probabilmente il Re Asura aveva lasciato un po' della sua percezione sull'osso di drago. Finché il Re Asura non fosse morto, allora figuriamoci portarlo via, perfino toccare l'osso di drago avrebbe attirato la sua attenzione!


Lin Ming poteva solo aspettare che arrivasse l'opportunità migliore.


Questa era una grande prova per Lin Ming. Era in una situazione molto pericolosa. Finché fosse stato scoperto, l'avrebbe aspettato solo la morte.


Così il tempo passò lentamente!


I palmi di Lin Ming si riempirono di sudore. Questo sudore non poté nemmeno colare prima di essere decomposto dal potere dello spazio primordiale, trasformandosi in un'aura impercettibile che si radunò nella forma elementare di qi primordiale.


I nervi di Lin Ming erano tesi come cavi d'acciaio. Nonostante non avesse fatto nulla, questa attesa non era più facile di un combattimento all'ultimo sangue!


L'unica fortuna che aveva era che non c'erano diavoli del mistico regno attorno all'osso di drago. Questo permise a Lin Ming di concentrarsi pienamente, in attesa di quell'attimo di secondo in cui avrebbe potuto cogliere l'opportunità.


"Ah!"


Dalla parte dei tre grandi clan, due discepoli del clan dell'Antica Fenice alla fine non riuscirono a resistere più a causa degli attacchi di Numero Due e Numero Tre. Emisero delle grida pietose ed esplosero in nebbia di sangue che fu divorata da un enorme numero di diavoli. Questi mostri erano come lupi affamati, ovunque andassero, non rimaneva nulla.


Quando morirono, apparve un'enorme apertura nella formazione. Prima Xiao Ping riusciva a contare sulla sua forza straordinaria per continuare, ma anche lui ora aveva raggiunto il suo limite. Non poteva più continuare a difendere la formazione; tre diavoli si precipitarono dentro l'apertura.


E il loro bersaglio era il discepolo più vicino, Huang Hongzhi! Ora, rimanevano solo cinque persone nella formazione dei cento uccelli del sole ardente. E quello con la coltivazione più debole era Huang Hongzhi! Ora era diventato il principale obiettivo del nemico. I tre diavoli che si stavano precipitando verso di lui avevano una coltivazione superiore a 8000 anni!


"No!"


Huang Hongzhi gridò nel panico, il suo viso era pallido come la carta. Fu colto dal terrore. Di fronte alla morte, provò una profonda paura e disperazione dal profondo della sua anima. Non voleva morire. Non voleva morire!


"Apprendista Senior Xiao, salvami!"


Gridò miserabilmente. Xiao Ping sembrò non aver sentito le sue urla. Gettò un'occhiata verso di lui e capì all'istante la situazione. Tre diavoli, ognuno con una coltivazione di 8000 anni, lo stavano circondando; quando vide la situazione, Xiao Ping capì che Huang Hongzhi era un uomo morto!


Se fosse stato nelle sue condizioni migliori, allora avrebbe potuto bloccare facilmente i tre diavoli del mistico regno e salvare Huang Hongzhi, ma ora aveva quasi esaurito tutte le sue forze e stava resistendo agli attacchi di una decina di diavoli. In quel momento poteva a stento difendere sé stesso, come poteva aiutare gli altri?


<em>'Quando Huang Hongzhi esploderà, userò quell'opportunità per scappare!'</em>


Pensò spietatamente Xiao Ping. Non solo non aveva intenzione di salvarlo, ma stava per approfittarsi del momento in cui sarebbe scoppiato e avrebbe attirato un'enorme quantità di diavoli per scappare. Dopotutto una volta che Huang Hongzhi fosse morto, sarebbero rimaste solo quattro persone. Come avrebbero potuto creare una formazione con solo quattro coltivatori?


Tutto ciò che importava era scappare!


Era così la natura umana. Xiao Ping era il capo del gruppo dell'Antica Fenice che era venuto qui e aveva anche il compito di proteggere gli altri discepoli. Avrebbe aiutato facilmente un suo compagno finché non avesse danneggiato i suoi interessi, ma avrebbe dato la priorità a sé stesso. Tutti gli altri potevano essere sacrificati per la sua sopravvivenza.


"No! No! No! Apprendista Senior Xiao...?"


In quel momento oltre 10 diavoli si avventarono su Huang Hongzhi. I suoi organi, il suo mare spirituale, era tutto pieno di diavoli del mistico regno!


Il suo midollo fu mangiato, i suoi organi masticati, il suo sangue fu inghiottito e perfino il suo mare spirituale stava per essere lacerato. Questo dolore straziante gli fece fare un'orribile smorfia. Le sue grida divennero incredibilmente acute.


Sporse una mano verso Xiao Ping, il suo sguardo era pieno d'odio, come se volesse trascinare Xiao Ping all'inferno con lui.


Perché non mi hai salvato?


Voleva gridare, ma non poteva dire nulla.


<em>Peng!</em>


Sotto lo sguardo spietato e indifferente di Xiao Ping, gli occhi di Huang Hongzhi si sporsero fino a scoppiare! Il sangue schizzò dalla sua testa. Il suo petto e il suo stomaco esplosero! Poi, il suo ultimo pensiero era rivolto al dolore provocato dagli innumerevoli diavoli che lo stavano divorando, poi la sua coscienza svanì...


In quel momento, Xiao Ping usò la sua tecnica di movimento e scappò via!


Non gli importava più di comandare il gruppo. La forza combattiva del gruppo era diminuita di molto. Ora poteva solo contare sulle sue capacità e su quel poco di forza combattiva che gli era rimasta. Tutti gli altri sarebbero stati un peso per lui.


Il gruppo aveva perso ogni altra utilità per lui. Invece avrebbe attirato più attacchi. Così Xiao Ping aveva deciso di scappare per conto suo. Per quanto riguarda gli altri, potevano rimanere lì e trattenere i diavoli per lui.


"Xiao Ping!"


"Apprendista Senior, tu!!"


Quando tutti gli altri videro Xiao Ping scappare da solo, rimasero sbalorditi per un momento per poi riempirsi di risentimento e disperazione. Senza di lui, sarebbe stato quasi impossibile per loro resistere a questo massacro!


"Scappiamo! Dobbiamo scappare tutti!"


Senza il loro pilastro di supporto, gli altri si fecero prendere dal panico e iniziarono a disperdersi e a scappare. Farlo però li avrebbe fatti morire più velocemente.


"Jejejeje! Morirete tutti!" Stridette con voce roca Numero Due, anche lui stava parlando una versione estremamente rozza del linguaggio del Regno Divino. Numero Due diventò ancora frenetico mentre si precipitava sui discepoli rimasti...


.....


"51... 50... 49..."


Seppellito nel fango della palude, Lin Ming iniziò a contare silenziosamente i discepoli rimasti.


Lin Ming non aveva notato se i giovani dei tre clan che non provenivano dal quartier generale fossero morti o no. Dei discepoli rimasti che potevano creare formazioni, ne rimanevano solo 49. Di questi, 36 erano del clan dell'Antico Drago. In altre parole, agli altri tre clan rimanevano solo 13 discepoli. Ogni clan ora aveva meno di cinque discepoli in media!


Di quelli rimasti, molti dovevano essere sull'orlo del disastro. Probabilmente metà di loro sarebbe morta qui. Si poteva immaginare quanto sarebbe stato selvaggio questo combattimento!


"Gli uomini fanno davvero di tutto per le ricchezze. Queste persone avevano tutte un futuro luminoso davanti. Nonostante sarebbe stato impossibile raggiungere lo stadio del Sacro Lord per la maggior parte di loro, sarebbero potuti arrivare al Lord Divino realm e vivere per 100.000 anni. Ora però non è rimasto loro nulla, nemmeno un corpo."


Lin Ming sospirò. Sapeva che questo era successo perché i clan delle quattro Bestie Divine avevano sottovalutato la forza del Re Asura. Dopotutto la sola informazione del Compendio riguardo il Re Asura era che sarebbe stato nelle sue condizioni più deboli durante la tribolazione. E nella storia dei clan delle Bestie Divine, in effetti dei discepoli avevano ucciso Re Asura, senza contare la tentazione rappresentata dall'osso di drago divino.


Questo Re Asura però non era ordinario. Non era diverso da un ragno che aveva creato la sua tela, in attesa che la sua preda venisse incontro alla morte.


Poi, visto che erano arrivati tutti e stavano disputando della divisione del bottino, Primo Drago aveva lanciato un attacco all'improvviso, costringendo tutti a partecipare ad un'enorme battaglia all'ultimo sangue. Questo era il motivo per cui stavano capitando così tante perdite.


Mentre Lin Ming stava pensando a questo, alcune delle Rune del Drago Celeste sotto i piedi dei 36 discepoli del clan dell'Antico Drago si disintegrarono. L'intera ruota stava per collassare!


Quando si ruppe, dieci discepoli vomitarono una boccata di sangue e volarono via!


"Mm?" Lo sguardo di Lin Ming si accese. La formazione del clan dell'Antico Drago si era finalmente infranta!
                                


                                



