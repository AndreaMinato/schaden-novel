---
weight: 10560
title: Capitolo 1056 – Preso l'Osso di Drago
pubDate: 2025-12-15T08:37:10.308Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nonostante i discepoli del clan dell'Antico Drago fossero formidabili, le loro coltivazioni erano troppo disuguali. Il più potente era negli stadi intermedi del Mare Divino Realm, mentre il più debole era al settimo Stadio della Distruzione.


Era un divario semplicemente troppo grande e questo avrebbe formato diversi punti deboli nella Formazione Astrale. E, dopo aver subìto molte collisioni, la formazione alla fine iniziò a collassare proprio a partire da queste parti deboli!


I guerrieri al settimo e all'ottavo Stadio della Distruzione avevano consumato quasi tutta la loro vera essenza e avevano anche perso i sensi. Si poteva immaginare cosa sarebbe accaduto se fossero caduti tra l'esercito dei 100.000 diavoli del mistico regno in una situazione del genere.


"Oh no!"


Ottavo Drago e Dodicesimo Drago guardarono con ansia i dieci guerrieri al di sotto del nono Stadio della Distruzione che avevano subito gravi danni. Rabbrividirono. Una volta che la formazione si fosse rotta, sarebbero morti.


Durante questo momento critico, gli occhi di Primo Drago brillarono con freddezza e inumanità. sporse una mano e scagliò un raggio blu che avvolse i dieci discepoli esausti prima che potessero volare fuori dal raggio della formazione. Poi fece il gesto di afferrare il vuoto e apparve un enorme artiglio di drago che colpì i dieci discepoli.


"Primo Drago, tu!!"


Gridarono diversi discepoli. Tuttavia era troppo tardi. Con uno schiocco, i coltivatori di basso livello furono ridotti in poltiglia. La loro essenza di sangue fu assorbita dalla runa sotto i piedi di Primo Drago, facendola diventare più vibrante rispetto a prima!


"Questo è il nostro colpo finale! Rimanete in formazione!"


La voce di Primo Drago era fredda e senza emozione. Quando la sentirono, tutti gli altri sussultarono.. Era come se il Primo Drago di fronte a loro non fosse più l'apprendista Senior con cui erano familiari, ma un demone crudele!


Quei dieci discepoli avevano esaurito le forze e avevano perso coscienza; erano destinati a morire. Nessun altro aveva la forza di salvarli. Anche così, nessuno si sarebbe immaginato che avrebbero fatto una fine così miserabile. Questo perché quei dieci discepoli avevano combattuto al loro fianco e li avevano aiutati per ottenere l'osso di drago.


In una situazione del genere, Primo Drago era stato comunque capace di essere così spietato e ucciderli in un solo colpo, estraendo la loro essenza di sangue per potenziare il colpo finale della Formazione Astrale.


Anche se era una decisione orribile, era corretta. Altrimenti l'essenza del sangue di quei dieci sarebbe stata assorbita dal Re Asura, diminuendo le loro possibilità di sopravvivere. Anche così, Primo Drago poteva essere definito solo spietato. Aveva ucciso personalmente dei discepoli del suo clan senza esitare, in un modo che aveva impaurito gli altri. Era davvero privo di scrupoli e avrebbe fatto qualsiasi azione malvagia per avanzare di livello in futuro. Se fosse sopravvissuto, probabilmente sarebbe diventato un lord demoniaco della sua era!


"Che state facendo? Volete morire anche voi?!" Disse con un tono gelido Primo Drago. Gli altri discepoli finalmente reagirono. Presero velocemente in prestito il potere dell'essenza di sangue di quei dieci discepoli per ricreare la Formazione Astrale.


Ognuno di loro aveva già bruciato il 20% della loro essenza di sangue per questa battaglia. Questo avrebbe fatto perdere loro decine di migliaia di anni di vita una volta che fossero avanzati al Lord Divino realm. Poteva perfino influenzare la loro coltivazione. Non potevano sprecare un sacrificio del genere.


Per quanto riguardava uccidere i membri del suo stesso clan, era stato Primo Drago a farlo; non aveva niente a che fare con loro.


<em>Hummm</em>


La ruota dai sette colori iniziò a roteare nuovamente. Un'aura immensa si estese in ogni direzione. Aureole di luce riempirono l'aria mentre un bagliore divino illuminò il cielo.


"Questo moccioso è proprio spietato!" Il corpo del Re Asura stava tremando. In effetti aveva avuto l'intenzione di assorbire l'essenza di sangue di quei dieci discepoli di basso livello, ma Primo Drago glielo aveva impedito. Prima che i dieci coltivatori lasciassero la protezione della formazione, i loro corpi erano stati distrutti e tutta la loro essenza di sangue era stata risucchiata via per potenziare la formazione.


Quei dieci avevano solo bruciato il 20% della loro essenza di sangue prima. Ora, il resto e il loro stesso corpo erano stati ridotti in energia e si fusero completamente nella formazione!


Per questo, la Formazione Astrale che prima stava collassando, si risolidificò. Le rune del Drago Celeste rimanenti si illuminarono ancora di più, la loro forza aumentò di diverse volte!


Quando lo vide, il Re Asura mostrò un po' di paura. Capì che questo era il colpo finale dei discepoli del clan dell'Antico Drago. Se avesse resistito, avrebbe vinto. Se fosse fallito, allora sarebbe stato ridotto in polvere.


Comunque anche lui aveva consumato una grande quantità di forza. Quando sentì l'energia nella ruota vorticante, perse un po' di sicurezza.


"Eheheh, se tu puoi sacrificare i membri del tuo clan, perché non posso sacrificare i miei sudditi?"


Il Re Asura gridò selvaggiamente e afferrò Numero Uno che era accanto a lui.


"Mio re..."


Il viso fantasmico di Numero Uno mostrò panico. Aveva una coltivazione di 30.000 anni e aveva già ottenuto una sua coscienza.


Voleva resistere, ma il Re Asura disintegrò questa opposizione con un pensiero. Un momento dopo il corpo di Numero Uno esplose, trasformandosi in scie di energia pura che furono assorbite dal Re Asura!


In quel momento divenne come una grande bestia antica che si era risvegliata da un sonno profondo, capace di divorare e distruggere ogni cosa!


Le due parti avevano sacrificato i loro compagni per lanciare il loro ultimo attacco!


Nel cielo, un'energia violenta e senza controllo si radunò in una nuvola di sangue. Sembrava che il cielo fosse stato lacerato e stesse sanguinando.


"Muori!"


Primo Drago fu il primo ad attaccare! Un'onda sonica si sollevò con l'impetuosità di innumerevoli fulmini, distruggendo la nuvola di sangue e continuando ad avanzare in ogni direzione. Anche la palude sotto fu colpita da questa forza terrificante, come il pugno corazzato di una grande divinità, e creò una voragine profonda 100.000 piedi, scagliando fango scuro nel cielo! In quel momento innumerevoli milione di libbre d'acqua di palude evaporarono e il terreno fu polverizzato.


Lin Ming era rimasto nascosto nella palude per tutto questo tempo. Ora i suoi occhi brillarono; era il suo momento!


Approfittandosi del momento dell'esplosione e coprendosi con le onde impetuose di energia, Lin Ming usò l'armatura primordiale per proteggersi e usò la sua energia. Avvolse l'osso di drago con la sua percezione e lo ripose nell'Anello Viola!


Per un momento anche Lin Ming fu colpito dall'onda d'urto!


Questo era l'attacco fatto dalla Formazione Astrale del clan dell'Antico Drago che aveva bruciato completamente l'essenza di sangue di dieci dei loro discepoli. Si poteva immaginare quanto fosse potente. Anche le onde d'urto da sole erano sufficienti ad uccidere un normale genio al nono Stadio della Distruzione.


Tuttavia Lin Ming aveva l'armatura primordiale. Era capace di decomporre il potere di tutte le leggi. Quando le ondate di energia impattarono all'impazzata contro lo spazio primordiale, furono decomposte direttamente. Invece l'impatto diede uno slancio immenso a Lin Ming, spingendolo lontano!


"Che il cielo mi aiuti!"


Il suo sangue si agitò e sentì un sapore dolciastro nella gola. Aveva subìto una ferita minore a causa del colpo, ma non aveva tempo per preoccuparsene. Tutto ciò che gli importava era del risultato. Dopo che rubò l'osso di drago, fuggì via dalle onde soniche a tutta velocità!


Aveva scelto di scappare attraverso il terreno!


Lin Ming sapeva che una volta che il diavolo si fosse trasformato in un Re Asura, avrebbe formato un corpo. Non sarebbe stato come quei diavoli ordinari che sarebbero riusciti ad attraversare facilmente la palude. Se il Re Asura avesse voluto farlo, avrebbe potuto solo abbandonare il suo corpo che aveva formato dopo innumerevoli anni di sforzi. Non avrebbe potuto farlo comunque adesso perché così avrebbe fallito la sua tribolazione.


Quindi fuggire sottoterra era la scelta migliore.


Per quanto riguardava i discepoli del clan dell'Antica Fenice, Lin Ming poteva solo augurare loro buona fortuna. In quel momento poteva a stento provvedere per sé stesso.


Quando era nella Montagna Thundercrash e nel Palazzo Imperiale del Dio Demone, aveva gareggiato con gli altri per un'enorme opportunità fortunata, danzando sul confine tra la vita e la morte. Tuttavia non si era mai confrontato direttamente con quei potenti individui molto più forti di lui. Invece aveva contato su un piano e sulla sua tempestività. Non aveva mai fatto come oggi, rubando direttamente il cibo dalla bocca della tigre.


Se fosse riuscito a scappare, allora avrebbe ottenuto enormi guadagni. Altrimenti sarebbe morto!


Il solo lato negativo era che metà del midollo del drago dell'osso era stato già risucchiato dal Re Asura. Se non fosse stato per questo, i guadagni di Lin Ming sarebbero stati ancora superiori.


Tuttavia le persone non dovrebbero essere troppo avide. Lin Ming era già soddisfatto di ciò che aveva. Per quanto riguardava metà del midollo nel corpo del Re Asura, l'avrebbe lasciato a Primo Drago e agli altri.


Beh, questo si basava tutto sulla premessa che potessero sopravvivere.


<em>Bang bang bang!</em>


Proprio quando Lin Ming rubò l'osso di drago, i discepoli del clan dell'Antico Drago stavano combattendo freneticamente contro il Re Asura. Questo era il momento migliore per Lin Ming!


Innumerevoli diavoli del mistico regno furono ridotti in fumo dalle violente onde d'urto. Una valanga di fango nero si sollevò fino a formare un'onda di mille piedi. Avanzò come uno tsunami mortale. Il vento attorno cambiò, il cielo e la terra persero i loro colori!


Poi, altri dieci discepoli sputarono una boccata di sangue e volarono all'indietro. Probabilmente erano spacciati. A questo punto al clan dell'Antico Drago rimanevano solo 16 membri.


Questa battaglia era stata davvero tragica! Bisognava sapere che tutti i guerrieri che erano morti qui non erano persone ordinarie. Erano i geni più sbalorditivi dei quattro clan delle Bestie Divine. Solo crescerne uno sarebbe costato una quantità di risorse titanica!


"Mm? Cosa?!"


In mezzo a quel flusso violento di energia, nonostante il Re Asura fosse stato gravemente ferito e il suo corpo fosse fradicio di sangue, sentì che il filo di senso divino che aveva lasciato sull'osso di drago era stato distrutto!


Il Re Asura ne fu scioccato!


Aveva solo divorato meno della metà dell'energia dell'essenza dell'osso. Ce n'era rimasto ancora il 60% e l'osso stesso era un tesoro inestimabile!


In origine il Re Asura voleva usare i corpi dei discepoli dei clan delle quattro Bestie Divine per perfezionare il suo corpo. Dopotutto era impossibile formare un corpo solo con un osso. Sarebbe riuscito solo a condensare uno scheletro. Dopo aver formato un corpo intero avrebbe potuto realizzare i suoi sogni.


Ora però l'osso di drago era stato rubato!


"Chi ha osato rubare il mio osso di drago?!?! Ti ucciderò!! Ahhhhh!"


Il Re Asura non poteva credere che durante una battaglia così grande, con 100.000 diavoli del mistico regno attorno, qualcuno potesse comunque rubare il suo osso di drago. Questa persona doveva essersi nascosta lì vicino, in attesa che la battaglia raggiungesse il suo culmine, per poi rubarlo quando nessuno l'avrebbe notato!


Un piano del genere fece infuriare il Re Asura. Aveva vissuto per 100.000 anni, ma ora era stato preso in giro!


"Non scapperai!"


Nonostante fosse coinvolto in una battaglia all'ultimo sangue, la velocità di reazione del Re Asura fu troppo veloce. Aveva già capito la direzione in cui era scappato Lin Ming! In quel momento il Re Asura non si preoccupò più di combattere contro Primo Drago e inseguì direttamente Lin Ming!


Nel frattempo, nell'Anello Viola, Yan Yue'er si era seduta a fissare il giardino medicinale con stupore. Poi un bagliore blu brillò nel cielo. Un enorme osso cadde dal cielo!


"Questo... questo è..."


Yan Yue'er strabuzzò gli occhi!
                                


                                



