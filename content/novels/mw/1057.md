---
weight: 10570
title: Capitolo 1057 – Primo Drago Impazzito
pubDate: 2025-12-15T08:37:10.308Z
tags:
    - mw
---


<em>Capitolo regolare,
20 capitoli in coda, 0/5
-Schadenfreude</em>


Dopo che Yan Yue'er era entrata nell'Anello Viola di Lin Ming, aveva la sensazione che ogni momento passato lì fosse lungo un'eternità. Questo perché non aveva idea di cosa stesse accadendo all'esterno dello spazio sigillato. Tutto ciò che sapeva era che nel momento in cui era stata risucchiata nell'anello spaziale, 10.000 diavoli del mistico regno si stavano precipitando su di lei!


Poteva immaginarsi quanto fosse intensa e tragica una battaglia del genere!


Yan Yue'er era ben consapevole delle sue capacità. Se fosse stata coinvolta in una battaglia così orribile, poteva succedere solo una cosa.


Sarebbe stata divorata senza che rimanesse nemmeno una briciola del suo corpo. E durante quel momento chiave, era stata trasportata nell'Anello Viola da Lin Ming. Questo significava che Lin Ming avrebbe dovuto combattere da solo!


Yan Yue'er sapeva che Lin Ming era molto più forte di lei, ma durante uno scontro così brutale, non era pienamente sicura che lui potesse scappare.


Tutto ciò che poteva fare era attendere che passasse lentamente il tempo. Presto trascorse un'ora e non c'erano ancora notizie dall'esterno. Yan Yue'er iniziò a provare un po' d'ansia.


Temeva che Lin Ming fosse rimasto gravemente ferito o fosse anche morto in mezzo al caos. Aveva paura che da un momento all'altro l'Anello Viola sarebbe stato distrutto e poi innumerevoli diavoli del mistico avrebbero fatto irruzione al suo interno!


Nonostante il paesaggio dell'Anello Viola fosse splendido, Yan Yue'er rimase tesa per tutto il tempo. Non poteva fare nulla ora. Le era anche impossibile andarsene, se l'avesse fatto avrebbe rischiato di disturbare Lin Ming durante un momento critico.


Sperava che Lin Ming sarebbe arrivato velocemente, ma non si sarebbe mai immaginata che dopo un po' di tempo, quando sentì una piccola fluttuazione spaziale sopra di lei, sarebbe apparso non Lin Ming, ma un osso divino!


Questo osso lungo mille piedi era come una spada sacra leggermente tinta di blu. Si ergeva alto nell'Anello Viola, emettendo un'enorme pressione.


C'erano innumerevoli rune mistiche incise sopra, ognuna simboleggiava il Dao Celeste stesso. Ogni simbolo era dieci o anche cento volte più misterioso del Sigillo del Cielo di 100 piedi nella Torre dei Totem! Non era inferiore nemmeno al tesoro della famiglia Huo, il Testamento della Sacra Fiamma!


Tuttavia c'erano nove blocchi del Testamento e ognuno di essi non era troppo grande. Era impossibile paragonarli con l'osso di fronte a lei!


"Lin Ming, lui... lui..." Yan Yue'er deglutì più volte. I suoi occhi acquosi mostrarono una luce incredula.


Certamente riconosceva questo osso divino. Era il tesoro del Re Asura e ciò su cui aveva contato per evolvere. Era un oggetto per cui numerosi discepoli avevano lottato duramente a costo della vita.


Ora però era stato ottenuto da Lin Ming?


Inoltre...


L'aveva fatto da solo!


Com'era possibile?! Come ci era riuscito?!


L'aveva presa con la forza?


Non importava quanto fosse talentuoso, Lin Ming era ancora limitato dalla sua coltivazione. Con il suo settimo Stadio della Distruzione, non poteva nemmeno scappare da qualcuno come Primo Drago. Inoltre c'erano anche Jiang Bai, Feng Hao e molti altri discepoli che si erano radunati creando formazioni. Come poteva essere possibile?!


Aveva usato una qualche strategia?


Non importava quanto fosse intelligente Lin Ming, gli altri non erano idioti. Erano tutti talenti orgogliosi crudeli e spietati. La loro mentalità e i loro piani erano tutti estremamente sanguinari e creativi. Inoltre il Re Asura era un mostro che era vissuto per 100.000 anni! Doveva essere impossibile!


Yan Yue'er formulò ogni sorta di ipotesi, ma non riuscì ancora a capire nulla. Pensava che sarebbe stato già positivo se Lin Ming fosse riuscito a scamparne vivo, ma non solo era sopravvissuto, era riuscito a prendere il bottino più grande.


Yan Yue'er aveva proprio voglia di capire cosa stava accadendo fuori, ma sapeva anche che, anche se Lin Ming era riuscito ad ottenere l'osso di drago per ora, ci sarebbe stato uno scontro in seguito. Se fosse uscita all'improvviso, avrebbe solo danneggiato Lin Ming.


Yan Yue'er si morse le labbra. Guardò l'osso di drago divino, incapace di muoversi.


Non poté trattenersi dall'avvicinarsi e toccare la superficie dell'osso. La sua consistenza dura era piena di un'aura sconfinata e vigorosa, che le faceva provare una profonda venerazione.


Questo era l'osso di una Bestia Divina, uno dei tesori più preziosi del mondo!


Certamente Yan Yue'er non avrebbe osato assorbire l'osso di drago, ma non riusciva a rimanere a fare nulla. Si sedette e iniziò a meditare sulle rune delle leggi incise sull'osso. Ogni briciolo di forza che poteva ottenere avrebbe aumentato le sue possibilità di sopravvivere.


Mentre Yan Yue'er stava meditando sulle leggi, Lin Ming stava affrontando un un pericolo mortale!


Aveva scoperto di aver sottovalutato il Re Asura. Anche dopo una battaglia così feroce e violenta, aveva ancora la forza per inseguirlo!


"Rompiti!"


Il Re Asura scagliò un colpo di palmo e il terreno collassò. Si precipitò verso il basso!


E dietro di lui c'erano i 16 discepoli del clan dell'Antico Drago rimasti. Durante quello scontro selvaggio, avevano perso più della metà dei loro compagni. Ora la loro forza era di gran lunga inferiore rispetto a prima.


In quel momento gli occhi di Primo Drago si iniettarono di sangue. Non si sarebbe mai immaginato che durante quella battaglia disperata tra lui e il Re Asura ci sarebbero state delle persone in agguato pronte ad approfittarsi delle loro difficoltà!


Per questo osso di drago divino, aveva bruciato il 20% della sua essenza di sangue e aveva perso decine di migliaia di anni di vita. Aveva consumato un'enorme quantità di preziose pillole e ora doveva perfino sopportare l'infamia di aver ucciso crudelmente i suoi compagni. Eppure tutti i suoi sforzi erano finiti per andare a vantaggio di qualcun altro!


Come poteva non detestarlo?!


"Chi è stato?! Chi osa complottare contro di me?!" Primo Drago era come un animale selvaggio e ferito. Sapeva che questa persona misteriosa non era Xiao Ping, Jiang Bai o Feng Hao!


Questa persona doveva essere un grande esperto visto che si era intrufolata in uno sciame di 100.000 diavoli del mistico regno ed era rimasta in attesa vicino all'osso di drago per così tanto tempo!


C'era anche una possibilità che l'altra parte non fosse un umano. Dopotutto questo era il Mistico Regno delle Bestie Divine. Poteva esserci una qualche creatura sconosciuta che aveva adocchiato l'osso di drago divino e aveva finalmente trovato una possibilità di rubarla.


Era comprensibile che Primo Drago la pensasse così. Lin Ming aveva usato lo spazio primordiale per nascondere la sua aura e, data anche la battaglia caotica, anche se Primo Drago avesse avuto una coltivazione dieci volte superiore, non sarebbe comunque riuscito a notare l'aura di Lin Ming. Non era riuscito nemmeno ad accertarsi se fosse umano o no.


Inoltre, Primo Drago non sapeva che la forza combattiva di Lin Ming equivaleva ad un grande genio al picco degli inizi del Mare Divino Realm. Inoltre, in termini di letalità per i diavoli del mistico regno, lo spazio primordiale e lo spirito da battaglia d'oro permettevano a Lin Ming di superare perfino praticanti di arti marziali negli stadi intermedi del Mare Divino Realm come Jiang Bai e Xiao Ping.


E, cosa più importante, aveva usato lo spazio primordiale per nascondere la sua aura mentre si muoveva sottoterra. Non era stato individuato da nessun diavolo del mistico regno, quindi non ne aveva incontrati molti.


Data la situazione, anche se Primo Drago avesse avuto un'immaginazione dieci volte più ricca, non avrebbe comunque pensato che qualcuno come Lin Ming sarebbe riuscito a rubare l'osso di drago divino.


Ora tutto ciò che sentiva era una furia incredibile e umiliazione per essere stato preso in giro!


Comunque non poteva rinunciare all'osso di drago divino!


Nonostante sapesse che le possibilità di sconfiggere quella creatura sconosciuta e il Re Asura fossero incredibilmente scarse, questa era comunque una lotta tra tre parti dopotutto. La situazione era estremamente complessa ed era possibile trarre profitto dal caos. Se non li avesse inseguiti però non avrebbe avuto nessuna speranza.


"Ne rimangono 16 di noi, possiamo ancora creare una Formazione Astrale. Nonostante sarà inferiore a quella che possiamo fare in 36, possiamo ancora combattere. Inoltre i discepoli che sono morti erano tutti al nono Stadio della Distruzione o meno. Possiamo ancora lottare. Inghiottite le vostre Pillole delle Nove Rivoluzioni del Drago e inseguiamoli!"


Ordinò Primo Drago. Molti dei sedici discepoli però stavano pensando di ritirarsi. Pensavano che Primo Drago fosse un pazzo psicotico.


Dopo aver bruciato la loro essenza di sangue, non erano nemmeno al 10-20% del picco della loro forza. Erano in condizioni miserabili!


Anche se avessero inghiottito le Pillole delle Nove Rivoluzioni del Drago che in teoria dovevano essere usate per salvarsi la vita, avrebbero potuto recuperare solo il 40% della loro forza combattiva. Inoltre non avrebbero avuto abbastanza tempo di assorbirle e avrebbero sprecato la maggior parte della loro efficacia.


Il punto chiave però era che, anche se avessero fatto tutto questo, sarebbero riusciti davvero ad ottenere l'osso di drago divino?


Con un capitano come Primo Drago, che poteva ricorrere ad ogni metodo per competere con il tesoro, nessuno si sentiva al sicuro. Bisognava sapere che Primo Drago aveva bruciato tutta l'essenza di sangue dei dieci discepoli che stavano per morire e l'aveva fatto senza la minima esitazione.


E se fossero stati i prossimi a morire?


Un praticante di arti marziali doveva perseguire le opportunità fortunate, anche rischiando la vita. Dopo aver soppesato i pro e i contro però, e sapendo che le loro possibilità di sopravvivenza erano scarse e quelle di ottenere l'osso di drago erano ancora di meno, era comprensibile che avessero deciso di arrendersi.


Finché erano vivi, ci sarebbe stata speranza. Sarebbero riusciti a cercare altre opportunità fortunate in futuro...


Finché erano vivi.


"Apprendista Senior Primo Drago, non lo farò!"


"Nemmeno io..."


Dichiararono diversi praticanti di arti marziali al Mare Divino Realm, senza temere Primo Drago. Gli altri praticanti di arti marziali al nono Stadio della Distruzione, nonostante temessero Primo Drago, distolsero lo sguardo, ovviamente non intendevano seguirlo.


"Mm?! Voi!!"


Lo sguardo di Primo Drago diventò freddo. In quel momento sapeva che la sua reputazione era rovinata e questi discepoli che di solito lo temevano e seguivano i suoi ordini avevano formato un fronte unito contro di lui. Così sarebbe stato impossibile per lui comandarli. Inoltre non aveva più il tempo di stabilire nuovamente la sua forza.


"Bene! Allora non rimpiangete la vostra scelta!"


Primo Drago fece un cenno e raccolse i cadaveri dei discepoli del clan dell'Antico Drago. Poi inghiottì due pillole delle Nove Rivoluzioni del Drago e volò giù nella palude! A questo punto non poteva più permettersi di sprecare tempo, altrimenti avrebbe perso traccia del Re Asura e di quella creatura sconosciuta.


Era chiaro che Primo Drago avesse preso i cadaveri per usare la loro essenza di sangue. Dopo averla bruciata, avrebbe lanciato il suo attacco. Questo metodo non avrebbe fatto rimanere nemmeno gli scheletri dei discepoli. Era davvero un modo tragico e orribile di morire!


Di fronte ad un'enorme tentazione, Primo Drago aveva rivelato completamente la sua natura feroce e crudele.


Nonostante tutti provassero disgusto, nessuno poteva fermarlo. Potevano solo permettergli di fare ciò che voleva.


In realtà la forza di Primo Drago da solo non era sufficiente. Era impossibile per lui competere con il Re Asura che aveva una potenza paragonabile ad un praticante di arti marziali al Divine Transformation realm.


Doveva però tener conto di quella creatura sconosciuta. Poteva nascondersi e lanciare un attacco durante un momento critico, ottenendo tutto alla fine.


Questo poteva essere definito solo un piano folle e le possibilità di successo erano basse. Secondo lui però, se questa creatura sconosciuta era stata capace di farlo, perché non avrebbe potuto farlo anche lui?


Era davvero riluttante a rinunciare a questa opportunità fortunata. Se ci fosse riuscito e si fosse impossessato dall'osso di drago, allora avrebbe avuto davvero la possibilità di diventare un Re del Mondo in futuro!


<em>Woosh!</em>


Primo Drago sprofondò nella palude. Trattenne la sua aura e andò giù. Tuttavia capiva solo le Leggi dell'Acqua e non della Terra, quindi scendere era estremamente difficile. Fortunatamente il Re Asura gli aveva già fatto strada e aveva fatto esplodere il terreno sotto di lui. Così sarebbe stato ancora possibile per Primo Drago raggiungerli.
                                


                                



