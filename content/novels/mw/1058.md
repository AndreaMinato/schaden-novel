---
weight: 1058
title: Capitolo 1058 – Il Forte Re Asura
pubDate: 2025-12-15T08:37:10.309Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
19 capitoli in coda, 0/5
-Schadenfreude</em>


Dopo che Primo Drago e il Re Asura se ne andarono, la carica dei diavoli del mistico regno rallentò. Senza il Re Asura a dirigerli, non attaccarono più senza avere riguardo per le proprie vite. Nonostante desiderassero al carne e il sangue, si preoccupavano anche della propria sopravvivenza.
Sebbene i discepoli dei quattro clan fossero esausti e quasi privi di energia, ognuno di loro sarebbe riuscito facilmente ad uccidere poche centinaia di diavoli prima di morire. E i guerrieri al Mare Divino Realm erano ancora più feroci. Se avessero bruciato un po' di essenza di sangue, avrebbero potuto uccidere diverse centinaia se non migliaia di diavoli ciascuno.


Dopo che era stata massacrata un'enorme quantità di diavoli, alcuni dei mostri iniziarono a ritirarsi e si dispersero. Nonostante circondassero ancora i discepoli dei quattro clan, la pressione sui membri dei quattro clan si era ridotta di molto.


In quel momento i discepoli si approfittarono di questa occasione per scappare. Per quanto riguardava inseguire Lin Ming, era semplicemente ridicolo. Non tutti erano folli come Primo Drago.


"E pensare che qualcuno ha tratto profitto dai nostri sforzi. Ridicolo, anche se abbiamo subìto così tante perdite, siamo stati comunque presi in giro!"


"Non ci potevamo fare nulla. Questa creatura sconosciuta è troppo buona a nascondersi ed è estremamente veloce. Inoltre può scappare sottoterra. Se può farlo, allora dev'essere un grande esperto!"


Alla fine il motivo per cui Lin Ming era riuscito a trarre profitto dal caos era grazie all'effetto di occultamento dello spazio primordiale. Altrimenti, se Lin Ming avesse davvero deciso di affrontare i 100.000 diavoli del mistico regno, l'energia dello spazio primordiale si sarebbe esaurita lentamente. Inoltre tra quei mostri c'erano anche diavoli di 30.000 anni come Numero Uno e Numero Due. Ognuno di loro equivaleva ad un combattente come Xiao Ping.


"È finita. Non pensateci più. Più è grande l'opportunità fortunata, maggiore sarà il pericolo che ne seguirà. L'osso di drago non è qualcosa che possiamo ottenere. Se continuassimo ad essere testardi moriremmo invano. Potremmo contare le nostre perdite e riorganizzarci. Dobbiamo sfruttare il tempo che ci rimane e cercare qualche tesoro..."


Disse a bassa voce un discepolo del clan dell'Antica Fenice. Non appena furono menzionate le vittime, l'umore precipitò. Degli otto discepoli principali del clan dell'Antica Fenice, ne erano rimasti solo quattro. Per quanto riguardava i discepoli della frazione che erano stati abbandonati, probabilmente erano andati incontro ad un fato miserabile. In altre parole il clan dell'Antica Fenice poteva già considerarsi fortunato se gli fossero rimaste cinque persone.


Nemmeno agli altri tre clan erano rimaste molte persone. Dei 68 che erano entrati nel Mistico Regno delle Bestie Divine, ora ce n'erano 30. La maggior parte di loro era morta!


"Sono finito... sono finito... temo che Yan Yue'er e Lin Ming siano già morti..."


Disse con tono assente Huo Renming, come se avesse perso il suo spirito. La battaglia era stata troppo intensa. Era riuscito a stento a difendersi, figuriamoci trovare la forza di salvare Lin Ming. E pensandoci, Lin Ming era solo al settimo Stadio della Distruzione. Durante uno scontro ravvicinato così brutale, le sue possibilità di sopravvivere si avvicinavano allo zero...


.....


In quel momento, nelle profondità della palude, Lin Ming si stava precipitando verso il basso. Era già sceso a mille piedi di profondità, ma poteva sentire un potente senso divino che avvolgeva il suo corpo. L'intenso intento omicida era come un raggio di luce che gli illuminava la schiena!


Il Re Asura lo stava inseguendo accanitamente!


"Questo maledetto mostro è davvero problematico!"


Lin Ming si accigliò. Aveva scoperto di averlo sottovalutato. Probabilmente il Re Asura equivaleva ad un potente praticante di arti marziali al Divine Transformation realm. Dopo aver inghiottito l'essenza dell'osso di drago divino, forse poteva rivaleggiare con figure di alta classe come Bai Daohong. Anche se era nelle sue condizioni più deboli perché aveva appena attraversato la tribolazione ed era stato ferito dall'enorme formazione creata dai discepoli del clan dell'Antico Drago, la sua forza non era ancora ad un livello con cui Lin Ming poteva contendere.


Alla fine la coltivazione di Lin Ming era semplicemente troppo bassa. Era riuscito a contare sullo spazio primordiale per trarre profitto dallo scontro, ma ora che il Re Asura l'aveva scoperto, era stata rivelata anche la sua debolezza.


2000 piedi, 3000 piedi... fino a 10.000 piedi!


Lin Ming ora era penetrato oltre 10.000 piedi di profondità. In quel momento sentì una maggiore resistenza. La pressione ad una tale profondità era già immensa, ma ora il fango della palude era finito.


La palude nera si era radunata qui per innumerevoli centinaia di milioni di anni, abbastanza da arrivare a 10.000 piedi di profondità, ma oltre a 10.000 piedi, era talmente compressa da non essere più morbida della roccia.


"Oh no!"


Lin Ming aggrottò le sopracciglia. Attivò la Forza del Dio Blasfemo e usò la sua forza per stimolare più che poteva lo spazio primordiale. La terra dura e nera si dissolveva costantemente. Nonostante lo spazio primordiale potesse annientare ogni legge, bisognava avere abbastanza vera essenza per sostenerlo.


La coltivazione di Lin Ming era solo al settimo Stadio della Distruzione. Mentre scavava attraverso il suolo duro come la roccia, la sua velocità diminuì ulteriormente!


"Si sta avvicinando sempre di più!"


Lin Ming poteva sentire l'intenso intento omicida avvicinarsi lentamente!


Erano sottoterra. Contando sullo spazio primordiale, Lin Ming aveva un'enorme superiorità in quanto a leggi, ma nonostante questo era più lento del Re Asura.


Se fosse stato in superficie, sarebbe stato ancora peggio. Anche se Lin Ming avesse attivato la Porta dello Stupore e avesse usato il Roc Dorato che Squarcia il Vuoto e l'Ombra Mistica del Fulmine non sarebbe mai riuscito a scappare.


La differenza di forza era troppo grande!


"Dannata bestiaccia, non mi sfuggirai!" Risuonò una voce ringhiante da dietro Lin Ming. Era il Re Asura. Il suo sangue era fradicio di sangue, sembrava un fantasma mostruoso che era strisciato dalle profondità dell'inferno.


Queste ferite erano state create da Primo Drago e dai suoi compagni. Nonostante le gravi ferite, il fatto che avesse esaurito il 90% della sua vera essenza, era così feroce. Se non fosse stato così riluttante nell'abbandonare il corpo che aveva sviluppato per decine di migliaia di anni allora sarebbe riuscito a catturare all'istante Lin Ming. Il corpo principale di un diavolo era un flusso di energia, quindi la materia come la terra non sarebbe riuscito a fermarlo.


"Gabbia di energia, circondalo ed uccidilo!"


Urlò il Re Asura. Scagliò un colpo di palmo e decine di scie di energia nera si precipitarono su Lin Ming come dei serpenti. Il Re Asura non voleva abbandonare il suo corpo, ma non significava che non potesse rilasciare attacchi d'energia.


Quando vide questi colpi, Lin Ming si allarmò!


Durante questo momento critico, il suo sguardo era freddo e calmo come un ghiacciaio. Estrasse la Lancia del Sangue della Fenice dall'Anello Viola e attaccò. 999 piccole lance di sangue sollevarono una tempesta attorno alla punta della sua lancia. La terra nera di fronte a Lin Ming fu lacerata all'istante. Allo stesso tempo il marchio di fenice tra le sue sopracciglia iniziò a brillare come il sole! Una fenice color oro dorato si precipitò fuori dal corpo di Lin Ming e un fuoco impetuoso vorticò e sciolse la terra nera riducendola in magma.


<em>Whoosh!</em>


Lin Ming attraversò il magma ed evitò l'energia nera.


<em>Bang!</em>


Risuonò una violenta esplosione da dietro Lin Ming, che sfrecciò in avanti, inarrestabile!


"Mm?! Leggi del Fuoco!"


Lo sguardo del Re Asura diventò freddo. Nonostante stesse inseguendo Lin Ming, non aveva capito se Lin Ming fosse un umano o qualcos'altro a causa dell'armatura primordiale che lo nascondeva, ora che però Lin Ming aveva usato le Leggi del Fuoco per avanzare, era più facile capire che era un umano.


Dei quattro clan delle Bestie Divine, quelli che primeggiavano nelle Leggi del Fuoco erano la frazione del Kirin di Fuoco del clan Kirin, quella del fuoco del clan dell'Antico Drago e il clan dell'Antica Fenice. Nonostante la fenice dorata fosse coperta dal fango della palude, il Re Asura riuscì a percepire vagamente l'aura di una Bestia Divina. Dopotutto aveva assorbito parte dell'osso di drago e quest'aura dava una sensazione simile.


"Un discepolo dei clan delle quattro Bestie Divine! Così sono di nuovo quei maledetti topolini!!"


Il Re Asura si infuriò. Era molto più potente di un Re Asura ordinario e quindi aveva fiducia nella sua forza e considerava i discepoli dei clan delle quattro Bestie Divine delle prede che poteva uccidere in ogni momento. Aveva creato una trappola per attirarli tutti e usare la loro carne e il loro sangue per completare il suo corpo, ma non si sarebbe mai immaginato che il clan dell'Antico Drago sarebbe stato così potente. Erano riusciti perfino ad ingaggiare un brutale conflitto.
E nemmeno Xiao Ping, Jiang Bai e Feng Hao erano deboli. Poi il topolino di fronte a lui si era davvero approfittato di un momento in cui si era distratto e aveva rubato il suo osso di drago. Questo aveva fatto infuriare il Re Asura.


"Farai meglio a non farti catturare, perché se ti prenderò morirai nel modo più agonizzante possibile! Ti risucchierò la carne e il sangue, imprigionerò la tua anima nel mio stomaco e ti farò soffrire per mille anni!"


Farneticò come un pazzo il Re Asura. Lanciava in continuazione raggi di energia per catturare Lin Ming, ma tentativo dopo tentativo Lin Ming riusciva ad usare la sua vera essenza per rompere la terra di fronte a lui con le Leggi del Fuoco e quelle Primordiali. Scavare in questo modo però era estremamente costoso in quanto ad energia.


"Dannazione!"


Lin Ming si accigliò. Prima aveva un piano. Pensava che il Re Asura non sarebbe riuscito a persistere con le sue ferite e avrebbe abbandonato il suo corpo per continuare l'inseguimento. Allora, se il Re Asura avesse provato a penetrare nel suo mare spirituale, avrebbe potuto causare un contrattacco dal Cubo Magico, ora sembrava però che non avrebbe avuto bisogno di rinunciare al suo corpo. Lin Ming aveva la sensazione che sarebbe stato lui il primo ad arrendersi.


Il sangue dell'Antica Fenice bruciava e il Germoglio del Dio Blasfemo fischiava. L'energia del suo corpo si stava esaurendo rapidamente. Dopo aver superato i 10.000 piedi, ogni duecento piedi di differenza non erano diversi da una furiosa battaglia.


E ora Lin Ming stava solo cercando di vincere ad una guerra d'attrito. Se avesse potuto persistere, allora avrebbe potuto ribaltare la situazione! Non credeva che il Re Asura avesse un'energia infinita.


30.000 piedi...


50.000 piedi...


70.000 piedi...


200.000 piedi...


300.000 piedi...




300.000 piedi non erano una profondità eccessiva. Normalmente Lin Ming avrebbe avuto bisogno di pochi secondi per volare ad una tale distanza, ma doveva usare un quarto d'ora per arrivare a questa profondità  Inoltre aveva consumato il 60-70% della sua energia. Non poteva continuare così nemmeno con il supporto della Porta del Riposo!


La fronte e i palmi di Lin Ming erano fradici di sudore. Tutto il suo sangue stava ribollendo e stava ansimando come un cane!


E dietro di lui, il Re Asura continuava ad inseguirlo con accanimento!


Lin Ming scoprì che la temperatura stava aumentando gradualmente. Poi, con un'esplosione, Lin Ming attraversò una coperta di roccia dura e un'ondata di calore ardente si precipitò verso di lui.


Questo era magma sotterraneo!


"Magma!"


Lo sguardo di Lin Ming si accese. Se fosse entrato nel magma sarebbe stato in vantaggio grazie alle sue Leggi del Fuoco!


Tuttavia, proprio quando ci pensò, sentì un'esplosione da sopra di lui. La roccia si frantumò e un uomo coperto di sangue si precipitò verso di lui. I suoi occhi erano cremisi, i suoi capelli erano scompigliati e il suo intento omicida si era condensato fino a formare essenza. Non era diverso da un demone dall'abisso.


Lin Ming si raggelò. Si girò per gettarsi nel magma, ma il Re Asura 
stava già puntando gli artigli su di lui.
                                


                                



