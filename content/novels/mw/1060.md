---
weight: 1060
title: Capitolo 1060 – Luce Bianca
pubDate: 2025-12-15T08:37:10.309Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
17 capitoli in coda, 0/5
-Schadenfreude</em>


Mentre veniva colta dal panico, Yan Yue'er vide una luce grigio pallida emergere dal nulla e coprire l'intero osso di drago.


La forza dell'osso fu estratta rapidamente da questa energia sconosciuta!


Estratta?


Yan Yue'er spalancò gli occhi. Era Lin Ming? No... se fosse stato Lin Ming, allora sarebbe entrato nell'anello prima di assorbire l'osso. Inoltre era un processo difficile, bisognava essere in uno stato di estrema tranquillità e trovarsi al picco delle proprie condizioni per assorbire lentamente la forza di quel tesoro, per evitare che il corpo crollasse.


Forse... non era un'estrazione di energia, ma la coscienza del drago che si era risvegliata e stava radunando le forze per formare un suo corpo...?


Spirito del drago...


Mentre ci pensava, i battito cardiaco di Yan Yue'er iniziò ad accelerare.


"Devo avvertire Lin Ming? Lo saprà?" La giovane rifletté velocemente. Voleva informare Lin Ming, ma temeva anche che fosse nel bezzo di qualche conflitto pericoloso.


Normalmente, se Lin Ming fosse al sicuro allora sarebbe dovuto rientrare nell'Anello Viola ed esaminare i tesori che aveva ottenuto. Dopotutto era così la natura umana. Un osso di drago divino era un tesoro che avrebbe fatto impazzire di invidia un Re del Mondo.


Dato che non era ancora tornato, doveva essere ancora in pericolo!


Proprio mentre Yan Yue'er era persa nei suoi pensieri, dei granelli di luce bianca si radunarono di fronte a lei. Tremavano lievemente come le increspature di un lago, come se stessero cambiando in qualche modo.


Yan Yue'er non poté non arretrare. Il bagliore formò gradualmente un volto bellissimo. I lineamenti indistinti mostrarono un'espressione indifferente e un portamento sublime.


"Un'umana? Questa luce bianca è una donna? È il cosiddetto spirito di drago?"


Uno spirito di drago era l'anima di un Drago Divino. In realtà uno spirito di drago non avrebbe avuto molta forza combattiva. Sia gli umani che le bestie divine dipendevano dal loro corpo mortale, il fisico conteneva l'energia e l'anima la controllava. Senza un corpo mortale non c'era energia. Il potenziale combattivo di uno spirito sarebbe stato estremamente limitato. Questo era stato anche il motivo per cui la forza di Moguang era stata così incredibilmente scarsa.


Quando Yan Yue'er si ricordò di questo, alla fine si calmò. Afferrò la sua spada e si mise in guardia. Era pronta a combattere da un momento all'altro. Immaginava che questa donna fosse lo spirito di drago. Da viva probabilmente era un milione di volte più potente di lei! Ma ora era morta e tutto ciò che era rimasto era un briciolo di spirito; non sarebbe stata necessariamente capace di rivaleggiare con lei.


Mentre Yan Yue'er stava pensando a questo, avvenne un cambiamento improvviso!


Lo spirito si precipitò su di lei con una velocità inimmaginabile!


"Mm?!" Le pupille di Yan Yue'er si rimpicciolirono. Senza pensarci, puntò la spada verso la testa dello spirito. Tuttavia, un attimo di secondo prima che lo colpisse, si sentì irrigidire. Una forza enorme e inarrestabile la stava schiacciando, impedendole di muoversi!


"Cos'è questo? Come può essere? È una volontà? Uno spirito da battaglia?!"


Quando la volontà raggiungeva un livello abbastanza alto, poteva cambiare la durezza della materia, la velocità e il filo di un'arma, ma usarla per influenzare direttamente il corpo di un praticante di arti marziali avrebbe indebolito molto lo spirito. Eppure ora quest'anima stava contando su una proiezione della sua volontà per bloccare completamente Yan Yue'er. Che forza terrificante era questa?!


Yan Yue'er non riuscì più a pensare. Il resto dello spirito aveva invaso direttamente il suo mare spirituale e soppresso la sua anima! In quel momento Yan Yue'er si sentì come se stesse entrare in un sonno profondo da cui non si sarebbe mai più risvegliata!


<em>Controlla... vuole controllare il mio corpo?!</em>


Mentre se ne rendeva conto, Yan Yue'er si raggelò e si riempì di disperazione.


Una volta che le fosse stato sottratto il corpo, sarebbe stato come morire. Aveva appena più di 20 anni e aveva così tanto tempo a disposizione... come poteva non provare amarezza?


"Noo!"


Yan Yue'er lottò con tutta sé stessa, ma fu inutile. In confronto a questo spirito, la sua anima non era nient'altro che una candela che stava per spegnersi di fronte ad una luna piena e brillante. Non poteva nemmeno paragonarsi a lei. Mentre non riusciva più a pensare, si sentì diventare sempre più debole , come se stesse per essere sigillata per sempre.


"Non posso dormire. Non posso dormire..." Si ripeté Yan Yue'er, finché non perse i sensi.


.....


Nel vasto e sconfinato magma, presto la velocità di Lin Ming arrivò a due volte la velocità del suono.


In realtà questo magma era diverso dai Diciotto Inferni che erano pieni solo di energia di fuoco e di venti astrali caldi. Non c'era un magma così denso e solido.


Quindi nei Diciotto Inferni Lin Ming era stato capace di arrivare ad una velocità diverse volte superiore a quella del suono, ma qui solo mantenere una rapidità due volte superiore a quella del suono era estremamente arduo!


Normalmente, se un praticante di arti marziali avesse volato a questa velocità nel cielo, avrebbe creato terrificanti onde soniche e avrebbe consumato un'enorme quantità di energia per resistere, figuriamoci farlo in mezzo a questo magma denso.


In quel momento Lin Ming era già arrivato ad un milione di piedi di profondità nella terra. La temperatura e l'energia origin qui non erano inferiori al quinto o al sesto livello degli Inferni di Fuoco.


Se avesse potuto persistere e arrivare ad una profondità vicina al settimo piano degli Inferni, avrebbe avuto qualche possibilità di rivaleggiare con il nemico. Almeno forse sarebbe riuscito a scappare.


In quel momento però il Re Asura scagliò un altro attacco più impetuoso e feroce dell'ultimo!


"Non mi sarei mai immaginato che saresti stato solo un piccolo discepolo del clan dell'Antica Fenice e che la tua coltivazione non sarebbe stata nemmeno al Mare Divino Realm, eppure sei riuscito ad ingannarmi! Credi che se entrassi più a fondo nel magma non potrei farti più nulla? Ahah, in effetti avresti davvero qualche vantaggio lì, ma che peccato non arriverai così lontano! Ho quasi recuperato il 10% della mia forza! Ti ucciderò con la Formazione Quadrata del Drago!"


Il Re Asura emanò degli sconfinati raggi di luce blu. Allo stesso tempo unì le mani e formò centinaia di migliaia di sigilli.


Questa Formazione Quadrata del Drago era una delle formazioni della fazione del Drago Azzurro. Il Re Asura aveva ereditato questa tecnica dai discepoli del clan dell'Antico Drago che aveva divorato in passato. In quanto diavolo del mistico regno, non aveva avuto la possibilità di allenare metodi di coltivazione umani, ma creare formazioni sarebbe stato possibile. In particolare, grazie all'enorme quantità di essenza nel suo corpo, apprendere questa formazione sarebbe stato molto più facile.


Questa Formazione Quadrata del Drago non era di altissimo livello, ma quando aveva combattuto prima, il Re Asura aveva contato quasi solo sulla sua forza, senza il supporto di formazioni o tecniche marziali. Anche se questa abilità avesse potenziato la sua forza del 30 o del 40%, sarebbe stata comunque sufficiente a mettere in grave pericolo Lin Ming.


Nel magma volavano ovunque dei sigilli azzurri. In termini di energia, il Re Asura ne aveva dieci volte di più rispetto a Lin Ming.


"Sigillatelo, uccidetelo!"


Il Re Asura unì le mani e i sigilli azzurri si radunarono nell'aria, formando un enorme sigillo ampio cento piedi che si precipitò su Lin Ming!


In quel momento Lin Ming si sentì come se tutto lo spazio attorno a lui fosse stato bloccato; non aveva modo di scappare. La sua sola possibilità era di resistere direttamente all'attacco, ma il colpo sarebbe stato molto più potente rispetto ai precedenti. Andava oltre le capacità difensive di Lin Ming.


Anche se fosse stato nelle sue condizioni migliori, ricevere questo colpo l'avrebbe ferito gravemente, figuriamoci ora che era esausto. Era quasi impossibile per lui continuare a bruciare l'essenza di sangue dell'Antica Fenice; non poteva bloccarlo!


Durante questo momento critico, Lin Ming tirò fuori tre perle viola dal suo anello spaziale. Ne tenne una in mano e lanciò le altre due verso il sigillo azzurro. Allo stesso tempo ruppe un simbolo di carta in mano, riempiendo il suo corpo di una luce blu abbagliante. La sua vera essenza protettiva si decuplicò all'istante rispetto a prima!


Questo era l'ultimo asso nella manica di Lin Ming, poteva usarlo solo una volta. Prima che entrasse nel Mistico Regno delle Bestie Divine, Huo Lieshi gli aveva dato alcuni oggetti come misura d'emergenza. C'erano tre perle ammazza dei e un talismano protettivo.


Questi oggetti non avevano bisogno di vera essenza per attivarsi. Li avrebbe potuti usare perfino un mortale. In altre parole, una persona priva di coltivazione avrebbe potuto uccidere perfino un maestro al Mare Divino Realm usando una perla ammazza dei. Naturalmente questo basandosi sulla premessa che sarebbe riuscito a colpirlo con successo.


Tesori come questo che non dipendevano dalla coltivazione erano estremamente preziosi. Lin Ming non voleva usarli se non durante un momento critico e ora era il momento di farlo.


<em>Bang! Bang!</em>


Le due perle scoppiarono insieme. Si scatenò una forza capace di ridurre in cenere perfino grandi geni al Mare Divino Realm. Dopo aver superato un impatto del genere, la maggior parte della densa luce attorno a Lin Ming si disintegrò, ne rimase solo uno strato di tre o quattro pollici.


Il prossimo attacco probabilmente avrebbe impattato su di lui.


"Mm? Questo moccioso!"


Il Re Asura era stato incredibilmente sicuro di poter uccidere Lin Ming, ma il giovane era davvero riuscito a bloccarlo. Era più resistente di uno scarafaggio. Anche con l'assoluto divario di coltivazione e un inseguimento di quasi un'ora riusciva ancora a sopravvivere.


"Sembra che tu sia un discepolo principale dei quattro clan delle Bestie Divine. Bene! Quando ti ucciderò otterrò tesori considerevoli. Puoi evitarmi ora, ma non potrai sfuggirmi per sempre! Potresti salvarti solo se il tuo clan mandasse qualche grande esperto a salvarti, altrimenti sei destinato a morire qui! Ma oh, giusto, questo Mistico Regno è completamente sigillato, è impossibile che qualcuno venga a salvarti! Ahahahah!"


Il Re Asura rise come un pazzo. Nonostante le sue parole fossero spudorate, erano tutte dei fatti. Sotto l'assoluta soppressione della loro coltivazione, Lin Ming era stato spinto sull'orlo della morte!


"Nonostante ucciderti sarebbe facilissimo, dato che c'è in gioco l'osso del drago divino, non ti darò tempo di incontrare qualche opportunità fortunata e scappare. Per evitare problemi, ti ucciderò subito. Puoi scordarti di scendere ulteriormente nel magma!"


L'espressione folle del Re Asura era piena di sete di sangue.


"Sacrificio di carne e sangue!"


La mano destra del Re Asura tremò per poi esplodere in una pioggia di sangue! La carne e il sangue si contorsero nell'aria come se avessero una vita propria. Ondeggiarono per poi sommergersi nel corpo del Re Asura.


La pelle del mostro iniziò a diventare rossa e la sua forza raddoppiò! Aveva rinunciato ad una porzione del suo corpo che aveva formato con così tanti sforzi e poi aveva divorato la sua essenza di sangue, trasformandola in energia e aumentando temporaneamente la sua forza!
                                


                                



