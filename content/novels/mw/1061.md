---
weight: 1061
title: Capitolo 1061 – Rinascita dopo 50.000 anni
pubDate: 2025-12-15T08:37:10.309Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
16 capitoli in coda, 0/5
-Schadenfreude</em>


Il Re Asura era quasi certo di poter catturare Lin Ming, ma temeva che sarebbe accaduto qualche strano cambiamento una volta che fossero scesi ulteriormente di quota. Per garantire un successo assoluto, aveva rinunciato alla sua mano. Sarebbe riuscita a recuperarla divorando più essenza di energia in futuro, ma se avesse perso l'osso di drago divino allora sarebbe finita per lui.


In quel momento Lin Ming sentì la morte avvicinarsi. Aveva una sola perla ammazza dei in mano e aveva anche consumato la maggior parte degli effetti protettivi del talismano. Non sapeva se sarebbe riuscito a difendersi da questo colpo e penetrare ulteriormente nel magma.


"Dammi la tua vita!"


Il Re Asura fece il gesto di afferrarlo. Il suo corpo era ricoperto da una densa nebbia di sangue e i suoi muscoli iniziarono a sporgere. Il suo viso non aveva più l'aspetto di un uomo bellissimo; ora non sembrava diverso da un demone crudele e orribile.


Lin Ming non sarebbe rimasto fermo ad attendere la morte. Fece circolare la sua vera essenza protettiva al massimo e scagliò l'ultima perla ammazza dei che aveva!


<em>Pa!</em>


La perla ammazza dei fu afferrata dagli artigli demoniaci e avvolta da una foschia sanguinosa.


<em>Bang!</em>


La perla esplose, facendo scoppiare una grande sezione della nebbia di sangue, ma non fu sufficiente a fermare il Re Asura. Dopo aver sacrificato il suo corpo, la sua forza era tornata al 20% delle sue condizioni ottimali.


Quando vide l'artiglio avvicinarsi, Lin Ming si colpì il petto. Era pronto a fare uscire la sua essenza di sangue e a bruciarla!


L'essenza di sangue di fenice poteva essere bruciata senza esaurirsi, ma la sua essenza di sangue poteva essere usata solo una volta. Dopo che si diede un pugno al petto, Lin Ming estrasse il 30% della sua essenza di sangue. Una volta che l'avesse consumata, avrebbe ridotto di molto la durata della sua vita e avrebbe influenzato la sua futura coltivazione, ma non poteva farci nulla. Finché avesse avuto anche un solo raggio di speranza di sopravvivere a questo inferno, l'avrebbe cercato con tutto sé stesso.


Proprio quando stava per bruciare la sua essenza di sangue, rimase sorpreso. Il suo Anello Viola era volato dal suo dito, afferrato da una qualche forza sconosciuta.


Mm?


Lin Ming era sbigottito. Poi in quel momento una forza vasta e indescrivibile si riversò fuori dall'Anello Viola, trasformandosi nell'aurora di una luce divina che si radunò di fronte a Lin Ming, bloccando i mostruosi artigli demoniaci.


"Questa è..."


Lin Ming rimase incredulo quando guardò la giovane di fronte a lui. Dai suoi abiti e dalla sua figura, era chiaramente... Yan Yue'er!!


Yan Yue'er?!?!


Com'era possibile?!


Questa giovane che era apparsa dall'Anello Viola era completamente simile a Yan Yue'er ma era impossibile che Yan Yue'er possedesse un temperamento e un'aura così terrificanti!


"Tu..."


Lin Ming spinse giù l'essenza di sangue che stava vorticando in superficie. Senza dire una sola parola, la donna aveva già allungato il suo dito bianco verso gli artigli pieni di energia demoniaca.


"Rompiti."


Era una sola parola leggera ed etera che riecheggiò come gli ordini di una tribolazione celeste. Gli artigli demoniaci iniziarono a crepitare come del vetro che colpiva un macigno!


"Cosa?!"


Lin Ming era sbalordito. Il Re Asura spalancò gli occhi con incredulità mentre fissava questa donna apparsa all'improvviso dal nulla.


"Tu... chi sei?"


Il Re Asura era disorientato. Il Mistico Regno delle Bestie Divine era completamente sigillato, quindi da dove proveniva questa donna meravigliosa e sbalorditiva? Dalla sua coltivazione era al picco del Stadio della Distruzione, inoltre aveva soppresso deliberatamente la sua coltivazione, altrimenti sarebbe già avanzata all'ottavo. Questo era qualcosa che solo grandi talenti avrebbero fatto, quindi non sembrava che avesse nascosto il suo livello. Inoltre questa donna era così potente che non c'era bisogno di mascherare la sua coltivazione.


"È davvero al settimo Stadio della Distruzione? Come può qualcuno al settimo Stadio della Distruzione avere una forza combattiva così formidabile?! Cosa sta succedendo qui?"


Il Re Asura ebbe la sensazione di trovarsi in un incubo. Non aveva nemmeno visto la donna muoversi, beh era più accurato dire che non aveva sentito una sola fluttuazione di vera essenza.


Sì, non aveva usato vera essenza. Tutto ciò che aveva usato era un pensiero e una sola parola, ma solo con questo sembrava aver brandito il dao celeste, colpendo con la forza di una tribolazione celeste. Così aveva distrutto l'attacco per cui il Re Asura aveva rinunciato alla sua mano.


La donna ignorò il Re Asura. Si girò e gettò un'occhiata verso Lin Ming.


Quando i loro sguardi si incontrarono, Lin Ming vide i suoi lineamenti. Il suo viso in effetti era quello di Yan Yue'er: giovane, morbido, splendido, come quello di una ragazza di 16-17 anni.


Il suo sguardo era completamente diverso.


Quello di Yan Yue'er era limpido e brillante come una sorgente di montagna, così trasparente da poterne vedere il fondo, Questa donna invece sembrava essersi fusa con lo spazio attorno. Le sue pupille sembravano contenere galassie sconfinate e inimmaginabili!


Lin Ming ebbe perfino la sensazione di poter vedere le leggi dell'universo nei suoi occhi. Nel suo sguardo stavano nascendo e stavano morendo innumerevoli stelle.


"Sei... tu sei..." Balbettò Lin Ming, toccandosi istintivamente il punto in cui era il Cubo Magico. Non sentì nulla lì. In effetti, da quando il Cubo Magico si era fuso con il suo corpo, Lin Ming non era mai riuscito a sentire la sua esistenza. Se ci fosse stato qualche cambiamento nel Cubo Magico, non se ne sarebbe accorto.


Lin Ming però poteva sentire qualcosa da questa donna, come se si fossero incontrati da qualche parte prima. Gli dava la stessa sensazione della sfera di luce bianca che fluttuava al centro degli innumerevoli frammenti del Cubo Magico!


Quando il Cubo Magico assorbiva essenza di sangue, in realtà era stata la sfera di luce a farlo!


Quando Lin Ming aveva 15 anni, il Cubo Magico aveva invaso il suo mare spirituale e allora aveva assistito ad una scena incredibile. Aveva visto una donna dal corpo snello e vestita di bianco. Era in piedi, con orgoglio nello sconfinato campo di neve, aveva affrontato da sola 10.000 maestri del Regno Divino!


E tra questi maestri, il peggiore di loro era allo stesso livello di Fata Feng e dell'Imperatore Demoniaco!


E il più potente era al livello di un Sacro Lord!


Non solo, ma alcuni erano al gran successo o anche al picco di questo stadio!


E c'era anche un uomo vestito di nero a condurli. Nonostante Lin Ming non fosse riuscito a capire la sua coltivazione, aveva intuito quanto era potente da come gli altri lo trattavano con rispetto. L'uomo vestito di nero era infinitamente vicino se non già allo stadio del Re del Mondo!


E contro un gruppo così potente, una donna li aveva uccisi tutti con una sola mossa prendendo in prestito il potere del Cubo Magico!


Tutte le loro anime si erano contorte e distrutte!


Il Lin Ming di allora non sapeva quanto era stato terrificante, né aveva compreso l'aura della donna, ma mentre la sua forza aumentava costantemente e capiva sempre di più, aveva iniziato a rendersi conto di quanto fosse terrificante quella donna!


E ora, quando incontrò lo sguardo di Yan Yue'er, ebbe la sensazione che si erano già incontrati da qualche parte e aveva ripensato a quella donna vestita di bianco.


Era lei?!


Era resuscitata all'improvviso? E aveva perfino occupato il corpo di Yan Yue'er?!


La donna guardò solo per un momento Lin Ming. Poi senza dire una sola parola, tornò a voltarsi verso il Re Asura!


Il Re Asura era sbalordito. Poteva sentire un'aura terrificante provenire da questa donna, gli faceva rizzare i capelli. Quasi si girò e scappò, ma non era ancora disposto a rinunciare all'osso di drago in mano a Lin Ming!


"Chi sei? Desidero uccidere quel giovane del clan delle Bestie Divine dietro di lei. Se non ha niente a che fare con questa questione, allora si faccia da parte per favore. La ringrazierò di nuovo in futuro."


Il Re Asura porse i suoi rispetti e si inchinò.


Aveva già capito che questa nuova arrivata non era una buona notizia per lui, ma non credeva che questa donna spaventosa fosse stata portata qui da Lin Ming. Questo perché un guerriero che desiderava entrare nel Mistico Regno delle Bestie Divine sarebbe stato limitato dalle Leggi del mondo e avrebbe dovuto consumare innumerevoli pietre del sole viola per farlo. Inoltre, se Lin Ming avesse un asso nella manica del genere, allora perché non l'avrebbe usato prima? Perché il Re Asura avrebbe potuto inseguirlo fin qui e ridurlo in condizioni così miserabili?


Era possibile che questa donna fosse una qualche esistenza sconosciuta nel Mistico Regno delle Bestie Divine che, a causa di qualche motivo sconosciuto risiedeva in qualche tesoro. E quel tesoro doveva essere stato ottenuto da Lin Ming da qualche parte. Chiaramente Lin Ming non conosceva questa donna, quindi non era certo che l'avrebbe aiutato. Sarebbe andata bene finché avesse potuto nascondere il fatto che aveva un osso di drago.


Quando ci pensò, il Re Asura si riempì di paura. Temeva che Lin Ming avrebbe rivelato l'esistenza dell'osso di drago divino.


Quando sentì le parole del Re Asura, la donna si girò e lo guardò. La sua espressione rimase impassibile. Aprì semplicemente la bocca e disse una sola parola:


"Muori."


Questa voce sembrava leggera e meravigliosa per Lin Ming, ma per il Re Asura sembrò il tuono disceso dal cielo. Si sentì come se il mondo stesse per cadergli addosso, facendo tremare tutto il suo corpo e i suoi organi!


Non era stata un semplice suono, quella parola conteneva le leggi stesse. Aveva un fascino inenarrabile, un ordine a cui non si poteva disubbidire. Con una semplice parola, aveva influenzato le leggi del mondo!


I pensieri di questa donna, combinati in un suono sacro, distruggevano ogni cosa, punivano ogni forma di vita, annientavano tutta la creazione e infilzarono il corpo del Re Asura!


Per un po' il mostro si sentì come se innumerevoli bestie stessero ruggendo nelle sue orecchie mentre dei tuoni rimbombavano nella sua mente. Il mondo stesso divenne un vulcano che scoppiò e un terrificante ronzio soverchiò i suoi sensi, stordendolo e accecandolo, lo fece sanguinare dalla testa.


"Ahhhhhhhhh!"


Il Re Asura emise un grido miserabile mentre veniva scagliato all'indietro. Poteva sentire chiaramente che quando attaccava, la donna non aveva usato nessuna energia. In altre parole non aveva usato nemmeno un briciolo della sua vera essenza al settimo Stadio della Distruzione.


Tutto ciò che aveva usato un attacco sonico con il suo spirito da battaglia. Unendovi le leggi, aveva creato un potere spaventoso!


Chi era?!


Il Re Asura era spaventato a morte. In quel momento rinunciò all'osso di drago. Si girò e iniziò a fuggire!


Tuttavia anche la donna reagì. Nel breve momento dopo che attaccò, si accigliò come se non fosse soddisfatta del danno che aveva fatto.


"Indurisciti."


Un'altra parola, un altro comando inviolabile. Ogni parola che diceva era piena della sua volontà e delle leggi del Grande Dao. Il suo mondo della volontà si sovrastò con la realtà, brandendo le leggi del grande dao come il potere della tribolazione celeste!


In quel momento tutto il magma di fronte al Re Asura si riempì della volontà della donna. Il magma si indurì all'improvviso trasformandosi in ferro divino che si schiantò verso il basso con una velocità incredibile!


<em>Bang!</em>


Il Re Asura fu colpito dal magma indurito! In quel momento non era diverso da un topo in gabbia. Non aveva possibilità di resistere; poteva solo lasciare che venisse distrutto!


E dietro la donna, Lin Ming era già rimasto a bocca aperta. Uno spirito da battaglia poteva essere usato così? Si poteva arrivare ad un livello così terrificante senza usare nessuna vera essenza e contando sulla comprensione delle leggi?
                                


                                



