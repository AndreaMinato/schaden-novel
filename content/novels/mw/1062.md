---
weight: 10620
title: Capitolo 1062 - Mu Qianxue
pubDate: 2025-12-15T08:37:10.309Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
15 capitoli in coda, 0/5
-Schadenfreude</em>


"Chi sei, perché mi stai facendo questo?" Farneticò selvaggiamente il Re Asura. Sentiva l'oppressione del mondo della volontà, ogni goccia di magma si trasformava in un'arma affilata e anche in una gabbia da cui non poteva scappare. Non aveva vie di fuga!


<em>Puff!</em>


Il Re Asura sentì un dolore agonizzante. Un flusso di lava si trasformò in una grande lancia che trafisse il suo petto, facendogli vomitare una boccata di sangue!


"Ahhhhh! Sacrificio di carne e sangue!"


Il Re Asura delirò, i suoi occhi mostravano una luce folle. Stavolta fece esplodere tutto il suo braccio destro che si trasformò in particelle di energia che volarono verso di lui. Aveva intenzione di assorbire questa essenza e convertirla in un ultimo colpo disperato.


In quel momento però la sacerdotessa del Cubo Magico disse un'altra parola. Il magma attorno formò un'enorme sfera che impattò sul petto del Re Asura, facendogli rompere le costole e coprendo di sangue il suo corpo.


E dopo che il braccio del Re Asura esplose e si ridusse in pezzi di carne e sangue, fu attirato dalla donna che lo trasformò in una perla rossa che vorticava attorno al suo palmo.


Il Re Asura aveva sacrificato parte del suo corpo che aveva formato dopo così tanti sforzi e aveva tentato di usarlo per aumentare la sua forza, ma non era riuscito nemmeno ad assorbirlo. Invece era stato rubato dalla sacerdotessa del Cubo Magico!


Che torto enorme!


Gli occhi del Re Asura si iniettarono di sangue, quasi strabuzzarono per la rabbia! Era impazzito completamente e ora si stava precipitando su Lin Ming e sulla donna come un animale ferito che era stato messo all'angolo!


<em>Puff puff puff!</em>


Gli occhi della donna brillarono e in quel momento fiumi di lava si trasformarono in lance sotto il comando della sua volontà, precipitandosi sul Re Asura, causando una pioggia di sangue ovunque passassero.


Ogni volta che questo sangue pioveva, veniva attirato dalla sacerdotessa del Cubo Magico, senza una sola eccezione!


Tutto il sangue formò delle perle che fluttuavano tra le dita sottili della donna. Insieme alla perla di prima, ora ce n'erano sette o otto attorno alla sua mano.


Lin Ming era esterrefatto. Il Re Asura era stato ridotto in condizioni del genere. Il suo corpo e la sua essenza di sangue veniva trasformata in perle. Queste sfere erano meravigliosi tesori! Non erano evaporati nemmeno nel mare di magma ad un milione di piedi di profondità!


In quel momento il Re Asura era ricoperto di ferite, ma la sua forza vitale era ancora vibrante. Questo era dovuto chiaramente al midollo del Drago Azzurro; non era qualcosa con cui la Porta del Riposo di Lin Ming poteva rivaleggiare!


Quando il Re Asura vide le perle di sangue che vorticavano attorno alle dita della sacerdotessa del Cubo Magico, iniziò a ridere come un pazzo.


"Ahahah! Non avrei mai immaginato che un Re come me sarebbe stato sconfitto così! Ho perfino tagliato la mia carne per darla in pasto agli altri! Dato che sono condannato a morire qui, potete rinunciare ad ogni pensiero di ottenere la mia essenza!" Il Re Asura mostrò uno sguardo spietato e selvaggio. Poi concentrò tutta la sua energia primaria nel suo corpo e si preparò a farla esplodere emanando un bagliore nero accecante!


"M***a! Sta per scoppiare!"


Lin Ming era scioccato. Un'esistenza come il Re Asura era completamente composta da energia. Poteva esplodere quando voleva e molto velocemente. Non c'era nemmeno il tempo di reagire; era impossibile rispondere ad una mossa del genere!


Durante questo momento critico però gli occhi della donna mostrarono una luce severa. Il tempo attorno al Re Asura iniziò a rallentare. Il suono, l'energia, ogni cosa iniziò ad estendersi all'infinito.


Leggi del tempo – Concetto di Stagnazione!


Sotto il controllo della sacerdotessa del Cubo Magico, il Concetto di Stagnazione quasi bloccò il tempo!!


"Taglio."


La donna fece un cenno e delle increspature bianche apparirono attorno a lei. Finalmente aveva usato la sua vera essenza. Tuttavia apparteneva solo al settimo Stadio della Distruzione ed era limitata visto che dipendeva da Yan Yue'er. Indipendentemente da quanto la sua anima e il suo spirito da battaglia fossero incredibili o da quanto fosse formidabile la sua comprensione delle leggi, poteva solo usare la vera essenza del corpo che stava possedendo. Il suo corpo mortale non esisteva più e il suo spirito non poteva contenere energia Origin Heaven Earth. Questo era il motivo per cui la sua forza era stata limitata.


<em>Puff puff puff!</em>


Increspature di energia bianca colpirono il Re Asura, facendolo a pezzi.


Allo stesso tempo lo spirito da battaglia della donna si fuse con il magma attorno, trasformandosi in innumerevoli spade che infilzarono il Re Asura.


Il mostro fu squarciato come una borsa di sangue. Continuò a sanguinare a profusione e tutto il suo sangue fu radunato dalla sacerdotessa del Cubo Magico.


A causa dell'assoluta soppressione delle Leggi del Tempo, il Re Asura non riuscì a resistere minimamente. Perfino il flusso dei suoi pensieri era rallentato incredibilmente. Poteva solo lasciarsi massacrare.


Il Re Asura era stato anche isolato dal suo nucleo di energia dalla sacerdotessa. Quindi gli era impossibile esplodere.


La donna toccò il suo anello spaziale e tirò fuori una fornace Saint di massimo livello: era la Fornace dei Marchi di Fuoco. Dopo che aveva posseduto Yan Yue'er, poteva usare tutto ciò che le apparteneva.


"Prendi."


La sacerdotessa mosse la mano e fece vorticare la fornace. Tutto il corpo e le perle di sangue del Re Asura furono risucchiate dal calderone.


Poi una vasta quantità di energia Origin uscì dal magma circostante, precipitandosi verso la Fornace dei Marchi di Fuoco. Per un po' le fiamme ondeggiarono attorno al calderone.


"Ahhhhh!"


Lin Ming sentì le miserabili grida soffocate del Re Asura. Dopo aver assorbito il midollo del Drago Azzurro, la sua vitalità era diventata fin troppo potente. Allo stesso tempo aveva aumentato la sua forza combattiva e quindi avrebbe dovuto soffrire ancora di più prima di morire.


Nella conflagrazione, le urla si spensero fino a svanire. Il corpo del Re Asura e l'essenza di sangue che aveva assorbito dai discepoli dei quattro clan delle Bestie Divine furono sciolti completamente, lasciando solo il midollo dell'osso di drago. Questo prezioso materiale formò un piccolo drago azzurro che volò attorno alle fiamme della fornace, aveva un aspetto carino e pieno di vita.


Accanto all'essenza, c'era anche una perla rosso scuro. Questa era l'energia mistica più pura lasciata dal Re Asura che si era condensata in una pillola!


Anche un diavolo del mistico regno ordinario aveva delle leggi uniche iscritte nel suo corpo. Assorbirle per la prima volta avrebbe permesso ad un genio come Yan Yue'er di risparmiarsi dieci giorni di meditazione. Più un diavolo era vecchio e più leggi avrebbe contenuto, figuriamoci una creatura come il Re Asura.


Non sarebbe stato esagerato dire che, anche senza l'essenza del midollo del drago, solo l'energia del Re Asura sarebbe stato un tesoro inestimabile. Questa sorta di energia non poteva essere trovata nel Regno Divino. Anche se ci fossero stati molti Re Asura poi, solo i discepoli di basso livello potevano entrare in questo Mistico Regno e sarebbe stato fin troppo difficile per loro sopravvivere all'attacco di un Re Asura, figuriamoci dare la caccia ad uno di loro.


In un solo bastoncino di incenso di tempo, la sacerdotessa aveva finito di raffinarlo. La Fornace dei Marchi di Fuoco si aprì e una perla rosso scuro sfrecciò in alto, formando una nuvola color arcobaleno che agitò perfino l'energia Heaven Earth attorno. Solo la nascita di una pillola divina trascendente avrebbe prodotto un fenomeno del genere. In realtà però la sacerdotessa non aveva raffinato una pillola, ma la forma condensata dell'energia del Re Asura e il midollo di drago.


Dopo aver messo da parte la Fornace dei Marchi di Fuoco, la sacerdotessa prese la pillola rossa. Al tatto sembrava liscia come la giada. L'immagine di un drago azzurro si estendeva per tutta la superficie facendo incontrare la coda e la testa. L'essenza di midollo era compressa così tanto da aver raggiunto un livello spaventoso!


La sacerdotessa guardò la pillola per un momento e poi la lanciò all'indietro verso Lin Ming.


"Per te."


Il tono della sacerdotessa era completamente diverso rispetto all'inizio. Prima era piena di intento omicida e la sua voce era spietata ed indifferente. Era simile alle leggi del mondo che controllavano la retribuzione divina. Le sue parole sembravano appartenere alla natura stessa: imparziale, crudele, trattava ogni creatura come delle formiche.


Ora invece la sua voce era piacevole come il flusso di una sorgente di montagna, gradevole all'orecchio.


Lin Ming la prese sentendosi estremamente lusingato. Anche se era stato insieme alla sacerdotessa da quando aveva ottenuto il Cubo Magico, in realtà non aveva idea di come lo considerasse. Provava un po' di paura e timore reverenziale nei confronti di questa donna che conosceva tutti i suoi segreti e che aveva una forza superiore alla sua.


"Ho assorbito l'80% del midollo di drago rimasto per recuperare coscienza. Per quanto riguarda questa pillola, puoi usarla come compensazione. La quantità di midollo di sangue è circa la stessa. Puoi considerare la forza del Re Asura un interesse."


La sacerdotessa aveva assorbito solo il midollo di sangue, non l'osso stesso. Non aveva alcuna utilità per lei, quindi non si era disturbata ad assimilarlo. Lin Ming poteva ancora fondersi con l'osso e rafforzare il suo scheletro.


La sacerdotessa era in forma spirituale. L'essenza e l'energia di sangue avrebbe aiutato il suo recupero. Prima, quando il Cubo Magico assorbiva l'essenza di sangue di esperti, era dovuto al controllo della donna. In altre parole, il Cubo Magico stesso non aveva bisogno di essenza di sangue. La sacerdotessa aveva usato questo metodo per incoraggiare Lin Ming a cercare essenza di sangue di guerrieri. Naturalmente, quando era nei piani inferiori, perfino l'essenza di sangue di Yang Yun era stata quasi impercettibile per lei. Ora però, nel Mistico Regno delle Bestie Divine, l'essenza del midollo del drago le aveva permesso di riprendere coscienza.


"Lin Ming, vero? Questa è la prima volta che ci incontriamo. Il mio nome è Mu Qianxue. Sono la sacerdotessa delle Terre Sacre Qianyu." Disse la donna mentre lo guardava.
                                


                                



