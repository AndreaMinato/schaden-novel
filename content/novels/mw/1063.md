---
weight: 1063
title: Capitolo 1063 - []
pubDate: 2025-12-15T08:37:10.309Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
14 capitoli in coda, 0/5
-Schadenfreude</em>


"Mu Qianxue..."


Lin Ming rimase stordito per un po' di tempo.


Da quando aveva ottenuto il Cubo Magico, c'erano stati innumerevoli enigmi di cui non era riuscito a dare una spiegazione. Aveva cercato l'essenza di sangue di praticanti di arti marziali sempre più potenti per farla inghiottire al Cubo Magico per ottenere i frammenti spirituali, ma anche perché desiderava conoscere i segreti del Cubo Magico.


Nonostante non gli fosse stato così tanto d'aiuto dopo lo stadio Xiantian e quello della Sfera d'Energia, era stato il tesoro fondamentale per farlo crescere!


Una grande porzione dei suoi risultati era dovuta al suo duro lavoro, ai suoi sforzi e alla sua perseveranza, ma senza il Cubo Magico probabilmente sarebbe rimasto un piccolo praticante di arti marziali nel regno di Fortuna Celeste. La sua coltivazione sarebbe rimasta al Circolazione o allo stadio Houtian; sarebbe stato quello il suo limite.


Era il Cubo Magico che gli aveva dato la spinta iniziale di cui aveva bisogno per superare i suoi momenti più difficili e anche la sua mancanza di talento marziale.


Lin Ming era sicuro che il Cubo Magico fosse uno dei tesori più inestimabili dell'universo. Era sempre stato curioso di quale fossero le sue altre funzioni a parte preservare frammenti spirituali. Perché aveva attirato l'attenzione di così tanti esperti del Regno Divino?


Si stava facendo molte di queste domande, ma Lin Ming non osò aprire bocca. Questo perché non sapeva quali fossero i piani di Mu Qianyu. Nonostante avesse preso in prestito la sua forza per recuperare la sua coscienza, non aveva idea di cosa avrebbe fatto. Forse avrebbe perfino occupato il corpo di Yan Yue'er per poi portare via il Cubo Magico.


Se avesse avuto intenzione di farlo, allora sarebbe stato stupido da parte di Lin Ming chiedere delle origini del Cubo Magico. Avrebbe potuto provare a mettere a tacere chiunque sapesse del Cubo Magico e Lin Ming non sarebbe riuscito a resisterle. Non poteva nemmeno affrontare il Re Asura, figuriamoci lei.


Mu Qianyu sembrò notare la sua paura. Disse con tono rassicurante:"Non devi essere nervoso. Nonostante abbia dormito nel Cubo Magico per 50.000 anni, la mia coscienza aveva ancora una piccolissima parte attiva. Sono stata sveglia da quando hai toccato il Cubo Magico per la prima volta. La mia anima è stata gravemente ferita e ho bisogno del potere dell'essenza di sangue per riprendermi. Posso solo sperare che un guerriero mi aiuti a recuperare essenza di sangue per farmi riprendere.
Naturalmente, sarebbe meglio se fosse un guerriero che ho cresciuto io stessa, solo allora potrei fidarmi. Sono stata soddisfatta delle tue azioni e della tua personalità finora. Agisci con coraggio e uccidi con decisione. Non fari errori, né sei troppo indulgente quando non lo dovresti essere. Allo stesso tempo non sei nemmeno spietato. Sai come ripagare una grazia e hai anche un limite oltre il quale non ti abbasserai. E cosa più importante, la tua volontà è ferma e persegui il picco delle arti marziali con tutto il tuo cuore e la tua anima. Sei piuttosto capace!"


"In origine non avevo molte speranze nel tuo talento, ma non avrei mai pensato che mi avresti dato una sorpresa così meravigliosa sotto questo aspetto. È semplicemente un miracolo che un praticante di arti marziali dei piani inferiori sia arrivato a questo punto."


Lin Ming riuscì a carpire molte informazioni dalle parole della donna. Ogni volta che era entrato nel Cubo Magico per assorbire un frammento dell'anima, era stato perché Mu Qianxue lo aveva guidato all'interno, spingendolo a cercare dell'essenza di sangue.


"Signorina Mu, ora che si è svegliata, potrei chiedere quali sono i suoi piani..." Chiese con incertezza Lin Ming.


Sentendo queste parole, Mu Qianxue fece un respiro profondo. Un'ondata gelida si diffuse nell'aria, fermando il magma attorno a loro, sembrava che l'area attorno fosse stata sigillata dal ghiaccio.


"Ricostruirò il mio corpo e recupererò le forze. Inoltre ucciderò ogni persona che ha osato attaccare le mie Terre Sacre Qianyu! E quel Tian Mingzi! Distruggerò la sua anima e la disperderò al vento!"


Mentre parlava, le bellissime pupille di Mu Qianxue si riempirono di un intenso intento omicida.


Lin Ming sussultò. Nonostante questa donna avesse un portamento etereo e nobile, come se non fosse stata mai macchiata dal mondo, in realtà era spietata e decisa, una persona che distingueva bene le ostilità dalla gratitudine!


Era comprensibile. Probabilmente le Terre Sacre Qianyu erano state comandate da lei. Anche se non fosse stato così, doveva essere almeno una delle figure di livello più alto lì.


"Tian Mingzi, lui... quanto è forte?" Non poté trattenersi dal chiedere Lin Ming. Senza dubbio Tian Mingzi era quell'uomo vestito di nero che aveva condotto 10.000 esperti del Regno Divino all'assalto delle Terre Sacre. Alla fine Mu Qianxue era stata costretta a sacrificare la sua stessa anima per effettuare un colpo finale con il Cubo Magico. Da questo si poteva capire quanto fosse forte quell'uomo.


"Un Re del Mondo negli stadi iniziali!" Disse lentamente e con chiarezza Mu Qianxue. Quando sentì queste parole, Lin Ming sussultò. Nonostante l'avesse intuito, era rimasto scioccato nel ricevere questa conferma.


Un Re del Mondo. Tra un Sacro Lord e un Re del Mondo c'era un divario quasi invalicabile. Nei cento milioni di anni di storia dell'intero clan dell'Antica Fenice, non c'era mai stato un Re del Mondo!


Naturalmente questo perché il clan dell'Antica Fenice era solo un Sect di umani a cui era stata trapiantato il sangue dell'Antica Fenice; non erano veri discendenti di una Bestia Divina. Un vero erede... chi sapeva quante persone del genere esistessero nell'intero Regno Divino? Non c'erano molte Bestie Divine e ognuna di esse era un'esistenza incredibilmente orgogliosa e nobile. Come potevano abbassarsi ad accoppiarsi con un umano? E se nascesse davvero un bambino da un'unione del genere, questa sorta di persona sarebbe diventata il talento più terrificante al mondo.


Questo perché una Bestia Divina aveva un corpo potente e grande compatibilità con le leggi fin dalla nascita, ma un umano aveva una grande capacità di apprendere e praticare le arti marziali. Una persona del genere avrebbe ottenuto dei risultati inimmaginabili!


"Quella era la sua coltivazione di 50.000 anni fa? Allora adesso non dovrebbe essere ancora superiore?" Chiese istintivamente Lin Ming.


"Sì, ma 50.000 anni fa Tian Mingzi non aveva un suo grande mondo. Controllava solo un mondo di medie dimensione di periferie. Non poteva essere definito un vero Re di un Grande Mondo, era solo un Re del Mondo Ordinario."


Mentre Mu Qianxue rispondeva, Lin Ming ne fu sorpreso per un momento per poi comprendere la situazione. Nonostante ci fossero solo 3000 Re di Grandi Mondi nel Regno Divino, questo era dovuto al fatto che c'era un numero limitato di territori da conquistare nel Regno Divino.
Nel vasto Regno Divino nascevano costantemente nuovi del Re del Mondo; si era quasi arrivati alla saturazione. Quindi un nuovo Re del Mondo non sarebbe riuscito necessariamente ad ottenere il suo mondo. Avrebbe dovuto aspettare che un vecchio Re del Mondo morisse o forse perfino sconfiggerne uno e conquistare le sue terre.


Voler sconfiggere un vecchio Re del Mondo dalle origini potenti però era più facile a dirsi che a farsi. Questi Re del Mondo vivevano per milioni di anni. Alcuni estremamente potenti erano sopravvissuti per decine di milioni di anni!


Il motivo per cui il Regno Divino aveva così tanti Re del Mondo non era perché fossero persone comuni, ma era dovuto alla vastità eccessiva dell'universo. Il totale di persone che conteneva era incalcolabile. Inoltre questi Re del Mondo avevano delle vite incredibilmente lunghe, vite che duravano per milioni o anche decine di milioni di anni. Dopo così tanto tempo, era ovvio che se ne accumulassero molti.


"Allora il livello della signorina Mu era..." Lin Ming esitò prima di chiederlo. Voleva davvero saperlo.


"In passato ero solo ad un passo dal diventare Re del Mondo. Tutto sommato ero solo un Sacro Lord. Sono rimasta per molto tempo a quel grado e non sono riuscita ad avanzare per un motivo, perché..." Mentre parlava, Mu Qianxue guardò Lin Ming. Le sue parole dopo lo lasciarono sbigottito.


"Perché... coltivavo il corpo e l'energia."


"Cosa? Coltivazione... del corpo e dell'energia?" Lin Ming spalancò gli occhi e guardò Mu Qianxue con stupore. Coltivava due vie proprio come lui!


Tra i geni del Regno Divino, pochissimi avrebbero scelti di intraprendere entrambe le strade. Questo perché, dopo che le regole del mondo erano cambiate, era diventato troppo difficile seguire questo percorso. Per molte persone il gioco non sarebbe valso la candela. Anche se uno fosse stato un genio tra i talenti più orgogliosi al mondo, non sarebbe stato comunque un'eccezione!


Xiao Daoji, Chi Zanyun, Huo Fentian e perfino i due Re del Mondo del clan dell'Antico Drago, nessuno di loro aveva coltivato sia il corpo che l'energia!


In effetti uno dei motivi principali per cui Lin Ming aveva intrapreso entrambe le strade era perché non sapeva quanto sarebbe stato difficile. Quando aveva iniziato a rendersene conto, era già troppo tardi visto che aveva iniziato ad aprire le Otto Porte Nascoste.


Tuttavia era impossibile che Mu Qianxue non lo sapesse!


Se uno avesse fatto una scelta del genere, c'erano solo due possibilità: la prima era che uno fosse un completo idiota che non sapeva in che guai stava per cacciarsi e la seconda... era che fosse un talento impareggiabile, un genio così grande da essere inimmaginabile!


Senza dubbio Mu Qianxue apparteneva alla seconda categoria, altrimenti sarebbe stato impossibile per lei diventare la sacerdotessa delle Terre Sacre Qianyu. Dal modo in cui parlava, queste Terre Sacre erano di altissimo livello, probabilmente perfino una Terra Sacra di un Re del Mondo!


Era ragionevole. Altrimenti come poteva un oggetto come il Cubo Magico cadere nelle mani delle Terre Sacre Qianyu.


E il motivo per cui Mu Qianxue non era diventata un Re del Mondo prima che il suo corpo venisse distrutto non era stato a causa della sua mancanza di talento, ma perché.... era troppo giovane!


Era la sacerdotessa delle Terre Sacre, non la sua sovrana. Il suo Sect doveva aver avuto qualcuno di più anziano e di livello superiore come capo, probabilmente anche qualche Sommo Anziano. E Mu Qianxue poteva essere considerata solo un membro della giovane generazione in confronto a loro. Anche così, una giovane come lei poteva coltivare ad un passo dello stadio del Re del Mondo... si poteva immaginare quanto fosse elevato il suo talento!


Lin Ming pensò a tutto questo.


<em>'Chissà quali erano le origini della sua famiglia e che tipo di fisico speciale avesse.</em> Si chiese Lin Ming. Non credeva che una stirpe ordinaria potesse raggiungere un talento così alto. Lui stesso stava cercando costantemente dei modi per potenziare il suo sangue e il suo corpo.


Mu Qianxue non sembrava avere intenzione di parlare del suo passato meraviglioso e glorioso. Disse:"Lin Ming, non avrei mai pensato che avresti intrapreso anche tu la strada della coltivazione del corpo e dell'energia. Inoltre sei anche riuscito ad arrivare fino a questo punto. La strada che hai scelto sarà estremamente difficile. Volevo solo farti una domanda: intendi ancora continuare a percorrere la via della coltivazione del corpo e dell'energia?"


Lin Ming si irrigidì per un momento per poi annuire con fermezza. Rinunciare a tutti i suoi sforzi precedenti non era il suo stile. Inoltre dato che perfino Mu Qianxue aveva scelto la strada della coltivazione dell'energia e del corpo, questo significava che era ancora fattibile. E più si continuava a percorrerla, più ci sarebbero stati ulteriori benefici. Il solo problema era che sarebbe stato incredibilmente difficile.


Dato che qualcun altro aveva già tentato di farlo, allora perché non avrebbe potuto farlo anche lui? Si chiedeva a che livello fosse arrivata Mu Qianxue. Era riuscita ad aprire i leggendari Palazzi del Dao delle Nove Stelle?


"Bene! Allora ti aiuterò." Disse Mu Qianxue, andando dritta al punto.


<em>Aiutarmi?</em>


Lin Ming si agitò. Queste parole chiaramente aveva un certo significato!


Non aveva intenzione di portargli via il Cubo Magico. In altre parole, voleva rimanere con lui per molto tempo! Altrimenti perché lo avrebbe aiutato a completare la sua coltivazione del corpo e dell'essenza?


Inoltre doveva avere un altro fine. Il motivo per cui Mu Qianxue lo aveva aiutato in passato era per recuperare la sua coscienza. Ora che stava continuando ad aiutarlo, doveva avere altre intenzioni.


Lin Ming spalancò gli occhi:"Ha intenzione di cercare il mio aiuto per vendicarsi?"


Mu Qianxue rimase sbalordita per un momento e poi lo guardò con apprezzamento:"Ragazzo intelligente. Bene, è vero. Hai il coraggio di farlo?"



