---
title: Capitolo 1065 – Il malvagio non può sfuggire alle conseguenze delle sue colpe
pubDate: 2025-12-15T08:37:10.310Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
13 capitoli in coda, 0/5
-Schadenfreude</em>


Tra i flussi di lava, Primo Drago era come un piccolo topo che sgattaiolava
tra la terra. La sua vera essenza protettiva era nello stato più debole possibile e non produceva nemmeno un suono, né una fluttuazione di energia mentre avanzava. Perfino la luce rossa del magma si contorceva attorno a lui, nascondendolo costantemente.


L'arte del Respiro della Tartaruga era davvero la tecnica di occultamento numero uno del clan dell'Antico Drago, non era di molto inferiore allo spazio primordiale di Lin Ming.


<em>'Ho sentito delle intense fluttuazioni di vera essenza prima. Deve esserci stato uno scontro molto intenso, ma non si sono praticamente fermati. Non ho idea di come sia la situazione ora. L'esistenza sconosciuta non dovrebbe essere più forte del Re Asura, altrimenti non si sarebbe nascosta in attesa di approfittarsi del trambusto. Immagino che la sua forza sia inferiore alla formazione dei 36 discepoli dell'Antico Drago, figuriamoci a quella del Re Asura!
Tuttavia, dato che ha deciso di scappare giù e scavare nel terreno, deve avere qualche vantaggio in questo ambiente che si complementa meglio con le leggi. Dato che questo è il suo campo di battaglia, deve avere qualche possibilità di contendere con il Re Asura ferito. Se si sono feriti a vicenda, allora potrei avere qualche possibilità!'</em>


Primo Drago rifletteva. Alcune parti della sua analisi erano corrette, ma non importava quante ipotesi facesse, non si sarebbe mai immaginato che la misteriosa creatura fosse Lin Ming.


Primo Drago strinse i denti e inghiottì la terza pillola delle Nove Rivoluzione del Drago. Questo medicinale incredibile veniva utilizzato per salvarsi la vita, tuttavia non aveva un effetto istantaneo, era un lento processo che richiedeva tempo. Se la guarigione fosse stata interrotta, avrebbe fatto scomparire una grande quantità dell'efficacia medicinale. Quando Primo Drago aveva inghiottito due di queste pillole, era stato ferito e questo aveva indebolito i loro effetti.


"Ho già recuperato il 60% della mia forza. Se bruciassi il 10% della mia essenza di sangue, potrei tornare al picco delle mie condizioni e combattere con tutto sé stesso! Tuttavia il Re Asura ha già assorbito il midollo del Drago Azzurro, quindi la sua resistenza e le sue capacità di recupero devono essere oltremodo straordinarie. Devo stare molto attento... mm? Cos'è quello? C'è qualcuno qui?"


Primo Drago rimase scioccato e concentrò tutte le sue forze sul Respiro della Tartaruga per nascondersi. Dopo aver nascosto ogni fluttuazione della sua aura, si fuse completamente con il magma attorno a lui.


Tuttavia la reazione immediata di Primo Drago si rifletté nelle pupille di Mu Qianxue, che la fece notare anche a Lin Ming. Il giovane ebbe la sensazione che Primo Drago non fosse altro che un topolino che si stava comportando con cautela; era un po' divertente.


"Come vuoi occuparti di lui?" Chiese Mu Qianxue. Nonostante avesse usato queste parole, in realtà il cambiamento della sua aura aveva già indicato chiaramente le sue intenzioni. Nonostante la donna avesse un portamento nobile come una fata celeste, era spietata e decisa quando si parlava di uccidere e distruggere ogni possibile fonte di problemi.


Lin Ming rifletté per un momento. Certamente non avrebbe detto delle parole gentili o benevolenti per Primo Drago.


Prima, se non fosse stato per i discepoli degli altri clan in arrivo, Primo Drago avrebbe già provato ad uccidere Lin Ming e Yan Yue'er. Inoltre questa persona era troppo subdola e crudele. Nonostante sembrasse un apprendista senior amabile e compassionevole in superficie, in realtà era sadico e spietato, audace e dall'ambizione enorme. Primo Drago era il tipo di guerriero che avrebbe ricorso ad ogni sorta di metodo spregevole per raggiungere i suoi obiettivi.
Era come una tigre rabbiosa e una vipera letale; lasciarlo sopravvivere avrebbe solo causato disastri e avrebbe potuto perfino tentare di uccidere Lin Ming in futuro. Dopotutto il conflitto passato tra di loro sarebbe stato ricordato da Primo Drago. Nonostante Primo Drago avrebbe potuto dire di non serbare rancore, probabilmente avrebbe aspettato il momento giusto per vendicarsi.


Lin Ming aveva già imparato la sua lezione con Ouyang Boyan.


Dati tutti questi motivi, Lin Ming certamente non l'avrebbe lasciato andare.


Bisognava eliminare il problema dalla fonte.


Lin Ming disse:"Vorrei chiederle di aiutarmi ad ucciderlo. Sono solo al 10% delle mie migliori condizioni. Anche se Primo Drago è esausto, non posso comunque rivaleggiare con lui. Dato che l'ho già sfidato, tanto vale ucciderlo!"


"Bene, anche io ne avevo l'intenzione." Mu Qianxue fece un cenno e un raggio di luce brillante avvolse Lin Ming. Entrambi volarono verso Primo Drago.


.....


<em>'Mm? Mi hanno scoperto?! Impossibile!!'</em> Primo Drago si accigliò. Era molto fiducioso nella sua Arte del Respiro della Tartaruga. A meno che uno non avesse una coltivazione al Lord Divino realm, sarebbe stato impossibile scoprirlo.


<em>'Eh... non è il Re Asura! Le loro fluttuazioni di vera essenza sono molto deboli... entrambi sono al settimo Stadio della Distruzione? Stadio della Distruzione... umani! Devono essere discepoli degli altri tre clan, ma come sono apparsi qui? Hanno anche loro intenzione di provare ad approfittarsi del conflitto?'</em>


Mentre se ne rendeva conto, Primo Drago si infuriò. Questi bastardi osavano davvero provare a rubare il cibo dalla bocca della tigre e avevano oltrepassato il limite! L'osso di drago divino era qualcosa di cui doveva impadronirsi ad ogni costo. Se queste persone avessero provato a rubarglielo, sarebbe stato come tentare di sottrargli la sua stessa vita!


<em>'Se fossero stati Xiao Ping, Jiang Bai o Feng Hao, allora avrei potuto temervi un po' perché avrei paura di allertare il Re Asura, ma dato che siete solo delle nullità al settimo Stadio della Distruzione, vi ucciderò velocemente per evitare che roviniate il mio piano.'</em>


Mentre ci pensava, una luce feroce brillò negli occhi di Primo Drago. Non si ritirò, invece volò dritto verso Lin Ming e Mu Qianxue.


Presto scoprì che c'erano solo due persone, un giovane e una donna, entrambi con le divise del clan dell'Antica Fenice.


"Lin Ming! Yan Yue'er! Così siete voi due!" Primo Drago non notò nulla di strano in questa Yan Yue'er. Questo perché Mu Qianxue si era adattata completamente al suo corpo e l'aura terrificante che aveva rivelato prima non era più evidente. Inoltre Primo Drago aveva già visto i due viaggiare insieme. E ora, vedendoli comparire insieme, non importava quanto fosse fervida la sua immaginazione, non si sarebbe mai immaginato che Yan Yue'er fosse posseduta da uno spirito.


Primo Drago non nascoste più il suo aspetto, occultò solo la sua aura. Anche se Lin Ming poteva vederlo chiaramente, non riusciva a sondarlo con il suo senso divino! Lin Ming non poteva che apprezzare una tecnica di mimetizzazione così raffinata.


"Non avrei mai pensato di incontrare voi due qui. Siete davvero abili. Non solo siete riusciti a sopravvivere nel caos di quella battaglia, ma avete anche avuto il coraggio di inseguirmi fin qui!" Primo Drago guardò Lin Ming per poi concentrarsi su Yan Yue'er. Mostrò un sorriso sinistro. Prima era stato continuamente oppresso dal Re Asura, ora voleva sfogare la sua frustrazione.
"Eheh, dato che siete venuti qui, potete scordarvi di sfuggirmi. Yan Yue'er, devo davvero ringraziarti. Mi hai consegnato personalmente la tua stirpe dell'Antica Fenice perfetta e il tuo yin primordiale! Accetterò gentilmente le tue buone intenzioni. Fin dai tempi antichi, l'unione di un drago e di una fenice è sempre stato un segno d'auspicio. Rubare tutta la tua energia sarà di grande beneficio per me!"


In realtà anche lui aveva una stirpe dell'Antico Drago perfetta, ma il suo yang primordiale era sparito da tempo. Anche se non lo fosse stato, la forza del suo sangue che avrebbe dato non sarebbe stata così eccessiva. Inoltre Primo Drago sarebbe stato l'aggressore in questa situazione.
Finché avesse sigillato la sua essenza yang e avesse usato delle tecniche speciali che potevano sottrarre l'energia degli altri e rubare lo yin primordiale, i vantaggi che avrebbe ottenuto sarebbero stati di gran lunga superiori alla quantità trascurabile di sangue di drago che avrebbe perso.


Quando sentì queste parole, Lin Ming rabbrividì. Guardò Primo Drago come se fosse un uomo morto che camminava. Nonostante le parole di Primo Drago fossero rivolte a Yan Yue'er, al momento c'era Mu Qianxue nel suo corpo. Praticamente le parole di Primo Drago sarebbero state come una profanazione nei confronti di Mu Qianxue.


Non era praticamente come chiedere di morire?


"Davvero, il malvagio non può sfuggire alle conseguenze delle sue colpe." Mormorò tra sé e sé Lin Ming. In quel momento però Primo Drago si era già mosso.


"Prima ucciderò te!" Gridò Primo Drago scagliando un colpo di palmo in avanti. Dietro di lui apparve l'immagine di un drago tartaruga. Questa creatura aveva quattro arti e portava una tavola di pietra sul suo guscio. Emanava un'aura incredibilmente pesante e solenne, come se stesse reggendo la volta celeste stessa.


E di fronte a questo drago tartaruga c'era anche un drago dorato a cinque artigli, il suo corpo brillava in modo accecante!


Questo Primo Drago aveva diverse stirpi. Aveva sia il sangue del drago tartaruga che quello del drago dorato a cinque artigli. Per questo i praticanti di arti marziali del suo clan erano così potenti. Le razze dei draghi erano molteplici e potenti. Mischiandole insieme, i praticanti di arti marziali del loro clan erano capaci di ottenere una forza e dei vantaggi superiori.


Primo Drago scagliò un pugno, agitando il magma attorno a lui, ma in quel momento lo sguardo di Mu Qianxue brillò con luce gelida!


"Spaccati."


La voce di Mu Qianxue tornò ad essere indifferente e fredda, spietata e priva di emozione come il Grande Dao stesso!


Questa onda sonica portava il potere della sua volontà. Colpì la luce del pugno di Primo Drago. Senza fare un solo suono, il bagliore del pugno sparì come se fosse stata inghiottita da un buco nero, svanendo senza lasciare traccia!


"Mm?"


Primo Drago mostrò un'espressione scioccata e sorpresa:"Come...?!"


Al momento rimase spiazzato. Quest'aura, questa sensazione non potevano appartenere ad una guerriera al settimo Stadio della Distruzione come Yan Yue'er!


In quell'attimo di secondo Primo Drago non ebbe tempo di riflettere. Tutto ciò che vide fu Yan Yue'er che alzava la mano e puntava un dito verso di lui. Anche se non era stata veloce, i suoi movimenti contenevano delle misteriose verità riguardo alle Leggi del Tempo. Con un solo colpo, il tempo sembrò passare rapidamente di fronte a lui; era impossibile per Primo Drago evitare il suo attacco.


Mu Qianxue aveva usato la vera essenza di Yan Yue'er, ma grazie al potere del suo spirito da battaglia, l'aveva condensata fino ad un livello inimmaginabile. La letalità della sua vera essenza era arrivata ad un grado che Yan Yue'er non avrebbe mai potuto sperare di raggiungere.


Un raggio di luce attraversò l'aria, splendido e radioso, ma Primo Drago poteva sentire un'aura mortale provenire da esso!


<em>'Questa luce mi ucciderà!'</em>


Pensò subito Primo Drago, raggelandolo!


Per un grande talento come lui, la morte era davvero terrificante!


"Aaaah!"


Durante questo momento critico, Primo Drago gridò e diede un pugno al raggio di luce. Tuttavia, la sua mano fu trafitta direttamente dal raggio con uno schiocco! La luce lo aveva trapassato causando una pioggia di sangue e continuò verso la sua testa!


Tutto ciò accadde in un periodo di tempo estremamente breve, ma per Primo Drago sembrò un'eternità. Questo era anche dovuto all'effetto delle Leggi del Tempo di NMu Qianxue. Primo Drago sentì chiaramente il cupo mietitore che si avvicinava a lui un passo alla volta. Era un'esperienza che avrebbe fatto impazzire chiunque!


<em>Su!</em>


Il raggio di luce trafisse la fronte di Primo Drago.


Nella sua testa apparì un buco da cui schizzò del sangue. Primo Drago spalancò gli occhi, era pieno di incredulità e rimpianto.


"Non sei... Yan Yue'er?"


Disse Primo Drago, ma data la sua ferita, le sue parole non erano più comprensibili.


Mu Qianxue mosse le dita e il corpo di Primo Drago esplose in una nebbia di sangue, che fu presa dalla donna.


<em>Woosh!</em>


L'anello spaziale di Primo Drago cadde nelle mani di Lin Ming, che lo sondò e ne fu impressionato. Il grado di questo anello non era inferiore al suo e c'erano anche innumerevoli tesori al suo interno.


Questo era l'anello spaziale del discepolo numero uno della giovane generazione del clan dell'Antico Drago!
                                


                                



