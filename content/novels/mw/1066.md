---
weight: 10660
title: Capitolo 1066 – I Tesori del Morto
pubDate: 2025-12-15T08:37:10.310Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
12 capitoli in coda, 0/5
-Schadenfreude</em>


Lin Ming non ebbe il tempo di fare l'inventario di tutti i tesori contenuti nell'anello spaziale che l'essenza di sangue di Primo Drago formò una perla grazie alla guida di Mu Qianxue.


Una volta che un praticante di arti marziali lo assorbiva, il sangue di una Bestia Divina non poteva più essere purificato e separato, si sarebbe fuso direttamente con il suo sangue. Il fisico si sarebbe trasformato, assimilando completamente la risorsa.


Tuttavia questo non valeva per il Re Asura che era una forma superiore di diavoli del mistico regno. Il nucleo della sua esistenza era composto da pura energia. Quindi la qualità del sangue di drago non ne sarebbe stata influenzata, né sarebbe stata assimilata.


In effetti il Re Asura non l'aveva assorbito e dopo la sua morte un praticante di arti marziali avrebbe potuto assimilare la sua energia, facendola diventare tutt'uno con la sua vitalità.


Il sangue di drago era un tesoro che poteva essere usato solo una volta. Era ragionevole, altrimenti sarebbe stato riciclato senza fine dai quattro clan delle Bestie Divine.


Nonostante fosse così, alcuni praticanti di arti marziali dalla coltivazione elevata o qualche genio con una stirpe perfetta possedevano essenza del sangue estremamente pura. Avrebbe contenuto della forza primaria e sarebbe stata dotata di effetti simili al sangue di una Bestia Divina.


Ad esempio, quando Lin Ming aveva ottenuto la Lancia del Sangue della Fenice dal Padiglione degli Artefatti Saint, aveva ottenuto la forza primaria lasciata dal vecchio maestro del palazzo. Nonostante questa forza primaria non potesse essere paragonata alla ricchezza del sangue dell'esperto quando era vivo, era comunque estremamente preziosa per un discepolo di basso livello.


Primo Drago aveva una stirpe del clan dell'Antico Drago perfetta. Quindi Mu Qianxue aveva preso la sua essenza di sangue, condensandola in una perla rossa che volò nel palmo di Lin Ming.


Lin Ming aveva già l'osso di drago divino e in esso c'era una porzione di sangue di midollo. Inoltre c'era anche il midollo lasciato dal Re Asura; era un po' più della metà dell'osso. Era molto più prezioso di questa perla di sangue, ma nonostante questo Lin Ming aveva comunque intenzione di assorbirla.
Questo perché il solo sangue di drago che possedeva proveniva dalla goccia della scaglia inversa di cui aveva sprecato il 99% dell'efficacia. Ciò di cui aveva bisogno ora era di sangue di drago inferiore per costruire una buona fondazione. Questo gli avrebbe permesso di assorbire midollo di drago con ancora più efficacia.


Inoltre aveva ottenuto l'osso di un Drago Azzurro. Un tesoro del genere conteneva il Concetto di Infinito e un'abilità rigenerativa incredibile.


Per quanto riguardava la stirpe di Primo Drago, era il sangue di una Tartaruga Drago e un Drago Dorato a cinque artigli. Una Tartaruga Drago primeggiava per le sue capacità difensive e il Drago Dorato a Cinque Artigli eccelleva per i suoi attacchi veloci e potenti. Entrambi contenevano leggi differenti. Sarebbe stato comunque un bene coprire più leggi possibile.


Lin Ming sondò l'anello spaziale di Primo Drago.


Quando ne esaminò il contenuto. Primo Drago chiaramente proveniva da una famiglia nobile e distinta. Era quasi certo che fosse al livello dei clan Huo o Xiao. Era un'organizzazione potente e il clan dell'Antico Drago in sé era dieci volte maggiore rispetto a quello dell'Antica Fenice. Una grande famiglia del clan dell'Antico Drago avrebbe avuto delle origini superiori a quelle degli Huo e degli Xiao.


Tra gli averi di Primo Drago, c'erano 90 milioni di pietre del sole viola, erano delle pietre di energia comunemente usate nel Regno Divino. Erano necessarie per attivare e mantenere formazioni, guidare barche spirituali, stimolare potenti armi magiche e avevano ogni sorta di altra funzione. Per questo erano una delle valute più comuni del Regno Divino. Nonostante Lin Ming non fosse povero, non possedeva così tante pietre del sole viola.


Inoltre c'era un'enorme quantità di artefatti Saint e pillole. I più inferiori erano comunque di alto livello. C'erano anche due artefatti di massimo livello. Combinati con quelli che Primo Drago indossava, ce n'erano un totale di cinque!


Erano un paio di guanti, una veste, una fornace, una collana e un paio di scarpe.


Il metodo di combattimento di Primo Drago era estremamente raro; lottava con i pugni. Un discepolo del clan dell'Antico Drago normalmente avrebbe usato una lancia. Come si diceva, la sciabola era come una tigre, la lancia come un drago; solo una lancia avrebbe potuto sfruttare al meglio i metodi di coltivazione del clan dell'Antico Drago.


Tuttavia l'arma scelta da Primo Drago doveva avere qualche rapporto con la sua stirpe della Tartaruga Drago. Una Tartaruga Drago aveva un corpo incredibilmente duro e una forza illimitata, quindi usare i pugni non sarebbe stata una cattiva idea.


"Un discepolo di una famiglia distinta è davvero ricco. Tutto ciò che indossava era un artefatto Saint di massimo livello e ci sono perfino dei tesori che si avvicinano al livello trascendente!"


Tra questi, quello che Lin Ming riteneva il più prezioso era la veste e la fornace di massimo livello.


"Abito Scaglia di Drago! Fornace Celeste delle Otto Divisioni! Cielo, questi due oggetti hanno la forza primaria di un Anziano del clan dell'Antico Drago. La loro qualità non è inferiore alla Lancia del Sangue della Fenice!"


L'abito e la fornace di Lin Ming erano solo i tesori di alto livello che aveva vinto ha Huang Yanguang, quindi come potevano essere paragonati a quelli di Primo Drago! Con questi due oggetti, le capacità difensive e alchemiche di Lin Ming sarebbero aumentate di molto.


A proposito di tecniche alchemiche, visto che era impegnato a coltivare, Lin Ming non aveva avuto il tempo di praticare l'alchimia ed era rimasto un po' indietro. Fortunatamente, ora che Mu Qianxue si era risvegliata, dovrebbe poterlo aiutare in questo campo.


C'era anche una collana di massimo livello. Nonostante la sua qualità fosse un po' inferiore, era comunque un buon artefatto Saint. E i tesori di tipo accessorio erano molto più rari delle armature e delle armi.


"Mm... è utile principalmente per difendersi dagli attacchi spirituali e della volontà." Concluse Lin Ming dopo aver esaminato per un po' la collana.


Generalmente parlando, i tesori di tipo accessorio avevano un effetto minore delle armi, delle armature e delle fornaci, ma il loro valore era superiore a causa della difficoltà nel crearli.


A parte gli artefatti Saint, c'erano anche molte pillole. La maggior parte erano guaritive o disintossicanti.


"Mm? Questa è..."


Lin Ming tirò fuori una pillola delle dimensione di un longan da una scatola di giada di legno spirituale. Era un medicinale verde scuro ed emanava una fragranza medicinale incredibilmente ricca. Lin Ming non sapeva che era una pillola delle Nove Rivoluzioni del Drago. Primo Drago ne aveva portate quattro con sé, ma ora ne rimaneva solo una.


Mu Qianxue ne fu interessata e intervenne:"Lin Ming, questa è una pillola guaritiva meravigliosa. Avrà un effetto migliore su dei praticanti di arti marziali al di sotto del Divine Transformation realm. Probabilmente può guarire perfino qualcuno sull'orlo della morte facendogli tornare l'80-90% della sua forza combattiva in un quarto d'ora.


"Oh?"


Lin Ming sussultò. Se perfino Mu Qianxue diceva che era un'ottima medicina, allora si poteva immaginare quali effetti avrebbe avuto.


Dopo aver messo da parte le pillole e gli artefatti Saint, Lin Ming scoprì all'improvviso che c'erano diversi cadaveri nell'anello spaziale. Dai loro abiti chiaramente erano discepoli del clan dell'Antico Drago ed erano morti anche loro per mano del Re Asura.


Lin Ming non credeva che Primo Drago sarebbe stato così gentile da radunare i loro corpi per seppellirli in seguito. Molto probabilmente li aveva presi per estrarre e bruciare la loro essenza di sangue durante un momento critico.


"Questo Primo Drago era fin troppo spietato e crudele. Ucciderlo è stato un favore per tutti i praticanti di arti marziali del Regno Divino!"


Dato che Primo Drago aveva preso così tanti cadaveri, nemmeno Lin Ming si sarebbe fatto problemi. Prese tutti i loro anelli spaziali.


Così ottenne ancora più artefatti Saint, pillole e diverse bottiglie di sangue di drago.


Lin Ming scoprì che questi discepoli avevano portato una grande quantità di sangue di drago con sé. Ce n'era sia di qualità ordinaria che alta. Normalmente parlando, i discepoli del clan dell'Antico Drago non si sarebbero trattenuti dall'utilizzare sangue di drago, ma avrebbero affrontato immensi pericoli nel Mistico Regno delle Bestie Divine e avrebbero potuto usare questo sangue per recuperare le forze più velocemente. O se avessero incontrato qualche grande opportunità fortunata e avessero dovuto fare un avanzamento di livello, assorbire questo sangue di drago avrebbero facilitato il processo.


Quindi si erano preparati ammassando un'enorme quantità di sangue di drago. Tuttavia tutti i loro sforzi sarebbero andati a vantaggio di Lin Ming.


"Ho l'osso di drago divino e l'essenza di sangue di Primo Drago. Questo altro sangue di drago può essere lasciato a Yan Yue'er. L'unione dei draghi e delle fenici è sempre stata di buon auspicio. La stirpe del drago sarà un grande vantaggio per lei. Inoltre questo sangue di drago non lascerà alcun segno. Non sarà un problema assorbirlo."


Stavolta Lin Ming in effetti aveva ottenuto enormi benefici, mentre Yan Yue'er era riuscita solo ad ottenere pochi pezzi di corallo nero; era proprio un triste raccolto. Inoltre, quando Mu Qianxue lo aveva salvato, aveva contato sul suo corpo per farlo. Solo per questo Yan Yue'er lo aveva aiutato molto. Il sangue di drago di questi anelli spaziali poteva essere considerato il suo compenso.


"Va bene, ora andiamocene."


Lin Ming si riorganizzò. Con la tecnica che Mu Qianxue gli aveva insegnato, mise tutto ciò che aveva nello spazio del Cubo Magico per evitare guai inutili.


Mu Qianxue guidò Lin Ming nello spazio del Cubo Magico. Questa era già la settima volta che il giovane era entrato in questo luogo. Non si sarebbe mai immaginato che vi sarebbe rientrato in tali circostanze.


In passato quando era entrato qui, a parte i frammenti di memoria che brillavano come stelle, tutto il resto era coperto da una foschia grigia, oscurando la vista. Stavolta però, quando entrò, la nebbia si era dispersa. Ora poteva vedere che dietro la foschia c'era un'immensa volta celeste.


Lo spazio nel Cubo Magico era vasto quanto l'universo.


Lin Ming sospirò con emozione. Poi guardò in avanti e vide l'osso di drago di 1000 piedi fluttuare nello spazio, emettendo un'aura sublime e vasta. La maggior parte del sangue di midollo rimanente era stato assorbito da Mu Qianxue. Lo aveva usato per riprendere coscienza.


L'osso in sé però non era stato toccato. Per Lin Ming l'osso era molto più prezioso del midollo. Poteva essere usato direttamente per potenziare il suo corpo e creare una solida fondazione per quando sarebbe dovuto avanzare allo stadio del Palazzo del Dao in futuro.


In quel momento Mu Qianxue si trasformò in un bagliore lucente che uscì dal corpo di Yan Yue'er e sfrecciò nello spazio del Cubo Magico.


La forma spirituale di Mu Qianxue apparve di fronte a Lin Ming nella sua vera forma.


Era vestita di bianco e i suoi abiti seguivano le curve del suo corpo come dei flussi d'acqua. Le sue sopracciglia curve, la sua pelle bianca come la giada, la sua figura sottile e formosa, si ergeva orgogliosa e alta... non era molto più bassa di Lin Ming.


Il suo corpo si fondeva con lo spazio stesso e i suoi occhi incantevoli sembravano contenere la luce delle galassie. Dalla testa ai piedi emanava un'aura inviolabile e sacra, una dea discesa dal cielo, una salvatrice ammaliante. Lo spazio attorno a lei sembrava purificato dalla sua presenza.


Questo era l'aspetto originale di Mu Qianxue. Aveva un'aura immacolata e sacra che Yan Yue'er non avrebbe mai potuto sperare di ottenere, come se fosse una manifestazione del cielo.


Lin Ming la fissò stordito, quasi non riuscì a trattenersi dal rimanere a bocca aperta. Mu Qianxue era ancora più splendida di come ricordava di averla vista nei suoi sogni. Rimase senza parole per un po' di tempo.
                                


                                



