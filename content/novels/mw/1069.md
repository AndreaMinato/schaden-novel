---
weight: 10690
title: Capitolo 1069 – Il Segreto del Cubo Magico
pubDate: 2025-12-15T08:37:10.310Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
9 capitoli in coda, 0/5
-Schadenfreude</em>


"Moccioso... perché insisti ad andartene?" Huo Lieshi sbuffò, ma quando vide l'espressione sincera di Lin Ming, si ammorbidì. Sapeva che naturalmente il giovane aveva le sue ragioni per farlo. Non avrebbe agito d'impulso. Si era messo in gioco con fare sicuro sia durante la scommessa con Huang Yanguang che nella lotta per la goccia di essenza di sangue dell'Antica Fenice.


Lin Ming esitò. In realtà pensare ad un motivo non era troppo difficile. In effetti poteva proporre una ragione ridicola come la sensazione di essere stato attirato dal destino o da qualcosa del genere. Dopotutto questi presentimenti erano un concetto abbastanza vago da poterli usare come pretesto e non destare sospetti.


Tuttavia, proprio mentre Lin Ming stava per parlare, Huo Lieshi fece un cenno e disse:"Vabbè. Finché sai ciò che stai facendo, mi fido del tuo giudizio."


"Ringrazio l'onorabile maestro per la sua approvazione." Lin Ming ne fu contento. Se fosse stato possibile, non avrebbe voluto inventarsi qualche menzogna a caso per ingannare Huo Lieshi.


Accanto a lui, Yan Yue'er si rilassò. Se Lin Ming non fosse partito, allora Huo Lieshi avrebbe proposto questo matrimonio alla sua famiglia Yan e sarebbe stata in preda ad un dilemma di fronte a due scelte difficili. Da una parte non poteva non ammettere di provare simpatia per Lin Ming, dall'altra aveva fatto un giuramento a sé stessa.


Tutti entrarono nella barca spirituale e iniziarono a volare verso il clan dell'Antica Fenice. Lin Ming invece si allontanò dal gruppo a metà tragitto da solo. Prima di andarsene, Huo Lieshi gli aveva dato cinque milioni di pietre del sole viola e una barca spirituale così da potergli permettere di viaggiare nello spazio.


Lin Ming aveva lasciato la maggior parte del sangue di drago a Yan Yue'er, riponendolo nel suo anello spaziale. Le aveva solo detto che questa era un'opportunità fortunata che aveva ottenuto mentre era priva di sensi e aveva deciso di dividerne una parte con lei. Le aveva anche chiesto di tenerle segrete.


Quando Lin Ming partì, Yan Yue'er esaminò il suo anello spaziale. Solo allora scoprì che c'erano oltre 1000 gocce di sangue di drago nell'anello spaziale ed era anche di qualità relativamente alta. Questo la lasciò sbigottita. Non pensava che Lin Ming le avrebbe donato un tesoro così prezioso.


"Da dove ha ottenuto così tanto sangue di drago? Ha trovato una pozza di sangue di drago nel Mistico Regno?" Mormorò tra sé e sé Yan Yue'er. Immaginava che se Lin Ming le avesse dato così tanto sangue di drago, allora doveva averne tenuto la maggior parte con sé.


"Che l'opportunità fortunata di Lin Ming sia stata come la mia?" Quando mise da parte il sangue, Yan Yue'er guardò attraverso la finestra il vuoto infinito e le innumerevoli stelle dello spazio. Sentì un inspiegabile senso di perdita e cadde in trance.


Non si sarebbe mai immaginata che Lin Ming se ne sarebbe andato per anni e che quando fosse tornato, lei sarebbe stata già al Mare Divino Realm...


.....


Nella vastità dello spazio, una barca spirituale grigio chiaro volava rapidamente. Non era troppo grande e la sua superficie sembrava fondersi con il cielo stellato. Inoltre c'era una formazione di occultamento incisa su di essa. Se un maestro non l'avesse sondata con cautela con la sua percezione, non sarebbe riuscito a scoprirla.


Il proprietario di questa barca spirituale naturalmente era Lin Ming.


In quel momento era seduto al centro dell'imbarcazione, studiava le formazioni che la guidavano. "Anche per una nave spirituale così piccola ci vogliono 100.000 pietre del sole viola per attraversare lo spazio. E se qualcuno viaggiasse per i grandi mondi del Regno Divino, dovrebbe usare anche delle formazioni di trasmissione che consumano ancora più pietre del sole viola. I praticanti di arti marziali poveri non si potrebbero permettere un viaggio interstellare..."


"Esatto. Nel Regno Divino pochissimi usano le pietre del sole viola per allenarsi. Principalmente vengono usate per le formazioni. Specialmente per un palazzo al livello di una Terra Sacra, bisogna consumare un'enorme quantità di pietre del sole viola per il mantenimento. Le pitre del sole viola sono la fonte di potere più comune nel Regno Divino."


Con un tono tenue, Mu Qianxue apparve accanto a Lin Ming. Era rimasta nascosta nel Cubo Magico nel frattempo, quindi era impossibile che qualcuno individuasse la sua presenza.


Lin Ming chiese:"Signorina Mu, ho qualche domanda che mi faccio da molto tempo. Mi chiedo se posso chiederle qualcosa?"


"Fai pure." Disse Mu Qianxue.


Lin Ming esitò per un breve momento, poi chiese:"Signorina Mu, vorrei sapere, cos'è il Cubo Magico? A che livello è? A parte immagazzinare frammenti spirituali, quali funzioni ha? Perché ha attirato così tante persone in passato?"


Mu Qianxue scosse lentamente la testa. Disse:"Non ho idea di cosa sia. Forse è l'anima cristallizzata di un'esistenza che va oltre la nostra comprensione. Ha l'abilità di distruggere l'anima di ogni forma di vita. Tuttavia, con la mia forza, è molto difficile meditare e percepirlo, figuriamoci controllarlo pienamente."


"Distruggere anime? È un tesoro che attacca l'anima?" Lin Ming si ricordò del suo primo sogno riguardo Mu Qianxue, l'aveva vista usare la sua coltivazione per annientare all'istante 10.000 guerrieri del Regno Divino. Molti di loro erano negli stadi avanzati del Lord Divino realm ed erano perfino dei Sacri Lord. Era riuscita anche a ferire gravemente il Re del Mondo Tian Mingzi. Solo da questo si poteva vedere quanto fosse potente l'attacco del Cubo Magico.


Mu Qianxue:"Attaccare l'anima è solo una delle sue funzioni. Ha altri effetti innaturali, cioè... dopo che distrugge e assorbe un'anima, può cancellare il marchio spirituale e trasformarli in ricordi senza proprietario. Se uno inghiotte questi frammenti, può ottenere completamente i ricordi degli altri. Questo include metodi di coltivazioni, tecniche marziali, abilità ausiliarie, formazioni e ogni altra informazione immaginabile! In altre parole, se potrai controllare il Cubo Magico, se ucciderai qualcuno che possiede una potenza trascendete, potrai divorare la sua anima divina e assimilare i suoi ricordi. Otterrai una potenza trascendente intera senza la minima parte mancante."


Mu Qianxue annuì lentamente. Finora era questa la funzione più potente del Cubo Magico che aveva scoperto.


Bisognava sapere che nel mondo delle arti marziali, la fondazione di ogni Sect erano le sue eredità, ma le tavolette di giada potevano essere incise solo da coloro che avevano un'altissima comprensione di queste antiche tecniche e richiedeva un'enorme quantità di tempo e sforzo farlo. Questo aveva reso ancora più preziose le tavolette di giada di questi metodi di coltivazione visto che le persone che coltivavano delle tecniche così potenti al gran successo erano troppo poche. Esistevano anche molte tavolette di giada con una sola copia.


Anche se un normale discepolo guardasse questa tavoletta di giada e cercasse di ricordarsi il contenuto, non avrebbe potuto comunque duplicarlo. Se fossero stati uccisi da qualcuno, l'assassino avrebbe potuto usare una tecnica di sonda dell'anima, ma avrebbe potuto trovare solo dei frammenti incompleti. Sarebbe stato semplicemente impossibile usare questo metodo per recuperare un metodo di coltivazione intero.


In altre parole, finché un Sect avesse preservato le sue tavolette di giada, le sue eredità non sarebbero trapelate all'esterno.


Allo stesso modo valeva per le tecniche delle formazioni, dell'alchimia e della raffinazione.


Per ottenere i metodi di coltivazione e tutte le esperienze di una persona, c'era un solo modo, cioè fondere la propria anima con il suo spirito, ma tutte le anime avevano un marchio spirituale. Una volta assorbita, i marchi spirituali si sarebbero fusi insieme e uno avrebbe iniziato a perdere sé stesso, tutto ciò che la rendeva sé stessa.


Un marchio spirituale era connesso completamente all'anima. Sarebbe stato molto semplice cancellarlo, bastava usare uno spirito da battaglia, ma fare questo avrebbe anche distrutto l'anima.


Paragonando il cervello all'anima, il marchio spirituale sarebbe stato come ogni nervo e vaso sanguigno che scorreva nel cervello. Era impossibile per un dottore, non importava quanto fosse abile, rimuoverli senza rovinare il cervello. Quindi, quando uno cancellava il marchio spirituale, l'anima non sarebbe riuscita a resistere e si sarebbe ridotta nel nulla.


Il Cubo Magico però era diverso. Poteva rimuovere completamente ogni marchio spirituale. Permetteva ad una persona di assorbire completamente tutti i ricordi e le esperienze di una persona, non importava che metodo di coltivazione o tecnica ausiliaria avesse.


Le parole di Mu Qianxue non sorpresero Lin Ming; aveva già usato questa funzione, ma i ricordi che aveva assorbito in passato erano tutti di media qualità ed era riuscito ad usare questa tecnica solo passivamente. Se un giorno avesse potuto controllare perfettamente il Cubo Magico, allora quando avesse ucciso un genio, avrebbe potuto inghiottire i suoi ricordi e prendere solo ciò che trovava utile. Sarebbe stato come essere aiutato da innumerevoli grandi talenti. Una volta che avesse iniziato ad accumulare questo effetto, sarebbe diventato sempre più terrificante. Lin Ming sarebbe riuscito ad assimilare sempre più informazioni.


Non poté trattenersi dal chiedere:"Signorina Mu, da ciò che so questo Cubo Magico probabilmente è un qualche strumento leggendario. Come può essere caduto nelle mani delle Terre Sacre Qianyu? Sembra che sia solo..."


Mu Qianxue sorrise lievemente e disse:"Stai dicendo che le Terre Sacre Qianyu erano troppo deboli per controllare il Cubo Magico? In realtà era una Terra Sacra al livello di un Re del Mondo e la persona con la coltivazione più alta era mio nonno, il Re del Mondo Qianyu. E la mia grande nemesi, Tian Mingzi, un tempo era il suo diretto discepolo. Il Cubo Magico è stato ottenuto per caso in un mistico regno da mio padre, ma allora non sapeva cos'era, per questo è riuscito a tenerlo per così tanto tempo."


"Allora mio nonno ha solo sentito che l'aura del Cubo Magico era straordinaria. Iniziò a concentrare il suo tempo a studiarlo lentamente, ma sfortunatamente c'è stata una qualche mutazione. Forse quando mio padre stava meditando sui segreti del Cubo Magico c'è stato un qualche enorme effetto collaterale, ma indipendentemente da ciò che è successo, alla fine l'anima di mio nonno è stata ferita gravemente. Se lo spirito di un Re del Mondo viene ferito gravemente, sarà estremamente difficile guarirlo! Uno avrebbe bisogno di materiali celesti dal livello inimmaginabile. Ad esempio qualcosa come l'osso di drago divino. Un tesoro del genere è incredibilmente difficile da trovare, perfino per un Re del Mondo di una Terra Sacra, quindi mio nonno non ha avuto altra scelta se non riprendersi lentamente.


"Per coincidenza anche Tian Mingzi è riuscito ad arrivare allo stadio del Re del Mondo allora. La sua forza è aumentata drasticamente e il suo talento era anche sbalorditivo. La sola cosa più grande che aveva era la sua ambizione. Quando ha saputo del Cubo Magico, si è approfittato del momento in cui mio nonno era ferito per fargli un agguato e provare a rubargli il Cubo Magico! Alla fine però ha sottovalutato la forza di mio nonno. Mio nonno è stato un Re del Mondo per molti anni e le sue origini erano incredibili. Ha pagato un caro prezzo per respingere Tian Mingzi, ma poi... le ferite della sua anima si sono aggravate per questo e alla fine è morto..."


Quando parlò di questo, Mu Qianxue mostrò uno sguardo triste. Lin Ming capì. Non c'era da meravigliarsi che Mu Qianxue odiasse Tian Mingzi con ogni fibra del suo essere. Non era stato nient'altro che un lupo rabbioso. Un tempo era il capo dei discepoli delle Terre Sacre Qianyu, ma alla fine era stato lui a distruggerle! Una persona del genere meritava davvero di morire!


Mu Qianxue continuò:"Dopodiché il Cubo Magico è caduto nelle mie mani, ma visto ciò che è accaduto, si è formato un grande scisma nella mia Terra Sacra. Alcuni hanno deciso di tradirmi e seguire Tian Mingzi e poi hanno fondato la loro Terra Sacra dell'Oltretomba. Dovresti sapere già cos'è accaduto dopo."
                                


                                



