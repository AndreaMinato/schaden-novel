---
weight: 1071
title: Capitolo 1071 – Attraversare l'ottavo Stadio della Distruzione
pubDate: 2025-12-15T08:37:10.311Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
7 capitoli in coda, 0/5
-Schadenfreude</em>


Il tempo passò lentamente. Lin Ming sopportò il dolore straziante per un'ora intera. Questa sofferenza era indescrivibile. Sembrava che ogni pezzo del suo corpo venisse schiacciato dal sangue di drago. Era ancora più doloroso che essere arrostiti dagli Inferni di Fuoco; il suo corpo veniva bruciato dall'interno.


E in quel momento il midollo di drago iniziò a mostrare i suoi effetti miracolosi. Quando si fuse con il corpo di Lin Ming, iniziò a mostrare le sue potenti capacità rigenerative.


Alcuni dei meridiani e degli organi lacerati di Lin Ming iniziarono lentamente a rigenerarsi. Mentre lo facevano, provocavano prurito, ma prima che queste ferite potessero guarire, si sarebbero riaperte nuovamente. Questa sofferenza e questo fastidio insopportabile facevano desiderare di morire.


Tutto il sangue e il sudore di Lin Ming si mischiarono insieme formando una pozza cremisi a terra. Lin Ming aveva perso oltre l'80% del suo sangue. Una persona ordinaria sarebbe più che morta. Perderne così tanto avrebbe iniziato ad influenzare la forza vitale di un praticante di arti marziali. Il midollo di drago però stava iniziando a fondersi con lui e a rimpiazzare quello vecchio. Ora il sangue che produceva era simile a quello di un drago!


Mu Qianxue continuò a rimanere di guardia accanto a lui. Osservò ogni singolo cambiamento nel corpo di Lin Ming. Quando del sangue di fenice colava insieme a quello ordinario, avrebbe creato un sigillo e lo avrebbe bloccato nel suo corpo.


Questa era la cosiddetta unione del drago e della fenice. Il midollo appena assorbito non era in conflitto con il sangue della fenice, invece si fusero insieme perfettamente portando beneficio l'uno all'altro. Mu Qianxue vide che Lin Ming stava attraversando una formazione. Il suo sangue iniziò a brillare. Se uno avesse portato una goccia del suo sangue in una stanza completamente buia, avrebbe visto un bagliore provenire da essa, simile ad una perla che brillava nella notte.


A questo punto Mu Qianxue sapeva che la trasformazione di Lin Ming era completa. Sospirò. Si era concentrata per un'intera ora su ogni singolo cambiamento della sua carne e del suo sangue. Non era stato affatto facile.


"Questa è davvero un'opportunità fortunata straordinaria... in passato, se le mie Terre Sacre Qianyu avessero avuto midollo di drago, allora le ferite di mio nonno sarebbero guarite. Se fosse riuscito a vivere più a lungo, allora avrei avuto il tempo di avanzare allo stadio del Re del Mondo. Allora avrei assunto naturalmente la posizione di sovrana della setta. Sarei potuta perfino diventare il prossimo Re del mondo Shifting Feather e avrei potuto salvare le Terre Sacre Terre Sacre Qianyu."


Mu Qianxue sospirò. Non aveva mai avuto un'opportunità fortunata del genere in passato, ma ora Lin Ming l'aveva ottenuta. Se fosse continuato così, allora Lin Ming avrebbe iniziato ad accumulare sempre più vantaggi. I suoi futuri risultati avrebbero raggiunto un livello terrificante.


In quel momento Lin Ming era caduto in coma, anzi non era esattamente un coma, ma uno stato dormiente. Anche ogni singola cellula erano inattive. In queste condizioni, il corpo di Lin Ming stava attraversando un cambiamento stravolgente!


Questo era un cambiamento a livello cellulare. Il sangue draconico fluiva per le vene di Lin Ming e portava un'energia nutritiva. Naturalmente gli effetti del sangue di drago e quello comune erano ben diversi!


Lentamente le cellule di Lin Ming diventarono sempre più dense e le connessioni tra di esse diventarono più solide. Ogni singolo filo del corpo di Lin Ming poteva sopportare la forza di un milione di jin!


Mentre il corpo di Lin Ming cambiava, anche le sue unghie caddero sostituite da quelle nuove. Le nuove unghie brillavano come cristalli e sembravano morbide e lucide come petali di giada. Potevano essere perfino definite perfette.


Poche ore dopo i meridiani rotti di Lin Ming iniziarono lentamente a guarire. Dopo ave depurato il suo midollo e cambiato il suo sangue, era cosparso di innumerevoli ferite, ma a causa delle proprietà rigenerative del suo corpo, tutte le sue ferite guarirono. Sarebbe passata solo un'ora o due prima che si riprendesse completamente.


E in quel momento avvenne un cambiamento improvviso. L'energia Heaven Earth attorno iniziò a precipitarsi verso Lin Ming. La sua energia si espanse rapidamente e la sua pelle che si stava rigenerando si spaccò nuovamente. Apparvero delle profonde e scioccanti fessure per tutto il suo corpo, dividendo la sua carne e facendo piovere il suo sangue.


In seguito i meridiani e i vasi sanguigni di Lin Ming iniziarono a rompersi. Immense quantità di energia si gonfiarono in lui come se stessero per esplodere da un momento all'altro.


Mu Qianxue si accigliò quando vide questo cambiamento improvviso. "Sta davvero attraversando l'ottavo Stadio della Distruzione in un momento del genere, mmh... così ha soppresso la sua coltivazione per tutto il tempo..."


In realtà Lin Ming poteva da tempo attraversare l'ottavo Stadio della Distruzione, ma aveva trattenuto la sua energia perché desiderava percepire meglio le leggi. Facendo così, quando avesse attraversato il nono Stadio della Distruzione, avrebbe ricevuto un battesimo del dao celeste ancora più grande, ora però, quando il suo corpo era in uno stato dormiente e non era più cosciente, naturalmente non riuscì più a sopprimere la sua energia. Così iniziò spontaneamente ad attraversare l'ottavo Stadio della Distruzione; questo era stato causato dalle leggi del dao celeste.


Quando Mu Qianxu vide che la quantità di energia limitata dell'Anello Viola era stata risucchiata, formò velocemente diversi simboli e li posò sul suo corpo, sbloccando l'energia nella pillola che aveva inghiottito.


Quando Mu Qianxue aveva raffinato il Re Asura, aveva sigillato tutta l'energia primaria del Re Asura nella pillola, mentre il midollo del Drago Azzurro era avvolto attorno alla pillola.


Fin dall'inizio, Lin Ming aveva solo assorbito il midollo del drago. La fonte primaria del Re Asura era ancora bloccata. Questo perché Mu Qianxue aveva considerato il limite della quantità di energia che Lin Ming poteva sopportare. Assorbire così tanto midollo del drago era già al suo limite. Se avesse assorbito l'energia primaria del Re Asura, allora il suo corpo sarebbe esploso.


Ora che però si era fuso con il midollo del drago e stava iniziando ad attraversare l'ottavo Stadio della Distruzione, naturalmente sarebbe stato il momento migliore per sbloccare l'energia nella pillola.


"Ha appena sfruttato un'opportunità fortunata che ne arriva un'altra. Questa è la forza primaria del Re Asura, ma la userai per attraversare l'ottavo Stadio della Distruzione."


Nonostante ci fossero innumerevoli mistici regni sparsi per tutto il Regno Divino, c'erano grandi barriere di energia che bloccavano l'entrata di molti di essi. Il più forte non poteva entrare e il più debole non sarebbe riuscito sicuramente ad affrontare un avversario come il Re Asura. L'energia primaria del Re Asura conteneva le leggi speciali del Mistico Regno delle Bestie Divine e avrebbe aumentato molto il livello di comprensione delle leggi di Lin Ming.  


In effetti i mistici regni di questo universo erano molto più vasti di quanto ci si potesse immaginare. Ogni singolo mistico regno poteva essere definito un cosmo a sé. C'erano diverse leggi ovunque tra i 3000 grandi mondi e i miliardi di mondi del Regno Divino. Ogni mondo conteneva una quantità di misteri infinita e innumerevoli spazi-tempi differenti. Il Mistico Regno delle Bestie Divine era solo uno di essi.


<em>Bang!</em>


Quando il sigillo si sciolse, il corpo di Lin Ming brillò come se fosse apparso un sole in lui. L'energia di un puro mistico regno eruttò con forza, attaccando il suo corpo.


Nel momento in cui l'energia si scatenò, Lin Ming si decompose!


In quel momento aveva iniziato ufficialmente ad attaccare l'ottavo Stadio della Distruzione!


In passato quando Lin Ming era nel continente Tianyan, a causa delle limitazioni delle risorse insufficienti e delle eredità, l'ottavo Stadio della Distruzione era il simbolo di una figura di alto livello che sarebbe stata ricordata nella storia. E ora Lin Ming finalmente era riuscito ad arrivare a questo punto.


I raggi di luce divennero sempre più brillanti. La pelle, gli organi, i muscoli di Lin Ming si ridussero in piccolissime particelle. Anche il suo dantian si ruppe e il buco nero della Sfera d'Energia si spaccò. Poi anche la sua anima iniziò a decomporsi.


Al settimo, l'ottavo e al nono Stadio della Distruzione, il corpo si sarebbe ridotto a pezzi, la Sfera d'Energia si sarebbe frantumata e perfino lo spirito si sarebbe dissolto. Erano la distruzione e la riformazione dell'essenza, dell'energia e del divino del praticante di arti marziali.


Normalmente una persona estremamente talentuosa come Lin Ming non avrebbe incontrato pericoli durante questo processo, ma praticava un sistema di energia doppio e quindi il suo fisico era estremamente resistente. Un coltivatore del corpo avrebbe incontrato diversi tipi di ostacoli durante l'attraversamento dell'ottavo Stadio della Distruzione.


Le fondamenta di Lin Ming però erano solide e aveva perfino la forza primaria del Re Asura a sostenerlo. Inoltre, dato che c'era Mu Qianxue a sorvegliarlo, non ci sarebbe stato alcun problema. Un normale praticante di arti marziali che coltivava il corpo e l'energia avrebbe avuto enormi difficoltà ad attraversare ogni Stadio della Distruzione. Se il suo talento, le risorse o le opportunità fortunate fossero state troppo scarse, sarebbero morti durante la Distruzione.


Tuttavia, fin dall'inizio Lin Ming aveva consumato ogni sorta di materiale celeste, aveva radunato ogni sorta di rara opportunità fortunata e aveva anche preso in prestito la forza di fulmini e fiamme speciali per arrivare a questo punto. Solo per questo avrebbe scoraggiato quasi tutti i geni del Regno Divino dall'intraprendere la via della coltivazione del corpo e dell'energia. Dopotutto una persona aveva un tempo e un'energia limitata. Forse sarebbe stato più utile trascorrere tutto il tempo a meditare sulle leggi così da poter sperimentare un battesimo delle leggi superiore durante il nono Stadio della Distruzione.


Quando l'anima di Lin Ming si ruppe e si mischiò nel brodo primordiale della vita, la sua coscienza continuò ad esistere. Poteva sentire un mare di energia speciale fluttuare attorno a lui. Questa energia era completamente diversa da quelle del Regno Divino e rappresentava un potere diverso di una legge: erano le leggi del Mistico Regno.


Lin Ming vagò per questa energia per chissà quanto tempo. La sua anima si ruppe nuovamente più e più volte. Si dimenticò del passare del tempo e perfino di sé stesso.


Durante questo periodo, Mu Qianxue rimase di guardia vicino a Lin Ming. Quando guardò la clessidra vicina, vide che erano passati 18 giorni. L'attraversamento dell'ottavo Stadio della Distruzione di Lin Ming finalmente stava finendo.


Questo processo era stato estremamente lento. Il suo corpo, il dantian e l'anima erano stati scomposti a fondo. Questo grazie alle leggi del Mistico Regno. Si poteva dire che l'anima di Lin Ming avesse sperimentato un battesimo continuo.


E in quel momento Lin Ming iniziò a riformarsi. Sopra la caverna nascosta, accompagnato da un tuono, l'energia Heaven Earth si agitò. L'energia Origin nel raggio di diverse centinaia di chilometri si agitò formando un enorme vortice!


Una nuvola si formò lentamente nel cielo. Era la nuvola dell'energia Origin dell'ottavo Stadio della Distruzione!


Come previsto, Lin Ming aveva fatto apparire un fenomeno durante il suo avanzamento di livello!
                                


                                



