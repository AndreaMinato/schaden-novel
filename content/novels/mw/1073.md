---
weight: 1073
title: Capitolo 1073 – Vero Mondo Marziale
pubDate: 2025-12-15T08:37:10.311Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
5 capitoli in coda, 0/5
-Schadenfreude</em>


"Scappate! Scappate presto!"


"Disperdetevi tutti!"


"Grande maestro, la prego non mi uccida, ero solo confuso. Non ho capito chi avevo davanti e ora l'ho offesa. La prego di risparmiarmi la vita."


Quando questi assassini e ladri videro il massacro di Lin Ming, si spaventarono tutti a morte. In un attimo di secondo erano stati uccisi oltre la metà di tutti i praticanti di arti marziali al Mare Divino Realm. Questa potenza superava la loro comprensione. E dato che non erano nient'altro che una gang che si era radunata per caso, iniziarono ad arrendersi.


Quando vide le espressioni disgustose di queste persone, Lin Ming sogghignò:"Quando volete uccidere, lo fate, ma quando scoprite di non poterci riuscire decidete di inginocchiarvi ed implorare pietà. È davvero così facile la vita? Dato che avete già deciso di uccidere, allora dovreste aver già accettato di poter morire."


<em>Chi chi chi!</em>


Una luce di lancia brillò. Sette o otto praticanti di arti marziali furono trafitti e uccisi all'istante.


"Ahhh! Combattete contro di lui fino alla morte!"


Quando i praticanti di arti marziali capirono che non avevano possibilità di sopravvivere, decisero di lottare fino all'ultimo respiro. Lin Ming però mosse semplicemente la mano e una luce di lancia attraversò l'orizzonte, decapitandoli tutti!


Mentre uccideva, alcuni praticanti di arti marziali allo Stadio della Distruzione e a quello della Sfera d'Energia erano già fuggiti a decine di chilometri di distanza ormai. Lin Ming non se ne preoccupò. Inseguì direttamente l'uomo muscoloso con l'armatura nera.


Quel combattente era il solo al picco degli stadi avanzati del Mare Divino Realm e aveva anche attraversato l'ottavo Stadio della Distruzione; naturalmente Lin Ming si sarebbe concentrato su di lui.


Non usò più le sue dita, ma brandì direttamente la Lancia del Sangue della Fenice.


999 piccole lance di sangue attraversarono il cielo, formando una tempesta cremisi.


Fulmine Inseguitore!


La velocità di Lin Ming aveva raggiunto il picco. La Lancia del Sangue della Fenice puntò dritta verso la schiena dell'uomo con l'armatura nera.


Il guerriero ruggì come un pazzo e si girò. Tirò fuori una spada seghettata al livello Saint di alto livello e menò un fendente verso Lin Ming. Sapeva di non poter rivaleggiare con lui, quindi aveva usato un attacco suicida. Finché Lin Ming l'avesse infilzato, allora sarebbe riuscito sicuramente a farlo a pezzi a sua volta!


In effetti era una scelta intelligente. Sfortunatamente la persona con l'armatura nera si trovava di fronte a Lin Ming.


Quando la Lancia del Sangue della Fenice fu sul punto di scontrarsi con la spada seghettata, Lin Ming richiamò il suo spirito da battaglia primordiale, proiettando la sua volontà all'esterno!


<em>Ca!</em>


L'uomo con l'armatura nera si sentì sprofondare le spalle. La sua spada seghettata sembrava avvolta da una qualche rete invisibile. La sua velocità precipitò!


Allo stesso tempo la Lancia del Sangue della Fenice aumentò di velocità. Lasciò la lancia e, con il supporto dello spirito da battaglia primordiale, la lancia scattò in avanti fischiando, trapassando il petto dell'uomo con la corazza nera!


<em>Peng!</em>


Con il cuore lacerato, l'uomo guardò l'enorme buco nel suo petto e il sangue che schizzava dalla ferita. Nemmeno alla fine poteva ancora credere di essere stato ucciso all'istante da un praticante di arti marziali all'ottavo Stadio della Distruzione!


"Spirito da battaglia d'oro? Sei... sei davvero un praticante di arti marziali della Distruzione?"


Sussurrò l'uomo con la corazza. Presto il suo sguardo si appannò e non disse più nulla.


Lin Ming mise da parte la Lancia del Sangue della Fenice. Visto che era stato così veloce, la punta della sua arma non si era macchiata di sangue. Dopo questo scontro, i membri della giovane generazione allo Stadio della Distruzione e a quello della Sfera d'Energia che erano riusciti a scappare non avrebbero creduto che la persona che li aveva massacrati fosse all'ottavo Stadio della Distruzione. Pensavano tutti che Lin Ming stesse nascondendo la sua vera forza.


Lin Ming non era un demone che uccideva senza motivo. Delle decine di praticanti di arti marziali radunati qui, alcuni non provavano intento omicida. Erano venuti solo per cercare tesori e non avevano intenzione di derubare gli altri praticanti di arti marziali. Li lasciò semplicemente scappare.


Per quanto riguardava la possibilità che rivelassero la sua posizione, sarebbe stato semplicemente impossibile. Il Regno Divino era troppo vasto. C'erano innumerevoli pianeti con tantissimi eventi strani e miracolosi che avvenivano in ogni momento. Non importava quanto fosse ampia la rete di informazioni di un'organizzazione, non poteva coprire tutto il Regno Divino!


Inoltre Lin Ming era ad un grande mondo di distanza dal Mondo Atlante. Ciò che era successo era anche una questione poco importante che non avrebbe attirato l'attenzione di nessuno.


Così, Lin Ming lasciò questo piccolo pianeta. La sua destinazione era... il Mondo delle Vere Arti Marziali!


Il Mondo delle Vere Arti Marziali non era compreso tra i 3000 grandi mondi del Regno Divino, ma aveva una delle reputazioni più gloriose. Questo perché era uno dei mercati più animati e prosperi nel Regno Divino.


Nel Mondo delle Vere Arti Marziali convergevano innumerevoli associazioni commerciali e case d'asta. In ogni momento venivano vendute e comprate illimitate quantità di materiali celesti. Si diceva che in questi mercati ci fossero perfino i raccolti di Re del Mondo.


Naturalmente Lin Ming non era venuto qui per vendere qualcosa. Nonostante avesse molti tesori inestimabili, la maggior parte non potevano essere rivelati al pubblico e gli sarebbe stato impossibile scambiarli per dei soldi.


Per quanto riguardava la valuta del Regno Divino, erano le pietre del sole viola. A parte quelle che Huo Lieshi gli aveva dato, il resto le aveva prese dai cadaveri di Primo Drago e degli altri discepoli del clan dell'Antico Drago. Tuttavia, nonostante fosse un po' più ricco di un normale praticante di arti marziali allo Stadio della Distruzione, in confronto alle persone che andavano nel Mondo delle Vere Arti Marziali per comprare, era semplicemente uno scherzo.


Il vero motivo per cui Lin Ming era venuto qui era per cercare la persona a cui erano state affidate le risorse di Mu Qianxue!


.....


In un grande e sconfinato deserto rosso, ogni granello di sabbia era rosso brillante come sangue. Sopra di esso imperversavano venti selvaggi che sollevavano enormi tornado di sabbia e creavano mari cremisi che si levavano al cielo!


Queste raffiche potenti contenevano un potere annientante incredibile. Qualsiasi praticante di arti marziali Xiantian risucchiato da queste tempeste sarebbe stato ridotto a pezzi e sarebbe morto in modo orribile!


E sopra questo deserto sanguigno c'era un cielo rosso cupo.


Era un mondo divergente. Nel continente Tianyan, il Sacro Continente dei Demoni o il Regno Divino potevano essere definiti tali. Nel Regno Divino però spesso aveva un significato semplice, un mistico regno!


Questi mondi avevano delle leggi diverse rispetto ad un mondo primario e c'era anche una barriera spaziale a separarli dal resto dell'universo. Questi mistici regni avevano diversi strati a grande distanza; potevano essere perfino chiamati un altro universo.


Quando Lin Ming era entrato nel Mistico Regno delle Bestie Divine, era capitato in uno degli innumerevoli mistici regni del Regno Divino.


Nonostante ne esistessero moltissimi, solo una piccola porzione di essi avevano delle entrate che si connettevano a mondi primari. Gli altri mistici regni erano sigillati o non si sapeva la posizione delle loro entrate.


Senza dubbio un mistico regno avrebbe fornito una quantità di ricchezze esorbitante e incontri fortuiti. Visto che questi mistici regni erano incredibilmente antichi, molti di essi avevano una storia più lunga e incredibile di molti grandi mondi del Regno Divino.


Queste dimensioni avevano radunato in continuazione materiali celesti nell'arco di tantissimo tempo. Inoltre venivano visitate raramente. Quindi si poteva immaginare quante ricchezze accumulassero.


L'entrata di questo mistico regno era lo sconfinato deserto rosso localizzato nel continente principale del Mondo delle Vere Arti Marziali. Era chiamato Mistico Regno Rosso della Desolazione.


Questo territorio era governato da diverse organizzazioni.


In quel momento, sopra il deserto, si erano radunati diversi combattenti. Ce n'erano 700-800 circa dispersi in piccoli gruppi. Dall'alto non sembravano diversi da formiche.


La maggior parte di questi praticanti di arti marziali erano allo stadio della Sfera d'Energia e il resto di loro era al Mare Divino Realm, tra il secondo gruppo, i migliori erano negli stadi intermedi, ma ce n'erano pochi a questo grado, gli altri erano agli inizi del Mare Divino Realm.


Sembrava che queste persone stessero cercando qualcosa nel deserto. A volte avrebbero trovato qualcosa di simile a cristalli neri e altre volte avrebbero trovato piccoli pezzi di ossa di bestia, medicine spirituali o anche piante medicinali. Era ovvio che stessero raccogliendo risorse nel mistico regno. Per quanto riguardava i praticanti di arti marziali al Mare Divino Realm, nonostante stessero anche loro aiutando questo processo, il loro dovere principale era di sorvegliare il posto.


Questi praticanti di arti marziali erano tutti discepoli dell'Isola Xiaoyao del Mondo delle Vere Arti Marziali.


"Sbrigatevi. Abbiamo meno di un'ora finché non saremo condotti fuori dalle leggi del Mistico Regno. Dobbiamo approfittarci di questo momento per radunare più risorse possibile. Dobbiamo raccogliere molte risorse!" La persona che stava parlando era un giovane praticante di arti marziali vestito di blu. Chiaramente era il capogruppo. La sua coltivazione era al picco degli stadi intermedi del Mare Divino Realm ed era solo ad un passo dall'arrivare agli stadi intermedi.


"Sì!" I guerrieri sotto risposero all'unisono. Era chiaro che quest'uomo vestito di blu avesse una grande quantità di prestigio.


"Drizzate le orecchie e mantenete alta la guardia! Questo ultimo periodo di tempo è sempre il più pericoloso. State attenti a quei tipi della Montagna Distruzione dell'Anima e il clan delle Ossa Misteriose non provino a derubarci all'ultimo momento!"


"Non si preoccupi apprendista Senior. Se qualcuno oserà derubarci li uccideremo finché non scapperanno con la coda tra le gambe!" Dissero con noncuranza diversi discepoli al Mare Divino Realm, ma era evidente che fossero molto nervosi e vigili!


Per un praticante di arti marziali le risorse erano vitali. In un mistico regno di un mondo divergente, si potevano trovare ricchezze ovunque, ma queste risorse spesso potevano costare la vita. Innumerevoli talenti del Regno Divino erano morti in questi territori!


Dopo aver parlato, l'espressione del giovane vestito di blu cambiò all'improvviso. Guardò in lontananza e vide che tra i granelli di sabbia rosso sangue stavano arrivando delle persone!


Era un gruppo minaccioso, chiaramente avevano cattive intenzioni!


Quando li videro, tutti cambiarono espressione.


"La Montagna Distruggi Anima! Il clan delle Ossa Misteriose! Così tanti... devono essere 60-70!"


"Cielo! Come possono esserci così tanti di loro!"


I discepoli dell'Isola Xiaoyao rabbrividirono. In questo mistico regno, mandare un praticante di arti marziali allo stadio della Sfera d'Energia costava relativamente poco, ma per un guerriero al Mare Divino Realm bisognava pagare un'enorme quantità di pietre del sole viola. Per inviarne 60-70 bisognava pagare una cifra astronomica!


"Sono venuti per derubarci."


"Apprendista Senior Xiao, cosa facciamo?!" Diversi praticanti di arti marziali al Mare Divino Realm gridarono per il panico. Nonostante fossero geni sbalorditivi, nemmeno i loro nemici erano da deboli. Si poteva immaginare cosa sarebbe successo quando avessero combattuto contro un gruppo più grande del loro.


Il giovane di nome apprendista Senior Xiao strinse i denti e gridò: "Combattiamo! Nonostante siano qui per derubarci, non significa che ci lasceranno vivere anche se ci arrenderemo. Combattiamo con tutte le nostre forze! Manca meno di un'ora prima di uscire! Se possiamo resistere fino alla fine vinceremo!"


"Combattiamo!"


"Uccidiamo!"


I più di dieci discepoli dell'Isola Xiaoyao sfrecciarono nel cielo. Presto cominciò una battaglia tragica e crudele...


.....


"Sono qui. Questo è il Mondo delle Vere Arti Marziali." Lin Ming fluttuò in alto sopra un continente giallo chiaro. Dall'alto sembrava sconfinato. Il posto in cui era arrivato non era un pianeta, ma il continente centrale del Mondo delle Vere Arti Marziali!
                                


                                



