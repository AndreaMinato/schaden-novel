---
weight: 10770
title: Capitolo 1077 – Ritrovo
pubDate: 2025-12-15T08:37:10.312Z
tags:
    - mw
---


<em><strong>CAPITOLO SPONSORIZZATO ringraziamo Weed!</strong>
1 capitoli in coda, 0/5
-Schadenfreude</em>


Lin Ming seguì l'uomo vestito di grigio nel palazzo. Poteva percepire le innumerevoli formazioni che ricoprivano ogni pollice della struttura. C'erano numerosi tunnel dello spazio-tempo che conducevano in altre zone e dei percorsi come uno sconfinato labirinto. Se queste formazioni si fossero attivate e fossero state usate da un guerriero, perfino un maestro negli stadi avanzati del Lord Divino realm sarebbe stato fatto a pezzi.


Il vecchio vestito di grigio condusse Lin Ming nel palazzo per un po' di tempo per poi fermarsi alle porte di un'entrata. Lo invitò ad avanzare. Chiaramente poteva procedere solo fino a questo punto.


Lin Ming ringraziò il vecchio e poi aprì la porta. Fu sorpreso nel trovare ciò che sembrava un altro mondo al loro interno, sembrava incredibilmente vasto, come se fosse in uno spazio-tempo separati. Lin Ming poteva perfino sentire i ruggiti di enormi bestie feroci in lontananza. Non sapeva se questi ruggiti erano prodotti da formazioni o se in questo artefatto spirituale fossero allevate delle bestie vere e proprie; era davvero scioccante.


In questo mondo c'era una giovane donna vestita di verde che lo stava aspettando. Sorrise lievemente quando vide Lin Ming e disse:"Apprendista junior Lin, sono una discepola dell'Isola Xiaoyao, Ye Shuitong. Aspetti qui per favore. Il maestro dell'isola arriverà presto."


La giovane aveva formato un sigillo e l'aveva mandato con un talismano di trasmissione del suono. Chiaramente era un messaggio al maestro dell'isola. Lin Ming guardò nuovamente la donna vestita di verde. Aveva una coltivazione negli stadi avanzati del Mare Divino Realm e il suo talento era piuttosto buono. Visto che si trovava nel palazzo Xiaoyao e in particolare in questa stanza, doveva essere una figura importante dell'isola e la sua posizione era superiore a quella del vecchio vestito di grigio che l'aveva condotta qui.


Non molto tempo dopo, iniziarono ad apparire delle increspature attorno a loro. Un giovane vestito di bianco con una lunga spada appesa alla vita uscì dal vuoto con fare languido.


Non era alto e la sua aura era composta. I suoi occhi erano brillanti e misteriosi, come un lago senza un fondo.


Senza dubbio doveva essere il maestro dell'Isola Xiaoyao. Dal suo aspetto sembrava avere meno di 20 anni. Naturalmente non era possibile valutare la sua età dal suo aspetto.


Di fronte a quest'uomo, Lin Ming non sentiva nessuna pressione, né un'aura. Ebbe invece la sensazione che questo giovane fosse piuttosto amichevole. Se Lin Ming non avesse saputo chi era, l'avrebbe scambiato per un comune scolaro mortale.


"Shuitong, puoi andare." Disse il giovane vestito di bianco facendo un cenno verso la ragazza.


"Sì maestro dell'isola."


Ye Shuitong si inchinò e si scusò. In questo mondo rimasero solo il giovane vestito di bianco e Lin Ming.


Il giovane osservò con attenzione Lin Ming. Quando i loro sguardi si incontrarono, l'aura dell'uomo cambiò all'improvviso. I suoi occhi brillanti e misteriosi sembrarono connettersi allo sconfinato vuoto dello spazio, come se stessero cercando di risucchiare Lin Ming al loro interno. In quel momento Lin Ming si sentì come se tutti i suoi segreti fossero stati svelati.


Lin Ming sussultò. Si concentrò sul suo mare spirituale e il suo spirito da battaglia d'oro tremò, stabilizzando la sua mente. Dopo aver sperimentato l'aura di Huo Lieshi, un Sacro Lord, Lin Ming era riuscito a stento a resistere l'aura rilasciata da questo giovane vestito di bianco.


"Eh...?" Il giovane vestito di bianco era sbalordito. I suoi occhi brillarono mostrando un po' di incredulità:"Il tuo spirito da battaglia è ad un tale livello ad un'età del genere! Chi sei?"


"Sono Lin Ming. Ho una questione di cui vorrei parlare con Senior Mu Shuitian."


"Mu Shuitian!" Nonostante il giovane vestito di bianco se lo fosse aspettato fin dall'inizio, le sue pupille si rimpicciolirono sentendo le parole di Lin Ming:"Il cimelio! L'hai portato?"


Il cimelio che stava menzionando naturalmente era le Giade Shuitian. In realtà il cimelio era stato già distrutto 50.000 anni fa. Proprio quando Lin Ming si stava chiedendo come rispondere, un lungo sospiro riecheggiò nello spazio. "Haotian, non c'è bisogno di chiedere altro, portalo da me. Sento un'aura familiare attorno a lui, non dovrebbe essere sbagliato."


Quando questa voce risuonò, Lin Ming sentì chiaramente l'anima di Mu Qianxue tremare. Senza dubbio era stata Mu Shuitian a parlare.


"Questo... capisco." Il giovane mandò un'ondata di luce verso Lin Ming, che si sentì un po' stordito e fu trasportato in un paradiso primaverile.


Il paesaggio attorno sembrava provenire da un dipinto, c'erano montagne maestose e fiumi. I fiori spirituali sbocciavano ovunque. Sembrava un mondo fatato. In questo paradiso c'era una casa di bambù verde. Nonostante il bambù fosse stato tagliato da molto tempo, era ancora limpido e duro come una giada raffinata. Sembrava umido e vivido, ed emanava una leggera fragranza che allietava il cuore.


Una vecchia con un abito bianco era di fronte alla casa di bambù, teneva un lungo bastone di pesco alto quanto un uomo. Fissò Lin Ming.


Prima che il giovane parlasse, un raggio di luce bianca sfrecciò dal suo corpo e si trasformò nel profilo di una donna. L'immagine si solidificò, arrivò velocemente di fronte alla vecchia e si inchinò.


"Zia..."


Erano passati 50.000 anni. Le Terre Sacre Qianyu si erano ridotte in polvere spazzata via dalla storia. Quando rivide la sua cara famiglia, le sue emozioni iniziarono a trapelare dalla sua espressione impassibile. Le sue palpebre tremarono. In origine si era preparata all'eventualità che Mu Shuitian fosse morta, ma ora che l'aveva vista sana e salva, il suo cuore si riempì di un entusiasmo palpabile.


La vecchia aveva solo sentito un'aura familiare provenire dal corpo di Lin Ming. Non si sarebbe mai immaginata che avrebbe visto Mu Qianxue, la nipote che pensava di aver perso molto tempo fa. Prima che potesse crogiolarsi nella sua felicità, vide che Mu Qianxue non aveva più un corpo, tutto ciò che le era rimasto era la sua anima divina!


Per un po' provò innumerevoli emozioni contrastanti.


50.000 anni!


Nonostante sembrasse un periodo distante e strano, bastava guardare quanto spesso una dinastia mortale cambiava per vedere quanto fosse significativo. Una famiglia reale mortale cambiava governo ogni 500 anni. 50.000 anni erano 100 dinastie. Era sufficiente per assistere all'ascesa e alla caduta di una civilizzazione mortale!


Il passaggio del tempo, le onde degli anni, il mondo rimaneva lo stesso, eppure le persone erano già cambiate, sembrava che fosse accaduto tutto una vita prima.


Le lacrime caddero silenziosamente sulle guance di Mu Shuitian. Allungò le dita per toccare il viso di Mu Qianxue, ma non riuscì a sfiorare le sue guance. Una sensazione così desolata e vuota fece provare una fitta di dolore al suo cuore, come se qualcuno l'avesse infilzata con un coltello. Non poteva immaginare cosa fosse accaduto a Mu Qianxue e cosa fosse successo per averla ridotta in queste condizioni!


"Va tutto bene ora che sei tornata, va tutto bene ora." Disse Mu Shuitian cercando di trattenere le lacrime. Poteva immaginare la miseria, il dolore e le sofferenze che aveva provato Mu Qianxue per tutto questo tempo. Il suo corpo, la forma divina che era stata invidiata da innumerevoli geni, era stata perduta, ma quando pensava a come sua nipote era stata inseguita da Tian Mingzi e da così tanti guerrieri del Regno Divino, come poteva non essere contenta che sua nipote fosse riuscita a preservare la sua anima?


"Lingyue, dov'è finita Lingyue?" Nonostante fosse piena di emozioni, Mu Qianxue non aveva più un corpo mortale e quindi non poteva piangere. Pensò all'improvviso a sua sorella, Mu Lingyue. Visto che non l'aveva trovata, Mu Qianxue aveva avuto un brutto presentimento, ma doveva comunque chiederlo anche se non aveva speranze.


"Lingyue, lei..." Mu Shuitian scosse la testa, il suo sguardo sembrava spento. "L'ultima volta è tornata 30.000 anni fa ed è stata l'ultima volta che l'ho vista. Non credeva che fossi morta. Ha detto che ti avrebbe trovato anche se avesse dovuto cercarti in capo al mondo."


Mu Qianxue si sentì stringere il cuore quando sentì queste parole. Il suo sguardo mostrò un po' di confusione. <em>Non è tornata per 30.000 anni? Dov'è andata? Dove può essere andata? Che le sia successo qualcosa...?</em>


Dato che si erano ritrovate, dovevano parlarsi di moltissime cose, ma nessuna delle due sapeva da dove iniziare.


Vedendo questo, il giovane vestito di bianco sospirò. Aveva anche intuito l'identità di Mu Qianxue. Se fosse stato così, naturalmente non c'erano problemi con Lin Ming.


Il giovane vestito di bianco si girò verso Lin Ming e disse:"Andiamo. Lasciamo che si parlino dopo tutto questo tempo."


Lin Ming annuì. Un momento dopo una luce bianca si avvolse attorno a lui e i due tornarono nella sala del Palazzo Xiaoyao dove Ye Shuitong li attendeva.


"Shuitong, aiuta Lin Ming a sistemarsi. Prepara una residenza a lungo termine per lui nel Padiglione Xiaoyao."


"Padiglione Xiaoyao?"


Ye Shuitong sussultò lievemente quando sentì gli ordini. Si girò verso Lin Ming e disse:"Apprendista junior Lin, per favore mi segua."


Mentre parlava, volò verso l'alto, portando Lin Ming fuori dal palazzo Xiaoyao. Attraversarono diverse catene montuose per poi discendere in una profonda valle di montagna.


Una densa nebbia riempiva la valle. Quando Lin Ming scese, sentì un'energia Heaven Earth estremamente pura e ricca. Era così densa che formava delle piccole gocce.


In confronto all'energia selvaggia e potente della maggior parte del Regno Divino, qui era estremamente calma e tranquilla.


In mezzo a questa nebbia, poteva distinguere delle file di padiglioni di legno di pesco. Erano antichi, eleganti ed incredibilmente raffinati.


"Che posto meraviglioso. La terra del Padiglione Xiaoyao è il posto molto ambito dagli esperti."


Ye Shuitong si avvicinò ad un padiglione. Si girò e gettò un'occhiata verso Lin Ming, poi disse:"Apprendista junior Lin, può stare qui d'ora in avanti. Cosa ne pensa?"


Lin Ming lo osservò e disse:"L'energia Heaven Earth qui è estremamente ricca e vibrante. Credo che sia il posto migliore dove vivere in tutta l'isola Xiaoyao. Non ho idea di quanti discepoli sognino di stare qui. Sono lusingato di avere il permesso di vivere qui, per me è soddisfacente."


"Ottimo." Ye Shuitong ridacchiò. Alzò la testa e i caratteri sull'insegna di legno cambiarono. In origine c'era scritto 'Padiglione Xiao Yun' e ora c'era scritto 'Padiglione Xiao Ming'.


Lin Ming sussultò. Non pensava che Ye Shuitong avrebbe messo il suo nome sull'insegna, ma ora che ci pensava, ogni padiglione che avevano superato aveva il suo nome corrispondente.


Ye Shuitong chiaramente era un'esperta nelle Leggi del Legno. Cambiare i caratteri sull'insegna era un facilissimo per lei.


"Apprendista Junior Lin, per favore rimanga qui per ora. Verranno mandate delle serve speciali per occuparsi delle sue necessità e dei suoi pasti. Se ha qualche questione da discutere, si senta libero di cercarmi; vivo nella porta accanto." Ye Shuitong sorrise. Dopo che Lin Ming annuì, si girò. Si strinse le mani, quasi toccando i capelli neri come l'inchiostro che le arrivavano alla vita. Se ne andò ancheggiando.


Lin Ming entrò nel padiglione che ora si chiamava Xiaoming e scoprì che il suo interno era straordinario. C'era oltre una decina di stanze, ognuna di esse era elegante e unica. Nel cortile sul retro trovò anche una sorgente spirituale nel cortile sul retro, i petali di fiori fluttuavano sulla superficie dell'acqua. La densa energia spirituale intensa e ricca riempì i suoi sensi. Se avesse potuto immergersi immergere qui ogni giorno, avrebbe portato evidenti vantaggi alla sua coltivazione.


"Questa isola Xiaoyao è piuttosto generosa con me. Dato che ha trovato Mu Shuitian, probabilmente la signorina Mu rimarrà nell'isola per un po' di tempo. Dato che dovrò rimanere anche io qui, dovrei approfittarmi di questo momento per assorbire l'osso di drago."
                                


                                



