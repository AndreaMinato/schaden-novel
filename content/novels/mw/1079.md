---
weight: 1079
title: Capitolo 1079 – Rendere le cose difficili
pubDate: 2025-12-15T08:37:10.312Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Ciò che ha detto Mingyu ha molto senso!" Quando sentì le sue parole, il Grande Anziano lo lodò senza esitazione. "Bene, se non restituissimo l'albero sarebbe come proteggerlo! Inoltre non è stato facile difendere l'albero dell'illuminazione negli ultimi anni. Nonostante siamo riusciti a bloccare ogni notizia di questa risorsa, 10.000 anni fa si è diffusa all'esterno.
A causa di questo, una potente organizzazione ha provato ad attaccarci e rubarcelo. Il vecchio capo dell'isola ha pagato un caro prezzo per invitare una persona ad un passo dallo stadio del Re del Mondo per gestire personalmente le formazioni del palazzo Xiaoyao; solo allora siamo riusciti a respingere quel potente nemico. Senza di noi come potrebbe rimanere al sicuro l'albero dell'illuminazione?"


Il Grande Anziano menzionò all'improvviso la grande guerra di 10.000 anni fa e aveva trovato un altro motivo per tenerselo.


Fin dall'inizio Xiao Haotian l'aveva osservato in disparte con uno sguardo gelido. Quando sentì il Grande Anziano menzionare questo fatto, sogghignò e disse:"In realtà c'è una questione che vi ho celato. 10.000 anni fa, durante quella guerra, non è stato mio padre ad ingaggiare un esperto per venire ad aiutarci. Quell'esperto ha dei rapporti con la persona misteriosa che ha lasciato l'albero dell'illuminazione ed è stato solo per questo motivo che ci ha aiutato. Davvero, credevate tutti che fosse così facile invitare un guerriero ad un passo dal diventare un Re del Mondo?"


"Cosa?"


Tutti rimasero scioccati. Il Grande Anziano spalancò gli occhi come se avesse inghiottito una libbra di arsenico, lo fissava sconcertato.


Il Grande Anziano rifletté per un momento e disse:"Impossibile! È impossibile! Se quella persona misteriosa aveva davvero le capacità per riprendersi l'albero dell'illuminazione, perché avrebbe aspettato così tanto tempo? Chi avrebbe lasciato un albero divino senza riprenderselo per 50.000 anni!
Non credo che qualcuno possa essere così gentile! Inoltre ha anche mandato un membro della giovane generazione all'ottavo Stadio della Distruzione per riprendersi l'albero! Non è uno scherzo? Capo dell'isola, so che il vecchio maestro dell'isola è suo padre e non desidera violare le promesse che ha fatto, ma questo non significa che debba inventarsi dei motivi così assurdi! Se le dispiace, allora ci sono altri modi per compensare quel ragazzo."


Dopo aver sentito le parole di Xiao Haotian, l'espressione del Grande Anziano si ammorbidì, ma chiaramente non gli credeva.


A quel punto, Bai Mingyu aggiunse con tranquillità. "Quel Lin Ming è estremamente talentuoso. In futuro arriverà ad un livello non inferiore al mio. Se gli dessimo troppi benefici e gli permettessimo di andarsene dall'Isola Xiaoyao, potrebbe non ricordare la nostra gentilezza, né capire che abbiamo cercato di proteggerlo. Al contrario, potrebbe provare risentimento per non essere riuscito a riprendere l'albero dell'illuminazione. Dopo mille anni, quando sarà cresciuto, potrebbe tornare e..."


Bai Mingyu lasciò il discorso in sospeso. Tuttavia i presenti non erano sciocchi; naturalmente avevano capito il significato dietro le sue parole. Quest'uomo era davvero spietato!


Il Grande Anziano Xiao Haogan alzò le sopracciglia, ma il discepolo diceva la verità. Se avessero dato a Lin Ming una compensazione e gli avessero permesso di andarsene, allora sarebbe stato come liberare una tigre nella montagna. Questo avrebbe causato solo guai in futuro. Sarebbe stato meglio se non fosse riuscito a crescere, ma una volta che l'avesse fatto, loro sarebbero andati sicuramente incontro ad una calamità. Un uomo doveva essere spietato e le sue azioni decise. Non potevano permettere di lasciarsi limitare dalla moralità e dalla giustizia, altrimenti l'avrebbero pagata!


"Capo dell'isola Xiao, che ne dice di fare così. Se vuole rispettare i desideri del capo dell'isola allora può restituire l'albero dell'illuminazione a quel ragazzo, così avrebbe rispettato la volontà di suo padre. Poi, manderò un po' di persone a riprenderlo. Non sarebbe perfetto? Il Regno Divino è una giungla dove vige la legge del più forte. Omicidi e furti non accadono sempre?"


Quando sentì le parole sempre più crudeli di Xiao Haogan e Bai Mingyu, Xiao Haotian alzò le sopracciglia. C'era anche Mu Shuitian all'incontro!


Tuttavia Mu Shuitian aveva una posizione speciale; non poteva apparire di fronte a queste persone. Durante la guerra di 10.000 anni fa, aveva cambiato il suo aspetto e aveva rischiato di svelarsi per aiutarli dato che non aveva avuto altra scelta. Se fosse apparsa di nuovo però, insieme al trambusto causato dall'Albero dell'Illuminazione, allora avrebbe destato molto interesse e questo avrebbe reso molto più pericolose le cose per lei!


Dopotutto Mu Shuitian era una persona ad un passo dal diventare un Re del Mondo. Anche se il Regno Divino era incredibilmente vasto, queste notizie si sarebbero diffuse in lungo e in largo.


Xiao Haotian certamente non voleva che Mu Shuitian apparisse, ma non c'era solo lui nell'Isola Xiaoyao. Era difficile per lui gestire tutte queste persone. Anche se c'erano molti Anziani che non avrebbero rifiutato di restituire l'Albero dell'Illuminazione per il loro senso di giustizia, non avrebbero offerto il loro supporto dopo essere stati convinti da Xiao Haogan e Bai Mingyu.


Xiao Haotian lanciò un'occhiataccia verso il Grande Anziano e Bai Mingyu. Poi disse lentamente:"Volete uccidere qualcuno per derubarlo? Temo che morireste ancora prima di riuscirci! Alcune questione superano le nostre capacità di comprensione. Lei avrà degli scrupoli riguardo a qualche questione, ma se osate superare il limite, morirete senza nemmeno sapere come siete morti. Non biasimatemi per non avervelo ricordato!"


Le parole di Xiao Haotian iniziarono a mostrare un chiaro intento omicida. Il Grande Anziano si ritrasse, raggelato e perfino Bai Mingyu si irrigidì e si agitò. Le parole di Xiao Haotian sembravano dette a caso, ma non erano menzogne dette solo per spaventarli.


Chi era questa 'lei'?


Se esistesse davvero una persona del genere, allora perché avrebbe posto l'albero dell'illuminazione nell'isola Xiaoyao per 50.000 anni e poi avrebbe mandato qualche discepolo della giovane generazione per riprenderselo?


Dopo aver parlato, Xiao Haotian se ne andò con rabbia. Il vecchio maestro dell'isola era suo padre, ma migliaia di anni fa era andato a vagare per l'universo e cercare di avanzare di livello. Per quanto riguardava Xiao Haotian, non aveva ottenuto abbastanza qualifiche e meriti e quindi non poteva controllare la situazione nella setta.


Inoltre Xiao Haotian sapeva che il Grande Anziano Xiao Haogan era sostenuto da tre Sommi Anziani. In altre parole, se avesse voluto restituire l'albero dell'illuminazione che avrebbe dovuto sovrastare i tre Sommi Anziani. Ognuno di loro erano fondamentali per l'isola Xiaoyao.


Quando tornò nel mistico regno del palazzo, Xiao Haotian andò di fronte alla casa di bambù e chiamò con un po' di vergogna:"Senior Mu..."


"Mm... non c'è bisogno di dire niente. Capisco la situazione. In realtà, quando ho accettato di porre qui l'albero dell'illuminazione, mi aspettavo già che sarebbe accaduto qualcosa del genere, ma l'ho fatto perché l'isola Xiaoyao era un modo per scappare per le nostre Terre Sacre Qianyu. In futuro, se Qianxue volesse riformare le Terre Sacre, dovrebbe usare l'Isola Xiaoyao come fondazione. Quindi la forza della setta naturalmente è importante."


"L'Albero dell'Illuminazione è il tesoro vitale dell'Isola Xiaoyao. Portarlo via è come strappare via il suo nucleo e avrà un enorme effetto sul destino dell'Isola Xiaoyao; rallenterà perfino la sua crescita. Naturalmente non farei così facilmente una decisione del genere e sicuramente non userei la forza bruta per uccidere le fazioni che si oppongono a questa decisione. Questo perché riguarda la ricostruzione delle Terre Sacre Qianyu. Non posso essere imprudente."


Xiao Haotian si rilassò e tirò un sospiro di sollievo sentendo le parole di Mu Shuitian. Aveva pensato che Mu Shuitian avrebbe sostenuto Mu Qianxue senza riserva, ma pensandoci, sia il palazzo Xiaoyao che Lin Ming erano importanti. Nemmeno Mu Qianxue avrebbe dato facilmente l'albero a Lin Ming. Invece aveva bisogno di osservarlo per assicurarsi che avesse abbastanza talento e forze per prendersi la responsabilità della futura riformazione delle Terre Sacre Qianyu. Solo dopo averlo fatto avrebbe fatto la sua decisione.


Per quanto riguardava l'incontro di oggi, era stato fatto solo per preparare mentalmente gli Anziani delle fazioni in opposizione, per evitare che la scomparsa del frutto causasse confusione.


Xiao Haotian si sentì molto più sicuro. Se non altro non avrebbe dovuto preoccuparsi che qualcuno facesse infuriare Mu Shuitian, facendole uccidere qualche persona di nascosto. Questo avrebbe posto il palazzo Xiaoyao in una posizione ancora più difficile! Inoltre, se un guerriero di alto livello della setta fosse morto all'improvviso, avrebbe sicuramente causato del panico. Data la minaccia costante della Montagna Distruggi Anima e del clan delle Ossa Misteriose, se non fossero stati attenti, questo avrebbe perfino danneggiato le fondamenta stesse dell'Isola Xiaoyao.


Xiao Haotian si congedò. Poi, nella casa di bambù, Mu Qianxue apparì di fronte a Mu Shuitian, la sua forma spirituale fluttuava lentamente nell'aria. I suoi piedi slanciati spuntavano dal suo abito lungo, sembrava una fata immortale in volo, elegante e immacolata.


"Zia... sembra che tu non creda in Lin Ming?" Disse con un tono morbido Mu Qianxue. Nonostante la sua espressione fosse calma, c'era una traccia di esasperazione appena percettibile nel suo sguardo. Chiaramente non era troppo contenta dei metodi di Mu Shuitian.


Quando Mu Qianxue lo notò, ridacchiò e disse con serenità:"Naturalmente mi fido del giudizio di Xiaoxue. Solo che... sono già vecchia. Non potrò sopportare di fare un altro errore, altrimenti temo che non vedrò il giorno in cui si riformeranno le Terre Sacre Qianyu. In passato tuo nonno ha fatto un errore, non ha ucciso Tian Mingzi vedendo il seme dell'ambizione che cresceva nel suo cuore, ed è finita nel risultato peggiore..."


Mentre parlava, Mu Shuitian sospirò. Anche Mu Qianxue fece lo stesso e non disse altro.


.....


In quel momento Lin Ming si stava ancora allenando nella sorgente del padiglione Xiaoming, completamente inconsapevole di cos'era successo nel palazzo Xiaoyao. Era normale, non sapeva che le risorse di cui Mu Qianxue aveva parlato venivano già usate e portarle via avrebbe influenzato la fondazione del palazzo Xiaoyao.


Lin Ming in origine pensava che fossero state tenute solo da Mu Shuitian e che gli Anziani del palazzo non ne sapessero nulla. Inoltre, dato che Mu Shuitian sembrava provare molto affetto per sua nipote, non avrebbe avuto molti problemi nel passare queste risorse a lui.


Mentre Lin Ming si stava allenando, a qualche chilometri dal suo padiglione, apparirono diversi discepoli dell'isola apparirono. C'erano Ye Shuitong e Bai Mingyu tra loro.


"Padiglione Xiaoming? Ahah, è la residenza di quel ragazzo? Hai cambiato l'insegna per lui?"


La persona che aveva parlata era un discepolo di nome Liu Yun. Dopo essere arrivato nel padiglione, era stato il primo a parlare. Gettò un'occhiata verso Ye Shuitong e sorrise lievemente. Anche lui era un discepolo diretto dal talento ottimo, solo un po' inferiore a Ye Shuitong e Bai Mingyu.


"Sì, l'ho cambiato io." Ye Shuitong si accigliò, non era troppo tranquilla vedendo lo sguardo subdolo di Liu Yun.


"Va bene. Apprendista junior Bai, è quello il ragazzo di cui parlava? È solo un nessuno all'ottavo Stadio della Distruzione, una formica praticamente. Eppure viene davvero nell'Isola Xiaoyao per portarsi via l'albero divino? È davvero lo scherzo più divertente che abbia sentito in tutta la mia vita. Avanti, andiamo a vedere che sorta di sciocco ingenuo è questo ragazzo."
                                


                                



