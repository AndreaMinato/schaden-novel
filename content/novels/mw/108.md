---
weight: 1080
title: Capitolo 108 - Grande Banchetto
pubDate: 2025-10-16T07:28:18.429Z
tags:
    - mw
---


Ah come mi girerebbe il dao ad andare a questi banchetti, capisco perché Lin Ming abbia rimandato fino ad adesso.
-Schadenfreude


Pensando a questo Yang Lin cominciò a preoccuparsi. Prima, a causa dell'ostilità che aveva con Zhu Yan, temendo che potesse essere assassinato pensava di potergli servire come sostenitore. Ma dopo un mese la forza di Lin Ming era cresciuta così tanto!


Con la sua influenza ormai aveva il supporto del Palazzo delle Sette Arti; nessuno lo avrebbe attaccato così facilmente. Sarebbe sicuramente diventato una persona importante in futuro, con una notorietà del genere non doveva più dipendere da nessuno.


"Ahah, è da un po' di tempo che non vedo Vostra altezza il Principe Ereditario." Non appena il Marchese del Distretto Meridionale vide Yang Lin, fece una risata calorosa e un inchino cerimoniale. Nonostante non avesse l'obbligo di accettare l'invito del principe, doveva comunque porgere il saluto tradizionale. Dopotutto era comunque solo un marchese. Sopra di lui c'era il duca e di un grado ancora sopra c'era il principe. Ma il titolo del Principe Ereditario era ancora superiore a quello di un normale principe.


Anche se c'erano molti livelli di nobiltà, un titolo rimaneva comunque un titolo; non aveva alcun potere intrinseco ed era solo una nomina. L'influenza di una persona nel regno di Fortuna Celeste aveva poco a che fare con il titolo ed era influenzata più dalla posizione, dalla forza e dell'autorità militare. Il Marchese del Distretto Meridionale aveva un'enorme influenza sull'esercito; perfino Yang Lin doveva trattarlo con cortesia.


Yang Lin si avvicinò velocemente al Marchese del Distretto Meridionale e disse frettolosamente, "Marchese non faccia complimenti. Si goda pure il banchetto che ho organizzato, non c'è bisogno di essere così cortesi, lei è uno dei grandi generali del mio regno con la coltivazione allo Stadio Circolazione. Ho sempre voluto essere un buon amico dell'onorabile Marchese del Distretto Meridionale. Non mi aspettavo che sarebbe venuto, sono molto sorpreso!"


"Ahah, sono stato occupato con degli affari militari in questi ultimi giorni, ma non potevo sottrarmi all'invito di Vostra Altezza."
Il Marchese del Distretto Meridionale rispose tranquillamente. Naturalmente Yang Lin non insistette sull'argomento e diede il benvenuto al Marchese del Distretto Meridionale riservandogli un posto d'onore.


"Il Maggiore della Guardia Reale della città di Fortuna Celeste, Lord Wang, è arrivato!"


L'araldo annunciò un'altra persona. Non appena lo sentì, Yang Lin alzò le sopracciglia. <em>Il Capo della Guardia Reale, Wang Gan?</em>


<em>È venuta anche quella vecchia volpe?</em> Yang Lin sussultò.
L'arrivo di Wang Gan lo aveva sorpreso ancora di più di quello del Marchese del Distretto Meridionale. Non gli aveva nemmeno mandato un invito.


Era venuto senza ricevere un invito e in un periodo così delicato.
Ci saranno state così tante spie a fissarlo, eppure questo Wang Gan aveva osato presentarsi a questo banchetto? Non temeva che Yang Zhen l'avrebbe saputo?


La verità era che, tra gli ospiti di oggi, Wang Gan non era poi così importante. La posizione di un maggiore dell'esercito era inferiore a quella di un generale. Il regno di Fortuna Celeste aveva decine di generali e quasi duecento maggiori. In più Wang Gan non aveva nemmeno un titolo e non era un aristocratico.


Nonostante il suo status sembrasse insignificante, il ruolo di Wang Gan era ancora più delicato dei più grandi generali.


Fin dai tempi antichi l'esercito era sempre stato molto importante per la battaglia per il trono e le Guardie Reali erano fondamentali!
Quasi tutti i colpi di stato erano stati appoggiati dalle Forze Armate!


A causa di questo avevano ben quattro generali, ognuno al comando nelle quattro direzioni cardinali, est, ovest, sud e nord. Decentrando il potere si riusciva a mantenere un certo equilibrio.


Wang Gan era un Maggiore delle Guardie Reali orientali. Sapeva quanto fosse delicata la situazione, per questo era sempre stato attento e aveva mantenuto una certa distanza dai principi. Chiunque potesse rimanere nella sua posizione era una vecchia volpe astuta.


Il Maggiore della Guardia Reale non era come il Marchese del Distretto Meridionale!


Anche se il Principe Ereditario non avesse ottenuto il trono, il Marchese del Distretto Meridionale rimarrebbe comunque un generale. Con il suo prestigio, nemmeno il Decimo Principe avrebbe osato toccarlo. Ma Wang Gan era diverso, era solo un maggiore a capo delle Guardie Reali, il Decimo Principe l'avrebbe potuto rimuovere dalla sua posizione e perfino accusarlo di omicidio per sbarazzarsi di lui.


"È davvero venuto Wang Gan. Anche se volesse incontrare Lin Ming non dovrebbe... credo..." Yang Lin ricordò improvvisamente. Due mesi fa, il giorno dell'esame del Palazzo delle Sette Arti, aveva mandato un messaggio per aiutare Lin Ming. Era certo che la persona che lo aveva accusato era uno dei suoi figli.


Inizialmente Lin Ming era una persona irrilevante, così non aveva dato peso alla questione e quindi se n'era dimenticato.


<em>Allora era così.</em> Wang Gan probabilmente era rimasto molto turbato dagli eventi di questi giorni. Pensando a questo Yang Lin sogghignò.


Wang Gan era stato davvero sfortunato, anche senza fare nulla ci avrebbe rimesso. Quando aveva scoperto che il ragazzo con cui suo figlio aveva avuto conflitti era l'attuale stella nascente dell'intero regno di Fortuna Celeste, Wang Gan voleva piangere ma non aveva lacrime.


Due mesi fa suo figlio aveva cercato di incastrare Lin Ming e lui aveva ricevuto un mesaggio dal talismano di trasmissione del suono dal dipartimento delle forze armate. Questo gli diede un po' di frustrazione, dopotutto era stato qualcosa che il suo figlio buono a nulla aveva provocato e il Principe Ereditario non avrebbe dovuto spingersi così tanto da coinvolgerlo.


Ma non si sarebbe mai aspettato che il problema potesse provenire da Lin Ming. Questo ragazzo sarebbe diventato un grande personaggio del regno di Fortuna Celeste e, se avesse voluto, avrebbe ricevuto un titolo nobiliare o sarebbe stato promosso a generale.


Una volta cresciuto, se avesse voluto sbarazzarsi di qualcuno sarebbe stato semplice come bere un bicchier d'acqua.


Wang Gan sapeva che il conflitto con Lin Ming non era stato un semplice incontro, Wang Yigao aveva cercato perfino di ucciderlo.


Wang Gan si era chiesto, cosa avrebbe fatto al suo posto se fosse stato perseguitato in quel modo? Beh, di sicuro non l'avrebbe fatta passare liscia al suo nemico!


Quindi come poteva non essere impaurito? Non poteva nemmeno dormire in pace questi giorni. Ma Lin Ming viveva nel Palazzo delle Sette Arti e, a causa del regolamento, non poteva contattarlo. Figuriamoci lui, nemmeno i nobili di alto livello potevano farlo!


Per questo la sola possibilità era incontrare Lin Ming al banchetto del Principe Ereditario. Voleva davvero strozzare suo figlio!


Il giorno in cui aveva sentito quelle notizie, aveva trascinato via suo figlio e l'aveva picchiato come un cane per poi tenerlo confinato per sei mesi.


Wang Yigao era quasi andato in esaurimento nervoso. La prima volta che era stato sconfitto da Lin Ming era stato quando il ragazzo aveva colpito il suo servo. All'epoca Wang Yigao considerava Lin Ming come una formica, dato che era un insetto, l'avrebbe schiacciato con noncuranza.


Per questo aveva portato un gruppo di mascalzoni per sbarazzarsi di Lin Ming, ma finì per dover scrivere il suo nome al contrario.


Quando era tornato, era stato punito con due mesi di reclusione. Non poteva né bere, né mangiare carne, né andare ai bordelli. Aveva rovinato la vita di Wang Yigao.
Era uscito pieno di desiderio di vendetta, così aveva importunato Lin Ming all'esame di ingresso del Palazzo delle Sette Arti.
In quel momento Lin Ming non era altro che uno scarafaggio per Wang Yigao, forse un po' più formidabile di una formica, ma poteva comunque schiacciarlo.


Tuttavia Wang Yigao ne era uscito ancora più sconfitto.
Non solo il suo corpo era stato preso a cazzotti, era stato anche colpito al volto. Inoltre fu punito ancora più duramente da Wang Gan e mandato a sei mesi di reclusione.


Lentamente col tempo Wang Yigao si abituò a non bere vino e mangiare carne e perfino l'astinenza. Iniziò perfino a studiare diligentemente le tecniche di arti marziali giornalmente. Tuttavia, mentre si stava comportando bene, Wang Yigao fu trascinato via e picchiato ancora una volta.


Queste percosse erano state davvero spietate, ogni colpo lo aveva fatto quasi svenire.
Alla fine venne a sapere perché era stato picchiato. Il nome di Lin Ming era già diventato un incubo per Wang Yigao, in quel momento anche se avesse ricevuto il coraggio di diecimila uomini, non avrebbe comunque osato disturbare Lin Ming.


La disciplina della famiglia era sempre stata severa. Wang Gan aveva colpito con durezza Wang Yigao, ma l'aveva fatto per proteggerlo. Voleva dare una spiegazione a Lin Ming.
Dato che Wang Yigao aveva voluto picchiarlo a morte, se non avesse ricevuto lui questo trattamento, allora Lin Ming non sarebbe stato così clemente al riguardo.


"Saluti a Vostra Altezza il Principe Ereditario. Sono venuto senza invito; chiedo perdono a vostra altezza." Wang Yigao si inchinò profondamente con una traccia di timore e trepidazione.


"Ahah, Maggiore Wang, lei è troppo cortese. La sua presenza qui mi rende molto lieto. Stia tranquillo." Yang Lin non disse che conosceva il motivo della sua venuta.


"Vi ringrazio Vostra Altezza."


Mentre il tempo passava, arrivò un nobile dopo l'altro al banchetto. L'evento aveva un'atmosfera grandiosa senza precedenti.


Si erano radunate moltissime celebrità e persone importanti da vari distretti. Erano vestiti con magnifici abiti formali e tenevano eleganti bicchieri di vino mentre chiacchieravano in tono tranquillo.
Ogni azione e movimento che rivelavano mostrava l'etichetta dell'aristocratico. Queste persone erano tutte persone influenti nella città di Fortuna Celeste.


"Sorellona Jingyun, sei venuta anche tu." Murong Zi aveva intravisto Bai Jingyun nella folla. All'inizio era un po' impaziente perché era stata importunata da qualche donnaiolo, ma la sua espressione turbata si trasformò in un sorriso pieno di gioia. Mosse i piedi e guizzò in un'istante accanto a Bai Jingyun. Perfino il vestito sgargiante che indossava non ostacolò i suoi movimenti. In un banchetto così elegante, era così discreta che sembrò quasi che fosse passata solo una nuvola.


"Sorellina Murong, non credevo che anche la tua famiglia Murong sarebbe stata qui."


Murong Zi e Bai Jingyun erano due bellissime ragazze che avevano assistito all'ultima competizione di Lin Ming. Erano "la Coppia Orgogliosa dei Sette Profound".
Murong Zi aveva 17 anni ed era 28esima in classifica, mentre Bai jingyun ne aveva 18 ed era 22esima nella Pietra di Valutazione.


Erano così incantevoli da attrarre l'attenzioni di numerosi uomini, dopotutto erano di una bellezza superiore rispetto alle altre.


<em>Nota Traduzione: "superiore rispetto alle altre" in origine era "鹤立鸡群" frase idiomatica che significa "una gru tra le galline"/"superiore rispetto alla media".</em>


"Ricordo che la tua famiglia Murong viene raramente ai banchetti del Principe Ereditario." Bai jingyun si interruppe per un momento, poi rise e iniziò a sussurrare, "Sei qui per cercare un compagno?"


"Diamine! Sorellona Jingyun non stuzzicarmi, questi donnaioli sono dei poco di buono." Murong Zi poteva dirlo. Con il suo talento e la sua forza, insieme al suo aspetto perfetto, era solo inferiore a Qin Xingxuan.


C'erano davvero pochi figli di famiglie aristocratiche che potevano reggere il confronto con lei. Il talento e l'aspetto di Zhang Guangyu erano buoni, ma era famoso per essere un donnaiolo lascivo. In più aveva il potere Acacia, chissà con quante donne si era divertito finora. Per quanto riguarda i principi, Yang Lin aveva già una moglie. Con la natura orgogliosa di Murong Zi, era impossibile che fosse disposta a diventare una concubina. Detto questo, il risultato della battaglia tra i due principi non era chiara, quindi naturalmente la famiglia Murong non avrebbe osato farla sposare così incautamente.


"Ahah, naturalmente non sto parlando di loro. Colui a cui mi sto riferendo è..."
Bai Jingyun fu interrotta dalla voce dell'araldo che risuonò da dietro la porta. "Lin Ming del Palazzo delle Sette Arti, il Signor Lin!"
                                


                                



