---
weight: 1080
title: Capitolo 1080 – Simulazione del Mistico Regno
pubDate: 2025-12-15T08:37:10.312Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming voleva portare via il frutto dell'albero dell'illuminazione. Questo avrebbe influenzato sopratutto i discepoli dell'Isola Xiaoyao; sarebbe stato come puntare una sciabola al loro petto. Come poteva non suscitare il loro odio?


Se Lin Ming fosse ad un passo dal diventare un Re del mondo, allora, anche se fossero stati insoddisfatti, non lo avrebbero questionato, ma era solo all'ottavo Stadio della Distruzione. Era di gran lunga inferiore alla maggior parte della coltivazione dei discepoli diretti. Ad esempio Liu Yun stesso era agli inizi del Mare Divino Realm. Ora che tutti sapevano che Lin Ming era solo all'ottavo Stadio della Distruzione e che era venuto a rubare la loro linfa vitale, era inevitabile che ci sarebbero stati dei guai.


Bai Mingyu sorrise lievemente quando vide l'espressione contrariata e irritata di Liu Yun. Non avrebbe rinunciato assolutamente al frutto dell'illuminazione. Puntava a diventare il prossimo capo dell'isola, in altre parole quella risorsa sarebbe stata sua in futuro, quindi come avrebbe potuto darla ad un estraneo?


Quando però Xiao Haotian aveva dato un ultimo avvertimento alla fine del Concilio degli Anziani, Bai Mingyu aveva provato un po' di paura. Altrimenti si sarebbe già unito ai tre Grandi Anziani e avrebbe ucciso Lin Ming prima che avesse avuto la possibilità di crescere.


Al momento Bai Mingyu non credeva alle parole del maestro dell'isola, pensava solo che stesse cercando di minacciarli con delle menzogne senza fondo.


Tuttavia non osava esporsi al rischio, così avrebbe usato uno strumento per testare le acque. Era stato fin troppo facile trovarne uno. Finché avesse descritto la coltivazione di Lin Ming e avesse anche menzionato l'obiettivo della sua venuta, Bai Mingyu non sarebbe dovuto nemmeno intervenire; ci sarebbe stata una folla di persone pronta a linciare Lin Ming.


Ad esempio questo Liu Yun.


Ye Shuitong aveva partecipato al Concilio degli Anziani e aveva anche seguito Bai Mingyu fin qui. Certamente aveva capito i suoi piani. Ora che però vedeva quanto era infervorato, era sicura che Liu Yun non avrebbe creduto ai suoi avvertimenti, così si limitò a scuotere la testa e a rimanere in silenzio.


"Ca**o, non è solo un discendente separato da innumerevoli generazioni da quella misteriosa persona? Probabilmente quel benefattore è già morto, altrimenti perché aspetterebbero fino ad ora per mandare uno stron**tto del genere per riprendersi il frutto dell'albero dell'illuminazione? Forse quel moccioso non è nemmeno imparentato con loro e ha trovato per caos qualche lettera al riguardo, poi ha pensato di venire qui per ingannarci tutti. Crede che siamo idioti o cosa?"


Il tono di Liu Yun divenne sempre più acceso, ma la sua opinione era condivisa da tutti. La comparsa di Lin Ming era stata fin troppo strana. Se uno non avesse conosciuto le Terre Sacre Qianyu, inevitabilmente avrebbe provato dei sospetti. Tornare dopo 50.000 anni per riprendersi il frutto non aveva alcun senso.


Ye Shuitong ebbe difficoltà a continuare a guardare:"Liu Yun, nonostante non desideri nemmeno io che l'isola Xiaoyao venga danneggiata, le tue parole sono fin troppo disgustose. Lin Ming non è semplice come credi che sia. Ha un alto talento e sicuramente c'è qualche organizzazione che lo sostiene, altrimenti sarebbe stato impossibile per lui arrivare fino a questo punto."


"Ahah! Il suo talento è alto? Quanto può essere alto? Sapevi che ha semplicemente passato l'esame di entrata? Quello è un esame preparato dai discepoli della Corte Esterna, in altre parole, un branco di gente insignificante. Anche io potrei annientarli se partecipassi alla prova d'entrata!"


Mentre parlava, Liu Yun era già arrivato di fronte al Padiglione Xiaoming. In quel momento Lin Ming si stava allenando nelle sorgenti calde sul retro. Non gli importava di cosa stessero parlando, ma poteva sentire che queste persone erano venute a cercarlo.


Lin Ming uscì languidamente dalla sorgente. L'acqua colò lentamente dalla sua pelle lucida senza bagnarla. Questo era il risultato nell'aver raggiunto il suo livello di coltivazione. Dopo aver ottenuto il corpo spirituale delle leggende, l'acqua semplicemente non avrebbe bagnato il corpo, quindi non ci sarebbe stato nemmeno bisogno di asciugarsi.


Con un cenno della mano, Tutte le gocce sulla sua pelle evaporarono dal suo corpo. Poi l'energia Origin di fuoco si radunò spontaneamente per formare abiti rossi attorno a lui.


"Apprendista junior Lin." Ye Shuitong sorrise quando vide apparire Lin Ming. Anche Bai Mingyu sorrise e annuì, nascondendo tutta la sua ostilità.


Solo Liu Yun non si disturbò a nascondere la sua espressione spudorata e arrogante. Il suo sguardo era pieno di provocazione.


"Mm?" Lin Ming si accigliò. Non gli pareva di conoscere questo tipo, come poteva essersi già fatto un altro nemico?


"È Lin Ming?"


Liu Yun lo squadrò, sembrava un ufficiale che guardava un criminale, lo esaminava accuratamente, pieno di sdegno.


Non aspettò che Lin Ming rispondesse prima di dire con tono derisorio:"Sono Liu Yun. Ho sentito che i suoi risultati all'esame di entrata sono stati piuttosto buoni, sembra che lei abbia chiesto all'esaminatore quali fossero i requisiti per diventare un discepolo diretto, vero? Pare che dia per scontato che sia facile?"


Quando Lin Ming sentì queste parole, rimase sbigottito. Ora però sapeva che questo Liu Yun voleva causargli problemi.


Quando era riuscito ad irritare una persona del genere? Da quando era arrivato al palazzo Xiaoyao era rimasto nella sua residenza. A parte Mu Shuitian, il capo dell'isola e pochi altri, non aveva visto nessuno. Aveva trascorso la maggior parte del suo tempo ad allenarsi nella sorgente e, anche così, era riuscito ad attirare guai. Davvero, poteva rimanere steso a terra e qualcuno sarebbe comunque venuto a rompergli le scatole.


In quel momento la trasmissione di vera essenza di Ye Shuitong riecheggiò nelle orecchie di Lin Ming. "Mi dispiace... apprendista junior Lin. Liu Yun ha sempre voluto ottenere dei frutti dell'illuminazione negli ultimi anni, quindi prova un po' di ostilità nei tuoi confronti."


"Frutti dell'illuminazione?" Lin Ming sussultò. "Cosa sono?"


"Uh?" Ye Shuitong ne fu sorpresa. "Apprendista junior Lin, non sei venuto nell'isola Xiaoyao per riprenderteli?"


<em>Il frutto dell'illuminazione?</em>


Lin Ming ponderò per un po' e si ricordò vagamente di aver letto al riguardo in uno degli antichi testi che aveva letto. Era un tipo di medicina miracolosa di grado Heaven e molto probabilmente era unica nel suo genere. Solo quando fosse morta ne sarebbe rinata un'altra.


Le medicine del Regno Divino erano divise in quattro livelli: heaven, earth, mystic e mortal. Le medicine di grado Heaven erano le migliori, ma al di sopra c'erano quelle trascendenti. Questo tipo di risorse miracolose erano allo stesso livello di una potenza trascendente, qualcosa che potevano fare impazzire di desiderio perfino un Re del mondo.
Esistevano medicine leggendarie che potevano arrivare anche a cento milioni di anni. Non erano risorse che Lin Ming o una Terra Sacra potevano crescere. Solo qualcuno come il nonno di Mu Qianxue sarebbe riuscito ad incontrare accidentalmente un tesoro del genere. Per quanto riguardava gli altri, non ne avrebbero nemmeno sentito parlare, né l'avrebbero compreso.


Lin Ming capì velocemente cosa stava succedendo. <em>'Allora è così. A quanto pare la situazione è più difficile di quanto mi immaginavo. Pensavo che le risorse che Mu Qianxue ha lasciato fossero tutte con Mu Shuitian e che finché avessi ottenuto la sua approvazione e avessi superato le sue prove, allora avrei potuto prenderli. Non pensavo che queste risorse sarebbero state già utilizzate dall'isola Xiaoyao! Se volessi prenderlo, incontrerei enormi resistenze!'</em>


Secondo l'opinione di Lin Ming, sarebbe stato normale che l'isola Xiaoyao non volesse restituire il frutto dell'illuminazione. Avrebbe trovato strano che glielo concedessero facilmente. Questo sembrava spudorato, ma era normale. Era già eccellente che l'Isola Xiaoyao non provasse ad ucciderlo e questo probabilmente era dovuto al deterrente di Mu Shuitian.


"Moccioso, non hai sentito ciò che ho detto?" Disse con rabbia Liu Yan quando notò che Lin Ming era un po' distratto.


Dopo aver compreso i punti chiave della situazione, Lin Ming sorrise lievemente e disse:"E cosa sta cercando di dire?"


Anche un cieco avrebbe capito cosa desiderava. Liu Yan chiaramente voleva mostrare la sua forza, così da fare ritirare Lin Ming. Se non altro Liu Yun avrebbe potuto sfogare un po' della sua rabbia e sentirsi un po' meglio.


Quando Bai Mingyu notò l'atmosfera tesa tra Liu Yun e Lin Ming, si fece avanti per mediare la situazione. "Apprendista junior Liu, che atteggiamento è questo? Non è così che la mia isola Xiaoyao tratta i suoi ospiti. L'apprendista junior Lin è appena arrivato qui e non ha avuto l'occasione di fare un giro. Che ne dice se andiamo da un'altra parte?"


Lin Ming gettò un'occhiata verso Bai Mingyu. Non poteva percepire nessuna ostilità dalla sua espressione, ma era ben consapevole che al momento aveva attirato l'attenzione di tutti i discepoli dell'isola Xiaoyao. Certamente non avrebbe creduto che qualcuno lo avrebbe trattato con gentilezza.


Liu Yun rimase sorpreso per un momento, perplesso e disse con una trasmissione di vera essenza:"Apprendista Senior Bai, cosa intende fare? Perché è così cortese con questo ragazzo?"


Alla fine, Liu Yun non sapeva se qualcuno stesse sostenendo Lin Ming e non era certo se Xiao Haotian fosse dalla sua parte. Era normale. Non poteva immaginare tutte le connessioni complicate tra l'isola Xiaoyao e le Terre Sacre Qianyu di 50.000 anni fa. Questo lo confondeva e lo faceva entrare in allerta.


"Cosa, vuoi combattere con lui proprio qui?" Ribatté Bai Mingyu.


Liu Yun ne fu sorpreso e poi disse:"Beh, in realtà voglio riempirlo di botte ora, ma la mia coltivazione è di uno stadio superiore al suo. Se lo battessi così, gli altri direbbero che non sarebbe uno scontro leale. Inoltre... sì, questo ragazzo ha fatto una richiesta così ridicola, eppure può ancora rimanere nel Padiglione Xiao. Ha qualche sostenitore nella setta?"


Liu Yun si era reso conto che non tornava qualcosa. Bai Mingyu disse:"Mm... beh, indipendentemente da questo, il vecchio maestro dell'isola è in debito con la misteriosa persona che ha lasciato qui l'albero divino. Non dovremmo esagerare."


"Allora è così. Umpf, nel mondo marziale vige la legge del più forte. Gratitudine e gentilezza possono esserci tra persone dalla forza simile. Se la differenza di coltivazione è troppa vasta allora è semplicemente inutile! Temo che quella persona misteriosa sia già morta!"


Mentre Liu Yun parlava, Lin Ming li stava osservando in disparte con uno sguardo annoiato. Bai Mingyun non ci badò. Rise e disse:"Apprendista junior Lin, il suo talento e la sua coltivazione sono entrambi sorprendenti. Questo è un momento eccellente per entrare in un mistico regno divergente e ottenere esperienza. Ci è già andato?"


"Sì." Lin Ming annuì. Era stato solo nel Mistico Regno delle Bestie Divine.


"Ahah, anche la mia isola Xiaoyao ne presiede uno. Se il fratello Lin ha del tempo, si senta libero di darci un'occhiata. Potrebbe ottenere qualche tesoro lì. Comunque però ci sono sempre dei pericoli quando si entra in un mistico regno. Per ridurre le perdite, la mia isola Xiaoyao ha pagato un caro prezzo per creare una simulazione. Le interessa dare un'occhiata?"


"Simulazione di un mistico regno?" Lin Ming ne fu interessato.


Lo sguardo di Liu Yun si accese. Ovviamente aveva pensato a qualcosa.


"Esatto, una simulazione di un mistico regno. C'è ogni sorta di pericolo in un regno mistico, ma potrà andarsene in tutta sicurezza. E più tempo ci starà, più grande sarà il valore del tesoro della simulazione che otterrà, e questo dimostrerà anche la sua forza! Se passa abbastanza tempo in una simulazione, allora una volta che entrerà nel regno mistico potrà affrontare più facilmente degli imprevisti."
                                


                                



