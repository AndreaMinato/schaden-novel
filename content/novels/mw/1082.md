---
weight: 10820
title: Capitolo 1082 – Superarlo facilmente
pubDate: 2025-12-15T08:37:10.312Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Liu Yun sapeva bene di cos'era capace. Per lui era impossibile superare il trentesimo livello. Finché non fosse stato ferito miserabilmente e avesse resistito fino alla fine, allora sarebbe andata bene.


Lin Ming invece sarebbe finito in condizioni pietose. Sarebbe stato picchiato fino a spaccarsi tutte le ossa e poteva perfino rimanere permanentemente mutilato. La simulazione era estremamente pericolosa. Nonostante la formazione avrebbe salvato la vita del partecipante, in battaglia ci sarebbero stati numerosi cambiamenti in un batter d'occhio. Era normale che una persona debole perdesse un braccio o una gamba.


Mentre ci pensava e sogghignava, un bagliore sinistro brillò negli occhi di Liu Yun.


Quando vide il sorriso viscido di Liu Yun, le palpebre di Ye Shuitong fremettero. Non pensava che Lin Ming non avrebbe capito nulla della simulazione e che avrebbe osato sfidare con così tanta noncuranza il trentesimo livello. Voleva dargli qualche consiglio, ma dal suo atteggiamento, probabilmente Lin Ming non l'avrebbe ascoltata. Poté solo dirgli:"Apprendista junior Lin... non provi a prendere i tesori, stia nei confini, la pressione lì è minore..."


Liu Yun disse:"Apprendista Senior Ye, perché sta cercando di dargli consigli, chiaramente non la ascolterà. Aprite la formazione. Lei e l'apprendista Senior Bai potete gestire la formazione."


Ye Shuitong e Bai Mingyu erano molto più forti degli altri discepoli diretti presenti. Naturalmente era appropriato che attivassero la formazione.


"Va bene." Ye Shuitong gettò un'ultima occhiata verso Lin Ming per poi aprire la formazione.


<em>Rumble rumble rumble!</em>


La formazione si attivò. tutti i discepoli si trasformarono in raggi di luce che sfrecciarono nel mistico regno, ma Lin Ming superò tutti in velocità.


"Buona rapidità! Tuttavia nel mistico regno ciò che importa è la forza."


Bai Mingyu incrociò le braccia al petto, stava mostrando un sorriso soddisfatto. Per lui il trentesimo livello non era niente di che.


<em>Bang bang bang!</em>


Stavano già risuonando delle esplosioni dalla simulazione. Lin Ming aveva scoperto che una volta entrato era stato separato dagli altri. C'erano diversi strati di spazio parallelo in questa formazione; era un'area incredibilmente complessa.


<em>Woosh woosh woosh!</em>


Diverse decine di raggi sfrecciarono verso di lui. Facevano parte della formazione offensiva. Se fosse stato colpito, nonostante non sarebbe rimasto ferito, 
una grande quantità della sua vera essenza protettiva sarebbe stata consumata.


Lin Ming usò il Roc Dorato che Squarcia il Vuoto. Svanì e i raggi di luce mancarono il bersaglio. In quel momento però risuonarono dei ruggiti, oltre una decina di diavoli si precipitarono verso di lui, insieme a varie bestie feroci del mistico regno. Queste creature erano già morte, ma la formazione poteva riprodurre una parte della loro forza di quando erano in vita.


"Spazio primordiale!"


Lin Ming non si trattenne. Grazie alla tecnica speciale che Mu Qianxue gli aveva insegnato, ora poteva nascondere le fluttuazioni di energia delle sue tecniche e quindi poteva usare lo spazio primordiale senza farsi scrupoli.


<em>Hou!</em>


Lo spazio primordiale grigio si espanse verso l'esterno, avvolgendo immediatamente i dieci diavoli.


Le leggi primordiali che avevano il potere di annientare la materia disintegrarono rapidamente i loro corpi e la loro energia. anche se avevano un potere difensivo estremamente alto, sembrava che fossero caduti in un pantano e il loro tempo di reazione si era allungato.


"Morite!"


Lin Ming usò la Lancia del Sangue della Fenice e l'energia del fuoco brillò sulla punta dell'arma. Ovunque passasse, le marionette esplodevano. I loro frammenti poi sarebbero stati distrutti completamente dal campo di forza, riducendosi a minuscole briciole di energia primordiale elementare.


Lin Ming aveva ucciso oltre una decina di marionette in una sola mossa, ognuna di esse equivaleva ad un praticante di arti marziali agli inizi del Mare Divino Realm. Eppure aveva la sensazione di non aver usato un briciolo di energia. Dopo aver assorbito il midollo del drago la sua resistenza era diventata incredibile. Prima aveva dei problemi ad usare lo spazio primordiale per un periodo di tempo esteso, ma ora avrebbe potuto usarlo per così tanto da renderlo quasi permanente.


Fulmine Inseguitore!


<em>Xiu!</em>


Una luce viola brillò e due bestie feroci furono carbonizzate dal potere del fulmine. Lin Ming si avvantaggiò della velocità del Fulmine Inseguitore e si precipitò in avanti per oltre una decina di chilometri. Brillarono diversi raggi d'attacco, ma Lin Ming guizzò tra di essi come un piccolo pesce nell'acqua!


Tuttavia non si aspettava che sarebbe stato attaccato anche da diverse centinaia di coltelli sparati da formazioni nascoste. Quei pugnali erano stati lanciati con accuratezza e coprivano un'area molto ampia. Bloccavano ogni possibile direzione!


"Mm? Non si possono schivare!"


Lin Ming ne fu sorpreso. Questo attacco accurato e difficile era davvero formidabile. Inoltre questi coltelli erano stati affilati dall'energia della formazione. Se avessero colpito la vera essenza protettiva di un normale praticante di arti marziali, l'avrebbero squarciata come carta. Non c'era da meravigliarsi che quei discepoli fossero impalliditi sentendo nominare il trentesimo livello.


Per Lin Ming però non era un problema. Aveva diversi metodi per bloccare questi pugnali.


Proprio quando i centinaia di coltelli stavano per colpirlo, il suo spirito da battaglia d'oro ululò. Si divise in decine di copie e ognuna attaccò un pugnale, bloccandolo!


Poi, come un coniglio in fuga, Lin Ming superò la raffica di lame.


Accompagnati da un tintinnio, i coltelli furono ridotti a pezzi.


Lin Ming non si fermò. Continuò a lanciarsi in avanti, estendendo la sua percezione per esplorare l'ambiente attorno.


I tesori in una simulazione potevano apparire ovunque. Non c'era una posizione fissa e sarebbero sempre stati nascosti. Questo per riprodurre la situazione in un mistico regno divergente. Dopotutto nessuno sarebbe riuscito a prevedere la posizione dei tesori.


Dopo un bastoncino di incenso di tempo, Lin Ming aveva attaccato innumerevoli volte, ogni suo colpo avrebbe distrutto una marionetta. Nell'Isola Xiaoyao, anche se i discepoli raccoglievano un enorme numero di cadaveri di diavoli dal mistico regno, una marionetta agli inizi del Mare Divino Realm era considerata relativamente preziosa.. Era impossibile attivare sempre questa sorta di simulazione.


E nel frattempo, in uno spazio parallelo differente, Liu Yun era nel bel mezzo di una dura lotta contro le marionette della simulazione. Se uno non avesse ucciso velocemente questi diavoli, lo scontro avrebbe attirato sempre più mostri. Alla fine lo sfidante sarebbe stato assediato dai nemici e sarebbe morto.


'<em>Me**a, è passato solo un quarto d'ora, ma questa simulazione durerà per un'ora intera; quattro quarti d'ora! Se non posso trovare il tesoro durante questo periodo, perderò, ma ho già rinunciato all'idea di superare il livello. Devo solo resistere per altri tre quarti d'ora.</em>'


Liu Yun fece un'approssimazione di quanto avrebbe potuto resistere e fece una smorfia. Questa era la prima volta che tentava il trentesimo livello di difficoltà e aveva scoperto di averlo sottovalutato.


'<em>Umpf, più difficile è, meglio sarà. Questa è la mia prova, una prova per stimolare la mia forza fino al limite. Inoltre quel moccioso sarà in condizioni ancora più miserabili rispetto a me!'</em>


Mentre ci pensava, Liu Yun evocò ancora più vera essenza e lottò con vigore. Dopo aver battuto una marionetta, il suo sguardo si accese; aveva scoperto che c'era un'apertura nell'accerchiamento nemico.


"Ecco!"


Liu Yun usò la sua tecnica di movimento e avanzò. Mentre usciva dall'accerchiamento, una marionetta colpì la sua schiena con i suoi artigli affilati, facendo schizzare sangue.


Sentì un dolore straziante. Liu Yun tossì con fare soffocato e uscì dall'accerchiamento. In quel momento però decine di coltelli affilati sfrecciarono verso di lui, bloccandogli ogni via di fuga.


"Ca**o!</em>


Liu Yun era entrato innumerevoli volte in questa simulazione, quindi sapeva quanto erano pericolosi quei coltelli. Era semplicemente impossibile superarli.


Liu Yun gridò e menò un fendente con il suo spadone, respingendo sette o otto coltelli. Poi si parò la testa con le braccia. Si chinò e si precipitò verso l'area in cui sarebbero passati meno coltelli.


Nonostante avesse uno spirito da battaglia, era ben lontano dal livello d'oro, quindi non poteva formare una proiezione della sua volontà. Non era un problema per lui riversarlo in oggetti senza proprietario, ma gli sarebbe stato impossibile controllare questi coltelli di energia estremamente affilati.


<em>Puff puff puff!</em>


Schizzò del sangue. La vera essenza protettiva di Liu Yun fu trapassata, tre coltelli infilzarono il suo braccio, la sua coscia e il suo stomaco. Impallidì, ma se non altro nessuno dei suoi punti vitali era stato trafitto. Dopo aver attraversato questa raffica di attacchi, non si girò; doveva sfuggire all'inseguimento delle marionette anche a costo di essere ferito.


E a parte Liu Yun, gli altri discepoli erano in condizioni ancora più patetiche.


Erano di gran lunga più deboli di Liu Yun. Un discepolo che usava una sciabola era stato colpito da una bestia feroce al petto. Il suo corno trafisse il giovane, rompendo alcune delle sue costole e facendolo vomitare una grande boccata di sangue. Il discepolo cadde a terra, stava vedendo le stelle.


Quando guardò verso l'alto, vide la bestia feroce precipitarsi verso di lui.


Il discepolo imprecò:"Ca**o, sono ferito così gravemente, come mai non sono stato ancora trasmesso fuori?!"


Non si poteva uscire a comando dalla simulazione dell'isola Xiaoyao. Solo quando uno fosse stato gravemente ferito o avesse perso quasi ogni capacità di combattere sarebbe stato mandato fuori. Questo perché avrebbe bloccato ogni via di fuga per i discepoli, costringendoli a superare il loro limite. dopotutto in un vero mistico regno ci sarebbero state lotte all'ultimo sangue.


Quando il discepolo vide la bestia feroce che si precipitava verso di lui, fu colto dal terrore. Non sapeva quante ferite avrebbe subito a causa degli artigli della bestia; non c'era pericolo di morire nel mistico regno.


Il discepolo si agitò e proprio quando la creatura stava per avventarsi su di lui, gridò e menò un fendente con la sua sciabola. Tuttavia non aveva mirato alla bestia feroce, ma a sé stesso. Se avesse combattuto e fosse stato ferito ad un punto vitale, sarebbe dovuto stare a letto metà mese per riprendersi, ma se si fosse ferito da solo avrebbe potuto infliggersi un colpo meno grave.


<em>Puff!</em>


Il sangue schizzò. Un momento dopo brillò un bagliore e il discepolo fu cacciato fuori dalla simulazione.


Ormai era passato un quarto d'ora. Proprio quando Lin Ming aveva infilzato un'altra marionetta, si sollevò di scatto. Stava sorridendo lievemente. Aveva trovato la posizione del tesoro!


Era nascosto sotto una grossa collina. Sembrava un tipo di medicina miracolosa di grado Earth.


"Ci sono anche delle formazioni? Ma sono inutili contro di me."


Lin Ming attivò il Germoglio del Dio Blasfemo. Il potere del fulmine e del fuoco si scatenarono mentre colpiva.


Arcobaleno Penetrante!


<em>Bang!</em>


Fece esplodere la collina. Un momento dopo Lin Ming aveva colto il tesoro emergendo dalle fiamme, si stava dirigendo verso l'uscita della simulazione.
                                


                                



