---
weight: 10850
title: Capitolo 1085 – Traditore
pubDate: 2025-12-15T08:37:10.313Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Di mattino presto l'energia Heaven Earth era particolarmente ricca nel Padiglione Xiaoyao. La nebbia e la luce dell'alba inondarono la valle della montagna. Il paesaggio era paradisiaco, pieno di energia spirituale che poteva allungare la vita di un mortale di cento anni solo inspirandola.


Nel Padiglione Xiaoming, Lin Ming era completamente immerso nella sorgente spirituale, nudo. L'acqua fluiva nella sua bocca e nel suo naso, attraverso il suo intero corpo e fuori dai suoi pori, una lieve traccia di essenza rimaneva nel suo corpo.


Al momento le fondamenta della coltivazione di Lin Ming erano molto salde. In realtà, se avesse deciso di rinunciare al sistema della trasformazione del corpo, non avrebbe avuto bisogno di materiali celesti per avanzare al nono Stadio della Distruzione. Se avesse anche smesso di percepire le leggi, avrebbe potuto contare sul suo accumulo passivo e avanzare fino al Lord Divino realm facilmente e in tutta velocità. Però si sarebbe fermato a quello stadio perché avrebbe incontrato un ostacolo che non gli avrebbe permesso di avanzare di livello.


Lin Ming naturalmente non avrebbe scelto di fare una cosa del genere. Il percorso che aveva scelto era difficile e pieno di difficoltà e trappole. Bisognava consumare un'enorme quantità di risorse e tempo per continuare a fare progressi, ma se uno l'avesse fatto, avrebbe ottenuto innumerevoli guadagni in futuro.


"Lin Ming."


Mentre si stava facendo il bagno, una piacevole voce risuonò nelle sue orecchie. Era Mu Qianxue.


Lin Ming aprì gli occhi. Con un cenno gli abiti si legarono attorno al suo corpo e saltò dalla sorgente spirituale:"Signorina Mu."


La luce brillò e Mu Qianxue apparì di fronte a Lin Ming. Negli ultimi giorni era rimasta nel Palazzo Xiaoyao.


"Mia zia ha già accettato di darti il Frutto dell'Illuminazione. Inoltre ti donerà anche 500 milioni di pietre del sole viola, tuttavia ha bisogno che tu le faccia un piccolo favore prima."


Nel Regno Divino, le pietre del sole viola erano uno dei tipi principali di valuta. A parte essere una fonte di energia, potevano essere usate per aprire la formazioni di trasmissione dei regni mistici divergenti. Questi territori erano una grande fonte di risorse e prestigio per molti Sect nel Regno Divino.


Finché uno avesse avuto abbastanza pietre del sole viola, poteva acquistare molti oggetti preziosi in diverse piazze della città e case d'asta.


"Signorina Mu, dica pure."


Mu Qianxue ripeté la conversazione che aveva fatto con Mu Shuitian nel Palazzo Xiaoyao e Lin Ming accettò immediatamente. Provava solo gratitudine nei confronti di Mu Qianxue. Senza di lei, probabilmente sarebbe stato ancora nel regno di Fortuna Celeste; non avrebbe mai visto, né sperimentato un mondo così vasto.


Naturalmente, di conseguenza, anche Mu Qianxue provava gratitudine nei confronti di Lin Ming. Nonostante si fossero incontrati da poco tempo, la fiducia tra di loro era davvero forte e salda.


.....


Due giorni dopo, nel territorio del Mare Rosso della Desolazione, si diffuse notizia di come l'isola Xiaoyao stava scambiando le sue risorse di riserva per un'enorme quantità di pietre del sole viola.


Per un regno mistico divergente, più discepoli fossero stati mandati e più alta fosse stata la loro coltivazione, e più pietre del sole viola sarebbero state necessarie per attivare la formazione di trasmissione.


Se l'Isola Xiaoyao avesse scambiato una grande quantità delle sue risorse per pietre del sole viola, indubbiamente stava per compiere un'enorme spedizione.


In quel momento, nel Mare Rosso della Desolazione, c'era un'isola spirituale. In una bellissima valle c'era una sorgente d'acqua calda. Le sue acque portavano una lieve tinta rossa che aveva l'odore del sangue, ma non dava una sensazione viscosa e di rame, era invece fresca come un buonissimo vino invecchiato.


C'erano più di dieci donne che indossavano un velo e che si stavano divertendo nella sorgente. Ognuna di loro aveva un fisico sottile dalle curve perfette e piene, completamente proporzionate. Non solo, sull'orlo dei loro occhi seducenti, c'era un sottile strato di scaglie. Era chiaro che non fossero umane vere e proprie.


Tra di loro c'erano quattro giovani robusti e alti. I loro corpi erano pieni di muscoli e non c'era un solo pelo sui loro corpi. Sulle loro teste erano incise delle strane rune e dai loro crani spuntavano un paio di piccole corna; erano giovani discepoli del clan delle Ossa Misteriose.


Il clan delle Ossa Misteriose si concentrava sulle leggi della vita, in particolare il Concetto di Carne e Sangue. Si allenavano principalmente usando la coltivazione in coppia e i loro discepoli indulgevano in ogni piacere della vita. Gli uomini e le donne si sarebbero illuminati lentamente riguardo ai misteri della vita attraverso il sesso.


Inoltre le loro nature erano avide. Questa sorta di voracità non si riferiva ai piaceri della carne, ma ai materiali celesti. Avrebbero perfino mangiato dei minerali metallici per perfezionare i loro corpi e percepire le Leggi della Vita.


Come si diceva, l'appetito per il cibo e il sesso era naturale. I desideri primari erano di riprodursi e mangiare e il clan delle Ossa Misteriose credeva che questi due aspetti fossero le caratteristiche più essenziali. Solo assecondando questi desideri si poteva diventare consapevoli delle regole fondamentali della vita.


Un giovane abbracciò una giovane splendida che aveva nuotato fino al suo petto e iniziò a palpare tutto il suo corpo. Disse:"Ho sentito che l'Isola Xiaoyao sta acquistando un'enorme quantità di pietre del sole viola. Hanno intenzione di mandare moltissimi discepoli nel Mistico Regno Rosso della Desolazione per raccogliere materiali?"


Il nome di questo giovane era Gongyang Guda. Il clan delle Ossa Misteriose aveva il suo linguaggio, così i loro nomi sembravano un po' crudi e strani nel linguaggio comune del Regno Divino.


"Eheh, credo che siano spaventati e quindi stanno mandando più discepoli per proteggere i raccoglitori. Non vogliono che li uccidiamo e rubiamo tutto di nuovo."


Presto, un altro discepolo del clan delle Ossa Misteriose fece tremare di piacere una splendida donna che stava sul suo petto. Ogni membro del clan era considerato un maestro a letto. Visto che erano abili nelle Leggi della Vita, avevano un'ottima comprensione delle azioni da intraprendere.
Potevano rendere più sensibile ed eccitata una donna. Non solo per loro sarebbe stato piacevole fisicamente, ma anche spiritualmente. Potevano perfino formare tentacoli di vera essenza per stimolare direttamente il fuoco vitale di una donna, facendole raggiungere il picco del desiderio e del piacere.


Bisognava sapere che queste donne erano tutte prigioniere che il clan delle Ossa Misteriose aveva rapito dalla frazione del clan Scaglia di Giada della razza elfica. C'erano anche alcune donne di origini nobili e alcune avevano un po' di sangue reale. All'inizio avevano resistito con tutta la loro volontà. Tuttavia, a causa della tecnica stimolante dei discepoli del clan delle Ossa Misteriose, i loro corpi e le loro menti erano stati erosi fino a sparire. Queste prigioniere si erano trasformate in automi che avevano perso quasi tutta la loro personalità, riducendosi in schiave del loro piacere.


Per questo i Sect, i clan e le famiglie che avevano molte splendide donne, ma che non erano troppo forti, evitavano il clan delle Ossa Misteriose come se fossero un nido di vipere.


"Non credo che sia necessariamente vero. Nonostante il Mistico Regno Rosso della Desolazione sia ricco in risorse, la quantità di tesori che si può radunare in una sola volta è limitata. Inoltre non importa a che livello sono, di solito non c'è troppa differenza nella quantità di risorse che possono raccogliere. Mandare discepoli allo stadio della Sfera d'Energia è il metodo più efficace e otterrebbero i migliori guadagni.
I discepoli della Distruzione di basso livello che entrano riuscirebbero a stento a compensare il costo. Per quanto riguarda i discepoli allo Stadio della Distruzione e al Mare Divino Realm, le perdite sono ancora superiori. Se mandassero troppi discepoli al Mare Divino Realm e pochi discepoli allo stadio della Sfera d'Energia, non riuscirebbero a recuperare i costi. Credo che l'Isola Xiaoyao abbia intenzione di radunare un'enorme quantità di risorse in una sola volta.
Probabilmente manderebbero diverse migliaia di discepoli al Regno Divino e circa cento discepoli al Mare Divino Realm, così dovranno solo raccogliere delle risorse per una volta. E più discepoli al Mare Divino Realm manderanno e più sarà difficile attaccarli per noi. Vogliono iniziare una guerra di risorse."


"Ahah! L'Isola Xiaoyao è ricca, ma il nostro clan delle Ossa Misteriose non è messo molto peggio. Inoltre abbiamo la Montagna Distruggi Anima come alleato. Con due contro uno, è impossibile che vincano. Dato che vogliono competere con noi, vediamo chi può mandare i discepoli al Mare Divino Realm più potenti!"


"Ben detto! Anche io non vedo l'ora di iniziare questa battaglia! Vorrei proprio studiare la carne e il sangue di quei geni! Ahahah!" Gongyang Guda rise spudoratamente e spinse la vita verso l'alto, entrando nel corpo della donna e facendola urlare.


Mentre il clan delle Ossa Misteriose stava discutendo della situazione, stava accadendo qualcosa di simile nella Montagna Distruggi Anima, ma stava arrivando un visitatore inaspettato.


Questo straniero portava una maschera demoniaca. Era alto, i muscoli avvolgevano il suo corpo come gli artigli di un drago. Era sulla sporgenza di una scogliera. Sotto di lui le onde si infrangevano contro la barriera corallina, schizzando acqua salata nell'aria.


Di fronte a quest'uomo c'erano due giovani che indossavano dei mantelli. I loro abiti erano lunghi e laceri, e fluttuavano nell'aria come se fossero privi di peso. A causa della copertura dei loro mantelli, non si potevano scorgere i loro piedi. Guardarli più attentamente faceva dubitare che avessero i piedi.


Questi due giovani erano mortalmente pallidi. Uno dei due tese le labbra verso l'alto. Era un'espressione strana; era difficile capire se fosse un sorriso o un sussulto:"Così stai dicendo che l'isola Xiaoyao ha davvero intenzione di entrare nel Mistico Regno Rosso della Desolazione per radunare risorse. Se ho capito bene, questo significa che stanno cercando di causare una guerra tra i giovani dei nostri tre Sect?"


Il nome di questo giovane era Hun Qianli. Era un discepolo principale della Montagna Distruggi Anima. La sua voce era sottile e acuta, quasi sgradevole all'orecchio.


"La guerra è stata provocata da voi fin dall'inizio. Una lotta tra i tre Sect permetterà solo a qualcuno di avvantaggiarsi del trambusto." Disse freddamente l'uomo con la maschera. La sua voce era difficile da sentire e c'erano anche dei sottintesi nelle sue parole. Si girò verso l'Isola Xiaoyao.


"Eheh, ho sentito male? I discepoli dell'Isola Xiaoyao hanno il diritto di dirlo, ma tu no. Se non fosse stato per questa guerra, come Xiao Yanyu, il tuo rivale per il trono di capo dell'isola, sarebbe morto nel Mistico Regno Rosso della Desolazione? Allora abbiamo ricevuto delle informazioni anonime, ah, credo che fosse una lista dettagliata delle leggi in cui eccelleva Xiao Yanyu e i suoi punti deboli. Pensandoci, non sei stato tu a procurare questa informazione, fratello Mingyu?"


L'uomo con la maschera si irrigidì all'improvviso. A causa della copertura, non si poteva vedere la sua espressione, ma la temperatura attorno a lui calò all'improvviso. La sua voce divenne estremamente cupa:"Non dire tali assurdità o morirai!"


"Eheh, consideralo fatto. Stavo solo parlando con noncuranza. Allora perché sei venuto qui stavolta? Non dirmi che sei venuto a darci informazioni di cui eravamo già a conoscenza." Hun Qianli ridacchiò. Combinato con il suo volto pallido, la sua risata faceva paura.


Non era un grande segreto che l'isola Xiaoyao stesse acquistando pietre del sole viola. Nonostante le persone della Montagna Distruggi Anima stessero solo facendo ipotesi, avevano più o meno ragione. Inoltre quando l'isola Xiaoyao fosse entrata nel Mistico Regno Rosso della Desolazione, gli altri due Sect sarebbero riusciti a sentire le fluttuazioni che provenivano dal portale di entrata. Da esse avrebbero potuto perfino capire quante fossero le persone trasmesse dalla formazione.
                                


                                



