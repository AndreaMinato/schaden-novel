---
weight: 1087
title: Capitolo 1087 – Reliquie dell'Osso di Drago
pubDate: 2025-12-15T08:37:10.313Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Dopo che Mu Shuitian prese l'osso, formò decine di sigilli e li scagliò fuori. In un batter d'occhio lo spazio attorno a lei e la fornace spirituale fu isolato dall'esterno. Scese una strana barriera, nelle sue mura c'erano innumerevoli increspature, come se fosse fatta d'acqua.


Lin Ming riconobbe le tracce delle Leggi del Tempo. Mu Shuitian aveva diviso lo spazio usando questo potere per accelerare il passaggio del tempo. A giudicare dalle fluttuazioni provenienti da quei segni, stimò che il tempo all'interno doveva scorrere qualche decina di volte in più.


In altre parole un giorno fuori sarebbe equivalso ad un mese dentro.


Da questo Lin Ming poteva capire che raffinare l'essenza dell'osso doveva essere più difficile di quanto avesse immaginato. Anche con l'aiuto di Mu Shuitian ci sarebbe voluto molto tempo.


Accelerare il tempo non poteva essere considerato un uso molto complicato del Concetto di Tempo. I geni dei grandi Sect non lo usavano spesso per allenarsi; l'avrebbero utilizzato solo occasionalmente per specifiche circostanze.


Questo principalmente perché accelerare il tempo non avrebbe allungato la vita. Se fossero passati dieci anni all'interno dello spazio, uno sarebbe invecchiato di dieci anni. Era inutile farlo. Un altro motivo era che ci sarebbero state delle lievi distorsioni nelle leggi a causa del flusso diverso del tempo e meditare sulle leggi in queste condizioni avrebbe provocato degli errori. Farlo per poco tempo andava bene, ma meditarci per molto tempo non avrebbe procurato nessun beneficio.


Mentre Mu Shuitian stava raffinando l'osso di drago, Mu Qianxue si voltò verso Lin Ming e disse:"Ho detto che il sistema di raduno dell'essenza e della trasformazione del corpo sono per natura contraddittori. Questo in particolare è vero per lo stadio della Distruzione. Coltivare sia il corpo che l'energia è come sfidare la volontà del cielo. Se assorbirai metà di questo osso di drago e aprirai la sesta delle Otto Porte Nascoste, le difficoltà che affronterai durante il nono Stadio della Distruzione saranno ancora superiori! Devi tenerlo a mente."


"Capisco."


"Mm, inoltre questo osso di drago è lungo 1000 piedi ed è pesante come una catena montuosa. Anche se la sua essenza viene raffinata, è impossibile assorbirla pienamente. Immagino che assorbirne un terzo sarà il tuo limite. Per quanto riguarda i due terzi, li userò per creare una medicina da usare come fondamento per aprire le ultime due delle Otto Porte Nascoste. Sono quelle più difficili da aprire, la Porta della Vita e della Morte."


Lin Ming annuì. Era ottimo avere l'aiuto di qualcuno e non dover scoprire tutto da soli. In passato, quando aveva iniziato a praticare il sistema della trasformazione del corpo, se qualcuno lo avesse informato dei pericoli che avrebbe sperimentato durante lo Stadio della Distruzione, forse non avrebbe scelto di coltivare sia il corpo che l'energia.


Senza nessuno ad istruirlo, anche se avesse potuto avere fortuna una o due volte, alla fine avrebbe dovuto prendere una grande quantità di scorciatoie.


"Ascolta bene. Ti insegnerò le parole del Manuale del Tiranno Celeste. Questa è una formula della trasformazione del corpo completamente nuova. Il Manuale del Tiranno Celeste descrive i tre grandi stadi della trasformazione del corpo; i sette iniziali, compreso la Tempra del Midollo, le Otto Porte Nascoste e le Nove Stelle del Palazzo del Dao. Ma il più grande vantaggio che ha si manifesta nelle Otto Porte Nascoste. In confronto al Chaotic Virtues Combat Meridian è di gran lunga migliore.
Questa formula è qualcosa che mio nonno ha trovato nel mistico regn insieme al Cubo Magico. Il motivo per cui ho scelto di coltivare sia il corpo e l'energia è perché avevo questa formula come fondamento. Tuttavia in passato non sono riuscita a completare il Manuale del Tiranno Celeste. Ora, il mio corpo è stato distrutto e ho perso tutto questo. Al momento non posso incidere una tavoletta di giada del Manuale del Tiranno Celeste; posso solo insegnartene una parte. Per quanto riguarda il resto, dovrai ottenere una tavoletta del manuale per apprenderlo."


Lin Ming sussultò. Il Manuale del Tiranno Celeste era stato scoperto insieme al Cubo Magico? Mu Qianxue aveva detto che il mistico regno dov'era nascosto il Cubo Magico era nascosto in un posto estremamente difficile da trovare. A parte le Terre Sacre Qianyu, nessuno sapeva la sua posizione. E pensare che avrebbe celato anche il Manuale del Tiranno Celeste. Che rapporto c'era tra di esso e il Cubo Magico?


Lin Ming non ebbe tempo di pensarci. Mu Qianxue iniziò subito a ripetere le parole del Manuale del Tiranno Celeste. L'energia Heaven Earth di fronte a Mu Qianxue iniziò a radunarsi, vorticando e formando ogni sorta di strane rune sotto il controllo della sua mente.
Queste rune contenevano leggi misteriose, ognuna di esse incise con i percorsi di rivoluzione dell'energia. I contenuti di un metodo di coltivazione erano estremamente vasti e misteriosi; non era qualcosa che si poteva descrivere con le mere parole. Invece era composta da ogni sorta di informazione. incidere tutto questo su una tavoletta di giada era di gran lunga più difficile che percepirla tramite la meditazione.


Lin Ming iniziò a circolare l'energia nel suo corpo secondo le istruzioni di Mu Qianxue. Così passarono tre giorni e mezzo. Lin Ming aveva solo dato un'occhiata alle meraviglie della Legge del Tiranno Celeste, quando la barriera spaziale attorno a Mu Shuitian si aprì.


Una Mu Shuitian dall'aspetto esausto uscì; chiaramente aveva consumato una grande quantità di energia. Accanto a lei, la fornace roteava lentamente, facendo uscire una luce dorata abbagliante.


Una persona ad un passo da diventare un Re del Mondo non sarebbe comunque riuscita ad uccidere un'esistenza come una Bestia Divina nemmeno se fosse rimasta ferma e non avesse fatto resistenza, naturalmente anche raffinare i suoi resti era difficile.


"È fatta."


Sussurrò Mu Shuitian. Fece un cenno e la fornace si aprì. Un filo di perle spirituali di giada sfrecciarono dalla fornace, fluttuando nell'aria. Erano grandi e piccole, fluttuavano in alto e in basso, come se circolassero seguendo le vie misteriose dei corpi celesti dell'universo.


Ce n'erano un totale di 108!


Dopo aver fatto calcoli accurati, Mu Shuitian era rimasta nello spazio tempo separato per un totale di 108 giorni, raffinando 108 perle spirituali.


"Queste sono reliquie di osso di drago, conosciute anche come perle del drago. Quando le ossa di un grandissimo guerriero o di una potente Bestia Divina vengono raffinate, formeranno ogni sorta di reliquia d'osso. Più potente la creatura e più reliquie saranno prodotte, anche la qualità sarà superiore. Sono riuscita a raffinare 108 reliquie da quest'osso. Prendile e usale bene."


Le perle volarono tutte verso Lin Ming e lui le prese. Quando le toccò, sentì un grande calore in esse. Sembravano molto lisce, ma anche estremamente pesanti. Era chiaro che contenessero una quantità di essenza spaventosa.


"Molto bene, Xiaoxue, ho fatto tutto ciò che potevo. Devo andare a recuperare le energie ora. Potete occuparvi del resto."


Mentre parlava, uscì con noncuranza e attraversò lo spazio tempo del Palazzo Xiaoyao e lasciò il mistico regno.


Mu Qianxue ondeggiò le sue mani color giada e prese 36 delle 108 perle. "Circola il Manuale del Tiranno Celeste come ti ho insegnato. Fonderò le reliquie del drago nel tuo corpo."


Mu Qianxue sollevò i palmi e concentrò il suo spirito da battaglia nelle reliquie. In quel momento una forza incredibilmente potente si scatenò dalle ossa di drago raffinate. Scattarono in avanti ad una velocità difficile da scorgere ad occhio nudo, e il loro obiettivo era Lin Ming!


36 reliquie puntarono verso i 36 punti di agopuntura del suo corpo!


Per trasformare il corpo, il modo migliore non era inghiottirle, ma scagliarle direttamente nello scheletro!


Queste reliquie estremamente potenti contenevano anche lo spirito da battaglia di Mu Qianxue; si poteva immaginare quanto fosse alta la loro forza penetrante. Anche se il potere difensivo di Lin Ming fosse stato di massimo livello, non era comunque nulla in confronto a questi proiettili.


<em>Puff puff puff!</em>


Il sangue schizzò e Lin Ming tossì miserabilmente. Il suo corpo era stato colpito da un enorme impatto e fu scaraventato all'indietro. I 36 punti di agopuntura si spaccarono mentre le reliquie scavarono nella sua pelle, nei suoi muscoli per poi sprofondare nel suo scheletro!


In quel momento il corpo di Lin Ming era diventato fradicio di sangue. I suoi punti di agopuntura erano stati lacerati, le sue ossa si erano fratturate, le sue giunture si erano lacerate e i suoi legamenti si erano spezzati. Non poteva più muoversi.


"...Così questo è il metodo per assorbirle... avrebbe potuto avvertirmi un po'..."


Lin Ming era senza parole. Mentre giaceva a terra sanguinando, non riusciva a muoversi. Poteva sentire il sangue che gorgogliava dalle sue ferite, ma non riusciva nemmeno ad alzare un dito. Era ovvio che Mu Qianxue avesse scelto con cautela i 36 punti in cui colpire. Aveva strappato tutti i legamenti di Lin Ming.


Mu Qianxue disse:"Avrai bisogno di rimanere a terra per un po'. Non sarà facile per te assorbire l'essenza dell'osso di drago. Fortunatamente hai del midollo di drago nel corpo; dovresti riuscire a finire questo processo in uno o due mesi. Ho solo tagliato i tuoi legamenti, ma i tuoi meridiani sono completamente intatti. Puoi continuare a fare circolare l'energia seguendo il Manuale del Tiranno Celeste. Tra due mesi, dopo che avrai assorbito completamente le reliquie, potrai approfittarti del momento per sbloccare la Porta della Visione."


Quando finì di spiegare, usò le Leggi del Tempo per formare uno spazio separato, avvolgendo Lin Ming al suo interno. C'era una differenza 10:1 di tempo. Lin Ming sarebbe guarito nel giro di 5-6 giorni.


Lin Ming era dilaniato dal dolore. Questa sofferenza non proveniva solo dal colpo, ma a causa delle reliquie che stavano lottando nel suo corpo.


Le reliquie dell'osso di drago volevano inghiottire le sue ossa, ma anche le sue ossa volevano divorarle. Uno scontro del genere provocava un dolore incredibile; stavolta il campo di battaglia era il midollo di Lin Ming. Fortunatamente era già abituato ad un dolore così straziante e la sua volontà era estremamente ferma, altrimenti non sarebbe riuscito a sopportare questa agonia.


Lin Ming non smise di sanguinare. Solo quando Mu Qianxue posò della polvere medicinale sulle sue 36 ferite l'emorragia si fermò lentamente. Tuttavia le lesioni non sembrarono rigenerarsi, invece sembrarono peggiorare sempre di più.


Con le sue capacità rigenerative, Lin Ming sarebbe riuscito a riprendersi in una o due ore anche se le sue ossa si fossero rotte e i suoi muscoli si fossero lacerati, ma ora, con le reliquie dell'osso di drago che divoravano la sua carne e il suo sangue, non riusciva a riprendersi in poco tempo. Sarebbe guarito un po', ma l'osso di drago avrebbe divorato la sua carne, rallentando il processo.


Se l'osso di drago poteva essere paragonato al mercurio, Lin Ming stava usando il suo midollo per esaurirlo, poco a poco. Si poteva immaginare quanto fosse difficile farlo.


Il corpo umano non sarebbe stato sostituito dall'osso e dal sangue di drago, invece li avrebbe assimilati, ottenendo le caratteristiche del fisico di un drago. Era un processo difficile.


Così passò un giorno, due giorni, tre giorni... 10 giorni, 20 giorni, 30 giorni...


Lin Ming continuò a soffrire un dolore straziante. All'inizio poteva essere già definito un tormento. Era vero che era abituato a sopportare, ma continuare a resistere ad un tale dolore per giorni e perfino settimane avrebbe fatto crollare perfino una persona dalla volontà forte.


Dopo però, mentre continuava a praticare il Manuale del Tiranno Celeste, concentrandosi a fare circolare l'energia e a rivitalizzare le sue ferite, Lin Ming iniziò lentamente a provare meno dolore.
                                


                                



