---
weight: 1088
title: Capitolo 1088 – Sei Porte Aperte
pubDate: 2025-12-15T08:37:10.313Z
tags:
    - mw
---


<strong>Dal 22 di dicembre al 7 di gennaio INIZIA IL PERIODO SCONTI, i capitoli sponsorizzati saranno a 3 euro l'uno!</strong>


<em>Capitolo regolare,
0 capitoli in coda, 0/5
-Schadenfreude</em>


Quando fece circolare l'energia seguendo le indicazioni del Manuale del Tiranno Celeste, Lin Ming sentì il calore diffondersi nel suo corpo come se si fosse immerso in una sorgente d'acqua calda.


Sentì che tutti i legamenti spezzati e i muscoli stavano iniziando a rigenerarsi. La sua carne e il suo sangue divennero ancora più compatti. Al quinto giorno, aveva prurito in tutto il suo corpo. Quando si mosse lievemente, le sue giunture scricchiolarono, dandogli uno strano piacere.


Poteva anche sentire che i muscoli nel suo corpo stavano cambiando. Ora poteva alterarli come voleva, rendendoli morbidi e malleabili come una benda o duri come ferro divino.


Tuttavia le sue ferite non erano ancora completamente guarite. C'erano ancora alcune parti intorpidite. Era ovvio che le reliquie dell'osso di drago non erano state ancora assorbite completamente. Anche così Lin Ming non sentì nessun dolore. Alla fine il dolore era semplicemente una risposta prodotta dal corpo. Quando la tecnica della trasformazione del corpo raggiungeva un livello molto alto, si poteva controllare il corpo e quindi il dolore provato.


Al quarantesimo giorno, Lin Ming sentì che tutte le sue ferite erano appena guarite. In quel momento sentì l'energia nel suo corpo si connetté insieme e le 36 ferite sembrarono risuonare insieme, vibrando con un'energia peculiare. Lin Ming non poté trattenersi dal gridare.


"Devo attaccare la Porta della Visione!"


Anche grazie all'avvertimento di Mu Qianxue, Lin Ming poteva comunque rendersi conto che era l'opportunità perfetta di sbloccare la Porta della Visione.


Lin Ming si concentrò sul suo mare spirituale, manipolò tutta l'energia nel suo corpo per farla precipitare verso la Porta della Visione.


In quel momento, tutti i meridiani si collegarono completamente. La sua carne e la sua essenza di sangue si radunarono insieme, convergendo nella Porta della Visione come un enorme tsunami.


<em>Peng!</em>


La carne di Lin Ming scoppiò con un forte schiocco. La pietra sotto il suo corpo esplose, facendo schizzare ovunque dei detriti.


Il suo corpo si contorse e i rumori delle giunture che scoppiavano erano potentissimi come i ruggiti di un drago.


Questa sorta di sensazione confortevole lasciò Lin Ming ubriaco di piacere.


La sesta delle Otto Porte Nascoste finalmente era stata aperta!


Da quando aveva sbloccato la Porta dell'Apertura, che poteva potenziare la percezione, Lin Ming aveva finalmente aperto la Porta della Visione.


La Porta del Riposo, localizzata tra le clavicole, poteva aumentare la resistenza e le capacità di recupero.


La Porta della Chiusura, posizionata nella spina dorsale, poteva aumentare la forza e il proprio scatto.


La Porta dello Stupore, nelle ginocchia, era capace di accrescere la velocità.


La Porta della Ferita, localizzata nei pugni, intensificava il potere d'attacco.


La Porta dell'Apertura, nel cervello, aumentava la percezione.


E alla fine l'ultima delle sei delle Otto Porte Nascoste, la Porta della Visione, nella schiena, accresceva la difesa.


E c'erano ancora le Porte della Vita e della Morte. Queste due fasi erano definite delle vere e proprie prove mortali. Anche se appartenevano alle Otto Porte Nascoste, sarebbero state equivalenti a mezzo stadio ciascuna. Sbloccarle non sarebbe stato un processo veloce.


Nel Manuale del Tiranno Celeste c'era scritto che se uno avesse desiderato aprirle, ci sarebbe stato bisogno di due tipi di pillole. Per sbloccare la Porta della Vita, era necessaria la Pillola Esoterica dell'Immortalità e per la Porta della Morte bisognava assumere la Pillola Esoterica della Mortalità.


Dopo aver raggiunto questo passo, Lin Ming si rese conto ancora una volta di quanto fosse difficile coltivare sia il corpo che l'energia. Fino ad ora aveva usato innumerevoli risorse, molte di esse estremamente preziose. In particolare l'osso di drago divino, che poteva essere considerato incredibilmente lussuoso anche se fosse stato usato per avanzare al Lord Divino realm.


Tuttavia Lin Ming aveva assorbito l'osso di drago non solo per avanzare al prossimo stadio, ma per migliorare anche il suo fisico, consolidando la sua coltivazione.


Anche senza di esso, sarebbe comunque riuscito ad usare alcune medicine della trasformazione del corpo per sbloccare la Porta della Visione. In futuro sarebbe riuscito anche ad aprire le Porte della Vita e della Morte. Tuttavia le sue possibilità di superare le sconvolgenti Nove Stelle del Palazzo del Dao erano incerte. Perfino la Mu Qianxue del passato non era riuscita a raggiungerle.


Questo era anche il motivo per cui la coltivazione del corpo e dell'energia era quasi scomparsa dal Regno Divino.


Mu Qianxue disse:"Mancano ancora uno o due mesi all'evento nel mistico regno divergente. In così poco tempo, anche se ti venisse dato il Frutto dell'Illuminazione, non potresti avanzare al nono Stadio della Distruzione. Non sei rimasto nell'ottavo stadio per abbastanza tempo e la tua fondazione è insufficiente."


"Mm, capisco." Lin Ming annuì. In realtà se volesse potrebbe avanzare in quel momento, ma per completare veramente le Nove Trasformazioni doveva sperimentare le verità che esistevano ad ogni stadio della Distruzione.


Ogni stadio della Distruzione corrispondeva ad un differente punto di vista. Un praticante di arti marziali doveva meditare sulle leggi del mondo ad ogni stadio, consolidando costantemente le fondamenta della sua coltivazione.


Solo così avrebbe potuto sfruttare pienamente il suo potenziale durante il nono Stadio della Distruzione.


Quindi, per un genio, avanzare di livello non era un problema. Ciò che lo preoccupava non era la velocità, ma molti altri aspetti.


Dopo aver aperto la Porta della Visione, Lin Ming ebbe una sensazione di debolezza. Dopotutto aveva passato decine di giorni cosparso di gravi ferite e la sua carne e il suo sangue si erano rigenerati ed erano stati divorati in continuazione. Questo era stato estremamente stancante per Lin Ming. Dopo aver sbloccato la Porta della Visione, aveva anche consumato una grande quantità di essenza che Lin Ming aveva conservato nel suo corpo. Così, non iniziò ad allenarsi, ma iniziò a meditare per un po' di giorni.


Con il supporto del midollo di drago, le sue capacità di resistenza ormai erano sbalorditive. Presto il suo corpo tornò al picco delle sue condizioni.


Nell'oscurità, Lin Ming aprì gli occhi di colpo e la sua aura si scatenò. Il suo sguardo trapassava il vuoto come due fulmini, rendendo difficile per le persone guardarlo negli occhi.


Le forme dei suoi muscoli erano ancora più perfette, fluivano dolcemente e naturalmente come montagne e fiumi. Ora, dopo aver fatto un bagno, non avrebbe dovuto nemmeno asciugare il suo corpo con vera essenza di tipo fuoco; l'acqua sarebbe scivolata naturalmente sulle splendide curve senza che ne rimanesse una goccia, come se fosse il più puro dei vetri.


Questo era l'alto livello trovato negli antichi testi: pelle profumata come un fiore, piacevole come un loto, intoccata dall'acqua.


Dopo che un praticante di arti marziali arrivava a questo livello, questi effetti sarebbero svaniti solo quando la sua vita fosse arrivata alla fine, il suo fuoco vitale si fosse quasi estinto e il suo aspetto avrebbe iniziato a peggiorare. Questo sarebbe stato il segno che il suo corpo stava invecchiando e non avrebbe più avuto un corpo spirituale perfetto.


Per il momento Lin Ming continuò ad allenarsi nel Palazzo Xiaoyao.


Non solo il Manuale del Tiranno Celeste conteneva tecniche della trasformazione del corpo, ma anche una tecnica di combattimento chiamata Cento Onde Continue. Il suo effetto era di moltiplicare la forza di un praticante di arti marziali e poteva essere usata con i pugni, le spade, le sciabole e le lance.


Mentre stava praticando il Manuale del Tiranno Celeste, certamente non si sarebbe perso il prodotto speciale dell'Isola Xiaoyao, il vino del frutto dell'illuminazione.


Dopo averlo bevuto, il suo dantian si riempì di energia calda che sfrecciò dritta verso la sua testa. La sua mente si offuscò come se fosse ubriaco.


Tuttavia, in questo stato di torpore, dove era quasi privo di sensi, la sua mente non aveva un solo pensiero di distrazione. Era uno stato simile all'ipnosi e tutto il potenziale nel suo corpo che era soppresso normalmente veniva rilasciato. Questo era anche il momento migliore di allenare le arti marziali.


Anche la boxe dell'ubriaco del mondo mortale seguiva questo principio.


Senza dolore, paura, tristezza, nonostante sembrasse folle, si poteva sfruttare un immenso potenziale durante un momento critico, mostrando una forza e una velocità superiori rispetto al normale.


Tuttavia un praticante di arti marziali non era adatto a questo tipo di stile. Questo perché la sua potenza e la sua forza dell'anima erano troppo potenti, non sarebbero riusciti ad ubriacarsi nemmeno con una o due fusti di alcool mortale. Questo vino del frutto dell'illuminazione però aveva proprio questo effetto meraviglioso.


In uno stato del genere, Lin Ming usava le sue tecniche di lancia con il Manuale del Tiranno Celeste senza pensare al passare del tempo o alla stanchezza. Ogni cosa che faceva era basata sui suoi istinti di combattimento. Il sangue scorreva con forza come delle onde che si infrangevano su rive rocciose, più e più volte.


<em>Rumble rumble rumble!</em>


L'aura di Lin Ming si accumulò costantemente e la sua forza aumentava continuamente. All'improvviso, con un'esplosione, Lin Ming avanzò, i suoi piedi spaccarono il terreno e un terrificante flusso di energia si scatenò dalla Lancia del Sangue della Fenice, trasformandosi in un raggio di luce che squarciò il cielo!


Con un tintinnio, il raggio impattò sulle barriere spaziali del regno dimensionale e fece tremare il cielo. L'intero territorio tremò. Si formarono delle profonde fessure nel terreno e i fiumi invertirono il loro flusso, come se ci fosse stato un terremoto.


"Che potere sbalorditivo!"


Lin Ming guardò la Lancia del Sangue della Fenice nelle sue mani. Quel colpo non conteneva i Concetti di Fulmine o Fuoco, si era basato solo sulla sua forza fisica!


Usando la tecnica del Manuale del Tiranno Celeste, si potevano sovrapporre le Cento Onde Continue, accumulandole fino a scatenarle a tutta forza!


Sovrapporle sembrava facile, ma in realtà era estremamente arduo. Questo perché era necessario iniziare il secondo attacco prima che il primo fosse finito. Anche se uno fosse riuscito a menare cento fendenti di energia in un secondo, sarebbe stato solo perché erano troppo veloci e sarebbero sembrati tutt'uno agli occhi degli altri. Se uno fosse riuscito a vedere oltre questa illusione e capire le sue origini, avrebbe potuto vedere che ogni mossa iniziava solo dopo che la precedente era terminata.


Quindi sovrapporre gli attacchi era troppo difficile.


Tuttavia il Manuale del Tiranno Celeste usava l'assoluto controllo del corpo per completare questa sovrapposizione di attacchi quasi impossibile.


Solo questo punto era sufficiente per sbalordire Lin Ming.


Se la forza poteva essere sovrapposta, allora quando usava i Concetti di Fulmine e Fuoco avrebbe potuto applicare lo stesso principio?


All'improvviso Lin Ming si sentì come se il Manuale del Tiranno Celeste gli avesse aperto un nuovo mondo.


Non era il vero e proprio Manuale del Tiranno Celeste, ma una porzione riprodotta dagli insegnamenti di Mu Qianxue. Il vero Manuale del Tiranno Celeste naturalmente era ancora più misterioso.


Esatto, il Manuale del Tiranno Celeste era una formula della trasformazione del corpo che era stata scoperta insieme al Cubo Magico!


Mentre ci pensava, Lin Ming si girò e chiese a Mu Qianxue:"Signorina Mu, a che livello è il metodo di coltivazione?"


"Non lo so." Mu Qianxue scosse la testa. "A parte le normali classificazioni per le eredià delle arti marziali, le potenze trascendenti sono concentrate solo sul sistema di accumulo dell'essenza; non ho mai saputo di una potenza trascendente per la trasformazione del corpo. Quindi non posso confermare a che livello sia il Manuale del Tiranno Celeste.
Tuttavia questa formula è davvero incredibilmente misteriosa. Una gran parte del motivo per cui ho deciso di coltivare sia il corpo che l'energia è stato perché sono stata affascinata dal Manuale del Tiranno Celeste. Sfortunatamente anch'esso è incompleto. Si concentra principalmente sulle Otto Porte Nascoste senza approfondire le Nove Stelle del Palazzo del Dao."


"Allora è così!" Lin Ming sussultò. Quando Mu Qianxue gli aveva insegnato il Manuale del Tiranno Celeste, l'aveva fatto con noncuranza, quindi non si era reso conto di quanto era prezioso. Quando ci pensò però, in effetti il manuale era stato trovato con il Cubo Magico, quindi come poteva essere ordinario?


Nei giorni seguenti, Lin Ming prestò sempre più attenzione a questo metodo di coltivazione. Alla fine il giorno per entrare nel Mistico Regno Rosso della Desolazione arrivò!


L'isola Xiaoyao aveva preparato 20 miliardi di pietre viola del sole per questa missione!


Per i geni dell'Isola Xiaoyao, entrare nel Mistico Regno Rosso della Desolazione non significava trovare opportunità fortunate, né scoprire tesori, ma iniziare una guerra mortale dove sarebbero scorsi fiumi di sangue.
                                


                                



