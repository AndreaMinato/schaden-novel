---
weight: 109
title: Capitolo 109 - La Fazione Acacia
pubDate: 2025-10-16T07:28:18.429Z
tags:
    - mw
---


Sentendo questo annuncio, quasi tutte le persone nella sala volsero lo sguardo verso l'entrata; molte avevano già cominciato ad affollare la soglia.


Seguendo due bellissime guide, Lin Ming entrò lentamente nella sala. Nonostante indossasse buoni vestiti per l'evento di oggi, erano ancora tutta un'altra cosa rispetto ai magnifici abiti che portavano i nobili e le altre celebrità. Comunque, dato che Lin Ming stava diventando sempre più famoso in questi ultimi giorni, perfino vestiti comuni sembravano impressionanti su di lui.


Lin Ming ripensò a come l'aveva chiamato l'araldo e sentì una strana sensazione.


Signor Lin? Non era davvero abituato ad essere chiamato in quel modo.


Lin ming non aveva alcuna posizione nel governo, né un titolo.
Era una persona comune di umili origini; si poteva dire che il suo solo status fosse l'essere un discepolo del Palazzo delle Sette Arti.
Ma l'araldo non aveva osato chiamare Lin Ming per nome, così aveva aggiunto 'Signor'.


"Quello è Lin Ming! È piuttosto bello."


"Ha solo quindici anni. Straordinario."


Lin Ming era indubbiamente la stella della festa che tutti erano venuti a vedere.


"Fratello Lin, benvenuto!" Prima che Lin Ming potesse dare un inchino cerimoniale, il Principe Ereditario Yang Lin avanzò e gli afferrò le mani.


"Fratello Lin, non c'è bisogno di essere così cortesi! Avanti, lasci che la presenti." Yang Lin sapeva che la maggior parte delle persone qui volevano conoscere il ragazzo e si sarebbero presentate molte persone una per volta. Ma il primo naturalmente sarebbe stato il Marchese del Distretto Meridionale.


"Fratello Lin, questo è il Marchese del Distretto Meridionale del regno di Fortuna Celeste, il Generale Wu. È uno dei dieci grandi generali della nostra terra e sorveglia i confini del nostro regno. È un praticante di arti marziali allo stadio Circolazione e ha fatto grandi imprese per il nostro paese!" Il nome del marchese era Wu Yuanxun, grazie alle sue gesta e agli onori accumulati sul fronte, ha ricevuto il titolo di Marchese del Distretto Meridionale.


"Lin Ming porge i suoi saluti al Generale Wu." Lin Ming sapeva che questi grandi generali di solito erano personaggi nobili e di levatura estremamente alta. Mantenne la giusta cortesia di fronte ad un carattere del genere.


"Ahah, Fratello Lin, è troppo cortese. Se Vostra Altezza il Principe Ereditario non accetta il suo inchino, allora come potrei farlo io? Fratello Lin e io provenivamo dal Palazzo delle Sette Arti, ma io mi sono già diplomato 40 anni fa. Il tempo passa davvero troppo velocemente!"


La voce del Marchese del Distretto Meridionale era chiaro come una campana del mattino; i presenti potevano sentire tranquillamente ogni parola che pronunciava.


"Fratello Lin è un giovane talento promettente; il suo talento si è già diffuso per tutto il regno di Fortuna Celeste. Volevo da tempo incontrarla. Non appena l'ho vista sapevo che era un drago tra gli uomini. Con una coltivazione del genere a quindici anni il suo futuro è illimitato!"


"Il Generale Wu mi loda troppo; sono ancora inesperto."
Lin Ming non era abituato ad elogi del genere, così rispose con molta cortesia.


"Ahah fratello Lin è troppo modesto. Ho sentito che è già entrato nella Dimora Celeste. Dopo potrebbe ricevere qualche missione dall'esercito, se Fratello Lin lo desidera può venire ed entrare nel mio esercito al confine meridionale. Con la sua forza riuscirà sicuramente a compiere innumerevoli imprese!"


La proposta suscitò l'interesse di Lin Ming. C'erano alcuni discepoli che erano andati in missione dopo essere entrati nella Dimora Celeste. Alla fine di ogni missione c'erano dei premi, che non provenivano solo dal Palazzo delle Sette Arti, ma anche dal governo.
Con queste missioni si aveva l'opportunità di ricevere promozioni, per questo c'erano alcuni discepoli del Palazzo Marziale che erano diventati nobili prima ancora di diplomarsi.


Lin Ming non era interessato a titoli o all'oro, ma i premi del Palazzo delle Sette Arti erano degni di attenzione. Ad esempio si potevano ottenere pietre di vera essenza, tesori di alta qualità, pillole di prim'ordine e anche del tempo di coltivazione nelle sette maggiori formazioni principali.


Le pietre di vera essenza e il tempo nelle formazioni erano necessari per la coltivazione e se fosse stata in palio una lancia preziosa, allora Lin Ming sarebbe stato sicuramente attirato dalla proposta.


Per quanto riguarda le pillole di massimo grado, anch'esse erano molto preziose. Se Lin Ming voleva aumentare velocemente le sue forze doveva avere queste pillole. Tuttavia non potevano essere acquistate nel regno di Fortuna Celeste.


<em>'Il Marchese del Distretto Meridionale vuole convincermi ad andare nell'esercito a fare missioni, ma sarebbe comunque vantaggioso. Fino ad ora ho fatto solo degli incontri, ma non sono stato in molte situazioni tra la vita e la morte. Se entrassi nell'esercito per un po' sarei in grado di sperimentarle e aumentare le mie forze, con tanto di premi, perché no?'</em>


Pensando a questo, Lin Ming disse, "Lin Ming ringrazia il Generale Wu per la stima ricevuta. Se riceverò una missione adeguata, allora andrò certamente al confine meridionale."


"Ahah ottimo. Sento già come se fossimo vecchi amici dopo averla incontrata per la prima volta. Su, facciamoci una bevuta."


...


Mentre Lin Ming e il Marchese conversavano, Bai Jingyun e Murong Zi stavano parlando tra di loro.


"Stavo pensando che dovresti frequentare lui." Bai Jingyun fece un segno con gli occhi; stava parlando di Lin Ming.


"Lui? Sorellona Jingyun, non dire sciocchezze!" Le guance di Murong Zi arrossirono. "È più giovane di me, come sarebbe possibile?"


Murong Zi aveva 17 anni, mentre Lin Ming ne aveva 15.


Bai Jingyun, "Da come lo dici, se non fosse più giovane di te di due anni allora andrebbe bene?"


Murong Zi contrasse le labbra, "Non ho mai detto questo! Se la Sorellona mi prende di nuovo in giro allora mi arrabbierò!"


"Ahah Sorellina, a meno che tu non faccia come la Signorina Qin e decida di puntare allo stadio Xiantian o anche più in alto, allora in futuro ti dovrai sposare. Noi praticanti di arti marziali abbiamo una lunga giovinezza. Figuriamoci anni più giovane, anche se il divario fosse di qualche decina di anni allora non significherebbe nulla."


"Puntare allo stadio Xiantian?" Murong Zi era lievemente stupefatta. Per i mortali del regno di Fortuna Celeste, lo stadio Xiantian era davvero un sogno distante. Nonostante fosse una donna orgogliosa, sapeva che era impossibile per lei raggiungere un regno così lontano, era un sogno irrealizzabile. Figuriamoci lei, perfino molti discepoli principali del Palazzo delle Sette Arti non ne avevano la possibilità.


Ma Qin Xingxuan era diversa. Il suo talento marziale di grado sei era semplicemente troppo scioccante.


"Quel Lin Ming, forse potrebbe puntare allo stadio Xiantian?" Chiese Murong Zi.


"È possibile. Lin Ming e Qin Xingxuan sono due persone eccezionali. Il talento nella coltivazione di Qin Xingxuan è semplicemente troppo mostruoso. Lin Ming invece, a parte il suo talento naturale, è un genio in ogni categoria. È difficile dire quale dei due sia il migliore. Se discutiamo di capacità combattive, allora Lin Ming naturalmente sarebbe più forte, ma se parliamo dei risultati nella coltivazione, allora forse Qin Xingxuan ha più speranze di raggiungere lo stadio Xiantian.
Il talento marziale di Lin Ming è solo di grado tre. È un difetto che non si può compensare.
Credo che Lin Ming probabilmente rimarrà nel regno di Fortuna Celeste a compiere grandi imprese. Potrebbe anche diventare il prossimo Maresciallo di Stato."


<em>'Il prossimo Maresciallo di Stato?'</em>  Murong Zi pensò distrattamente. Quello era un prestigio che superava perfino quello dell'imperatore. Nel regno di Fortuna Celeste, molti non conoscevano nemmeno il nome dell'imperatore, ma tutti sapevano del nome e delle leggende del Maresciallo di Stato Qin Xiao.


Perfino con lo status di Murong Zi, aveva comunque un alto grado di rispetto per una figura come lui.


Mentre Murong Zi sembrava interdetta, Bai Jingyun sorrise improvvisamente e disse, "Sorellina, guarda Lin Ming, è già circondato da così tante ragazze.
Se non vai ora non avrai più l'opportunità."


Murong Zi si volse. In effetti c'erano molte giovani aristocratiche che si stavano avvicinando a Lin Ming e gli stavano parlando contente.


"Signor Lin Ming, ho sentito che la tua... lancia... pesa oltre 800 jin. È vero?"
Una giovane sbatté gli occhi languidamente, guardando Lin Ming con desiderio.


Le ragazze che si erano avvicinate a Lin Ming non avevano necessariamente intenzioni malvagie. Dopotutto erano giovani, al massimo di 15 o 16 anni, quindi avevano una mentalità semplice e pensieri puri. Molte erano venute sotto il suggerimento dei loro genitori, ma ce n'erano alcune che erano venute solo per la loro adorazione per Lin Ming. Il regno di Fortuna Celeste teneva moltissimo in considerazione la forza e il titolo straordinario di genio del Palazzo delle Sette Arti lo avevano fatto diventare l'idolo di moltissimi giovani.


"820 jin." Lin Ming rispose con un sorriso.


"Ahah, fantastico! Come fai a tenerla? Posso vedere la tua mano?"


"Beh... va bene." Disse Lin Ming. Porse la sua mano perplesso.


In quel momento un'altra donna affascinante era arrivata. Disse, "Signor Lin Ming, ha delle buone linee nella mano."


"Mmh?"


"Sono un'indovina." La ragazza gli fece l'occhiolino. "Posso dare un'occhiata al suo palmo?"


"Uh..."


Prima che Lin Ming potesse pensare ad una buon motivo per rifiutare, la ragazza aveva già afferrato la sua mano e la stava guardando con attenzione. La mano della ragazza era fresca e aveva la delicatezza tipica di una donna.


...


"È inaspettatamente diretta." Bai Jingyun disse con un leggero sorriso.


"Umpf che ninfomane." Murong Zi piegò le labbra con sdegno. Bevve vino dal suo calice di cristallo come un pavone orgoglioso.


Bai Jingyun ridacchiò. Conosceva l'orgoglio di Murong Zi. Era impossibile che facesse come quelle giovani ragazze; semplicemente non poteva scendere a quei livelli. "Sorellina, con questo genere di ragazzo se non prendi l'iniziativa allora perderai l'occasione..."


"Allora perché non vai tu?" Murong Zi fece il broncio.


"Io!?" Sentendo la domanda di Murong Zi, l'espressione di Bai Jingyun si demoralizzò.
Divenne silenziosa prima di sospirare e dire, "Non spetta a me decidere del mio matrimonio..."


"Mmh? Perché?" Murong Zi non capiva. Nonostante i figli del regno di Fortuna Celeste dovessero rispettare il volere dei genitori nelle questioni matrimoniali, il suo status e quello di Bai Jingyun erano particolari. Con la loro forza e il loro talento, avevano il diritto di parlare e determinare il proprio destino. "Sorellona, sei troppo sottomessa. Se dici di non volerti sposare come ti costringeranno a farlo?"


Bai Jingyun sorrise con amarezza, "Non è semplice come pensi..."


La persona che era stata scelta per lei era un discepolo diretto della Fazione Acacia della Valle dei Sette Misteri. Figuriamoci la famiglia Bai, anche se fosse la famiglia Reale della città di Fortuna Celeste, non aveva possibilità di rifiutare.


I sette fondatori della Valle dei Sette Misteri avevano lasciato diverse eredità; erano sette fazioni. Ad esempio c'era la Fazione della Spada, la Fazione del Guqin, la Fazione delle Formazioni e così via.
La Fazione Acacia faceva parte di queste e coltivava il Dao dello Yin e dello Yang. Quasi tutti i loro metodi di coltivazione includevano relazioni intime tra uomini e donne. Sposare un discepolo della Fazione Acacia... era davvero come saltare in una fossa ardente.


Murong Zi sentì che Bai Jingyun non voleva più discutere della questione. Al momento l'araldo annunciò un altro arrivo. "Il Mentore del Principe Ereditario, il Signor Muyi e la Signorina Qin della Tenuta del Maresciallo!"


<em>Muyi e Qin Xingxuan?</em>


Lin Ming era un po' scioccato. Non aveva visto Qin Xingxuan da molto tempo. Ricordò le strane illusioni che aveva avuto nella piattaforma di giada marina e il suo volto arrossì.


La piattaforma poteva ingrandire i desideri nascosti nel cuore; sicuramente Lin Ming aveva una certa attrazione nei confronti di Qin Xingxuan.
                                


                                



