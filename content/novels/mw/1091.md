---
weight: 1091
title: Capitolo 1091 – Incursione Nemica nella Tempesta
pubDate: 2025-12-15T08:37:10.313Z
tags:
    - mw
---


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>Capitolo regolare,
0 capitoli in coda, 0/3
-Schadenfreude</em>


Nei tunnel delle montagne viola, Lin Ming colpì con noncuranza le mura viola. Accompagnato dal fruscio della polvere bianca che cadeva, un piccolo frammento nero si staccò e crollò.


Lin Ming si sporse e lo afferrò. Nonostante questo pezzo sembrasse semplice, quando lo esaminò scoprì uno strano gelo attorno ad esso.


"Cos'è questo?" Si chiese Lin Ming. Pensava che questo fosse un piccolo frammento di una qualche arma, ma era difficile immaginare che un pezzetto contenesse ancora una fluttuazione di energia dopo tutto questo tempo.


"È un frammento di un artefatto spirituale di altissima qualità." La voce di Mu Qianxue riecheggiò nella mente di Lin Ming.


C'era una barriera spaziale che separava un mistico regno divergente e il Regno Divino, e più potente era, più era difficile penetrare attraverso questo velo. Anche le marionette e le incarnazioni non facevano eccezione. Tuttavia il Cubo Magico e il suo spazio non erano soggetti a questa restrizione.


Quando Lin Ming era entrato per la prima volta nel Mistico Regno delle Bestie Divine, il Cubo Magico non aveva avuto problemi a passare. Inoltre, nel continente Tianyan, l'Empireo Primordius aveva sigillato l'intero pianeta con i suoi incredibili poteri sovrannaturali. A parte i nativi, qualsiasi praticanti di arti marziali del Regno Divino che aveva superato il Mare Divino Realm non sarebbe riuscito ad entrare. Questa era una delle protezioni che l'Empireo Primordius aveva lasciato per proteggere la sua eredità.


Il Cubo Magico però era riuscito a superare questa barriera con l'anima di Mu Qianxue dentro, dove era stata ottenuta da Lin Ming.


A questo punto, Lin Ming poté solo ipotizzare che il Cubo Magico non fosse legato dalle leggi di questi mistici regni divergenti.


Mu Qianxue esaminò l'oggetto e disse:"Questo frammento esiste da innumerevoli centinaia di milioni di anni. Il solo motivo per cui è riuscito a resistere per così tanto tempo è perché c'è la miniera di pietre del sole viola. La densa energia Heaven Earth l'ha nutrito per tutto questo tempo, altrimenti si sarebbe ridotto in polvere da tempo."


"Frammento di un artefatto spirituale di massimo livello. Mi chiedo quanta forza ci voglia per distruggerlo. Che cosa sarà successo in questo regno mistico divergente?"


"Non ho idea di che segreti contenga. Forse sono mondi lasciati dagli universi che sono stati distrutti."


L'esistenza dei mistici regni divergenti era un enigma per i praticanti di arti marziali del Regno Divino. Anche qualcuno al livello di Mu Qianxue non sapeva la verità dietro di essi.


"Che utilità avrebbe questo tipo di frammento?" Chiese Lin Ming.


"Non è troppo utile. Un granmaestro raffinatore potrebbe renderlo un artefatto Saint di massimo livello o forse un qualche tipo di talismano offensivo. Ad esempio, quell'amuleto protettivo che hai preso dal padiglione in passato era un frammento simile. Tuttavia, visto che conteneva il sangue primario del suo proprietario, l'ho assorbito."


Lin Ming ripensò a quando era appena arrivato nel Regno Divino, in effetti aveva ottenuto due artefatti Saint di massimo livello dal Padiglione degli Artefatti Saint del Palazzo del Grido della Fenice. Uno era stato la Lancia del Sangue della Fenice e l'altro era un talismano chiamato Volontà del Saggio. Tuttavia quel talismano era stato assorbito dal Cubo Magico.


Ora che ci pensava, il talismano doveva essere servito come supporto per il risveglio di Mu Qianxue. Altrimenti non avrebbe avuto abbastanza forza per estrarre l'essenza del midollo del drago dall'osso.


Lin Ming lanciò il frammento ad un discepolo allo stadio della Sfera d'Energia. Dato che Mu Qianxue lo aveva esaminato completamente, non ci badò troppo. Dopotutto non era facile trovare un granmaestro raffinatore.


Per Lin Ming non c'era niente in questi tunnel che potesse tentarlo. In termini di pietre del sole viola, ce ne volevano diverse centinaia di milioni o anche miliardi per avere un impatto significativo.


Così i 200-300 discepoli allo stadio della Sfera d'Energia continuarono a scavare nei tunnel senza fermarsi. Estrassero enormi pezzi di pietre del sole viola e poi le riposero nei loro anello spaziale.


Un praticante di arti marziali non sarebbe stato stanco anche se fosse rimasto alzato per dieci interi giorni. Tuttavia, radunare pietre del sole viola era comunque un processo che richiedeva energia. Questo perché le rocce qui erano semplicemente troppo dure. I discepoli allo stadio della Sfera d'Energia consumarono velocemente le loro riserve di energia e non ebbero altra scelta che fermarsi per un momento e prendere un po' di pillole.


I discepolo diretti invece non fecero nulla. Risparmiarono le forze, nell'evenienza che si scatenasse una battaglia.


Tuttavia questi tunnel in effetti erano molto ben nascosti. Queste persone lavorarono per giorni senza essere disturbate. Figuriamoci un assalto della Montagna Distruggi Anima e il clan delle Ossa Misteriose, non era apparso nemmeno un diavolo rosso della desolazione. Inoltre le tempeste di sabbia che imperversavano all'esterno non ebbero alcun effetto sui praticanti di arti marziali che estraevano nei tunnel.


"Ahah, pensavo che il nostro gruppo fosse troppo piccolo e saremmo morti in caso di pericolo, ma sembra che questo posto sia davvero conveniente. Siamo riusciti a scavare per quasi tre interi giorni senza pausa e il mio anello spaziale è già mezzo pieno. Non solo ho delle pietre del sole viola, ma anche dei cristalli. Nonostante sia stanco morto, mi entusiasmo a pensare alla porzione che riceverò in cambio quando ce ne andremo."


Nei tunnel, i discepoli allo stadio della Sfera d'Energia erano tutti fradici di sudore, ma il loro morale era ottimo. Quando avevano sentito Ye Shuitong dire che la setta avrebbe dato loro il 2-3% del raccolto, non si erano resi conto di quanto fosse precisamente, ma di fronte alle immense quantità di pietre del sole viola nei loro anelli spaziali, iniziarono a rendersi conto che era davvero un'enorme ricchezza.


Finora tutti erano riusciti a radunare 60-70 milioni di pietre del sole viola. Una volta tornati, sarebbero riusciti a tenere oltre un milione di pietre del sole viola. Per una piccola famiglia, questa era una quantità di ricchezze sconvolgente.


<em>'Se tutti radunassero 60-70 milioni di pietre del sole viola, contando i migliaia di discepoli, avremo oltre 100 miliardi di pietre del sole viola in totale. L'Isola Xiaoyao ha usato solo venti miliardi di pietre del sole viola per mandarci qui. Questo è un profitto di 5-6 volte rispetto a quanto hanno pagato! Ma c'è anche anche il costo che pagheranno con le vite dei discepoli diretti. Questo deriverà tutto dalla guerra che accadrà alla fine.'</em>


Mentre rifletteva, gli occhi di Lin Ming brillarono con luce fredda. Si girò verso l'esterno della fossa. Attorno soffiava una terrificante tempesta di sabbia rossa e quindi era impossibile per un normale praticante di arti marziali estendere il suo senso divino troppo lontano. Questo perché la sabbia l'avrebbe ostacolato. Quando questa sabbia rossa si sollevava, limitava la percezione di un coltivatore ordinario a solo poche chilometri.


<em>Un'incursione nemica?</em>


Lin Ming si alzò. Se ci fosse stato un agguato durante un tempo così pessimo, nessuno se ne sarebbe accorto. Nessuno sarebbe riuscito ad individuarlo. Sarebbe stato come due eserciti nel mondo mortale che cercavano di lottare in mezzo ad una nebbia così densa che non si poteva vedere le proprie mani.


Tuttavia il problema principale era che in questa tempesta di sabbia, se non fossero riusciti a scoprire il nemico, nemmeno il nemico avrebbe dovuto trovare loro. Come avevano potuto seguire le loro tracce fin qui? Non solo, erano perfino nascosti in questa fossa enorme che isolava la percezione!


<em>'C'è un traditore?!'</em> Quando ci pensò, Lin Ming mostrò un'espressione cupa. Si alzò, volò da Ye Shuitong e sussurrò poche parole. Non usò una trasmissione di vera essenza. I coltivatori avevano un udito molto acuto; potevano sentire chiaramente tutti i suoni metallici della miniera.


Ye Shuitong e diversi discepoli diretti vicini rimasero sbalorditi per un momento.


"Apprendista junior Lin, cos'ha detto? Il nemico sta per attaccarci? È sicuro?" Ye Shuitong guardò Lin Ming con incredulità. Estese la sua percezione divina al di fuori della voragine fino a raggiungere poche chilometri prima di venire bloccata dall'enorme quantità di sabbia sanguigna. Poteva solo vedere una foschia rossa; non trovava altro!


"Cosa..."


Ye Shuitong lo trovò un po' difficile da credere. Aveva una coltivazione negli stadi avanzati del Mare Divino Realm e Lin Ming era solo all'ottavo Stadio della Distruzione. Il raggio della percezione dipendeva completamente dalla forza dell'anima. Anche se Lin Ming fosse stato un genio senza precedenti, come poteva la sua forza dell'anima essere più potente della sua?


Nonostante Lin Ming trattenesse la sua forza spirituale, Ye Shuitong la poteva comunque sentire vagamente. Quando guardava Lin Ming, poteva intravedere un bagliore tagliente nei suoi occhi, come se in essi danzasse una saetta. Tuttavia questa era una manifestazione della volontà e dello spirito da battaglia di Lin Ming, e la percezione di un coltivatore non aveva niente a che fare con lo spirito da battaglia.


Pensandoci, anche se la forza dell'anima di Lin Ming fosse più potente della sua, sarebbe stato comunque inutile. Per scoprire un assalto nemico durante un tempo così pessimo, la sua forza spirituale sarebbe dovuta essere dieci, venti o più volte superiore alla sua!


Ye Shuitong non era la sola con dei dubbi del genere. Gli altri discepoli diretti guardarono con sospetto Lin Ming.


Lin Ming si accigliò. Al loro posto anche lui avrebbe avuto difficoltà a credere alle sue parole, ma non poteva spiegarlo. La sua forza spirituale in effetti non era più forte di Ye Shuitong e non poteva dire loro che c'era uno strano spazio nascosto in lui con l'anima di una guerriera ad un passo dal diventare un Re del Mondo lì. Con la forza spirituale titanica di Mu Qianxue, poteva scoprire facilmente il nemico anche se fossero stati a centinaia di chilometri di distanza da questa tempesta di sabbia rossa.


Dietro Ye Shuitong, l'apprendista junior Song di prima aprì bocca:"Apprendista junior Lin, come ha scoperto il nemico? Non può fare uno scherzo del genere. Se si sbagliasse e il nostro gruppo uscisse allo scoperto, potremmo rivelare la nostra posizione anche se non ci sono nemici all'esterno. Questo sarebbe davvero problematico."


"Esatto. Apprendista junior Lin, dovrebbe almeno darci un motivo. Non può dire che è dipeso solo dalla sua percezione divina per scoprire il nemico." Fece da eco una donna.


"Ve l'ho già detto. Per quanto riguarda come lo so, mi dispiace, ma non posso spiegarvelo. Non scordatevi che non sono un discepolo dell'Isola Xiaoyao. Ho fatto già tutto ciò che potevo. Se non mi credete, non posso fare altro per convincervi. Ora me ne andrò. Se rimarremo qui in questi tunnel, saremo intrappolati dal nemico e annientati completamente." Disse Lin Ming, girandosi per poi andarsene.


Questa voragine era una potenziale trappola mortale. Se il nemico avesse lanciato un attacco qui, il potere di questi attacchi si sarebbe moltiplicato in questo ambiente sigillato. Una volta accaduto, si poteva immaginare quale sarebbe stato il suo fato!


"Aspetti, aspetti! Apprendista junior Lin, le credo!" Disse all'improvviso Ye Shuitong. Un genio come Lin Ming aveva avuto fin troppe opportunità fortunate. Poteva credere che avesse qualche sorta di metodo speciale che non poteva capire. Gli altri discepoli esitarono, ma non obiettarono.


Uno disse:"Dato che l'apprendista Senior Ye ha accettato, ci uniremo a lei. Dovremmo sbrigarci e ritirarci da qui. Possiamo comunicare con l'apprendista Senior Bai usando l'Ordine Xiaoyao e chiedergli di sbrigarsi a venire qui per aiutarci. Spero che non riderà di noi."


Mentre parlava, il discepolo sembrò un po' avvilito, come se stesse immaginando l'umiliazione che avrebbero ricevuto. Secondo lui, era una reazione molto probabile.


Lin Ming sogghignò:"Aiuto?"


Il discepolo non fu troppo a suo agio notando il tono derisorio di Lin Ming. Disse:"Lei! Cosa c'è di così divertente? Crede che non dovremmo farlo? Se il nemico osa venire fin qui per attaccarci, la sua forza deve essere superiore alla nostra. Come possiamo affrontarli senza aiuto?"
                                


                                



