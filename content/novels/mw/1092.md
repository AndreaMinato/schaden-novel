---
title: Capitolo 1092 – Entrare nella Tempesta di Sabbia
pubDate: 2025-12-15T08:37:10.314Z
tags:
    - mw
---


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, RINGRAZIAMO MARCO!
15 capitoli in coda, 2/3 (1 euro in più e c'è un altro capitolo sponsorizzato!)
-Schadenfreude</em>


I discepoli dell'Isola Xiaoyao non avevano la sicurezza, né lo spirito di affrontare il clan delle Ossa Misteriose e la Montagna Distruggi Anima insieme. Nonostante l'Isola Xiaoyao fosse potente, il loro nemico era composto dalle forze congiunte di due Sect. In passato, l'Isola Xiaoyao aveva subìto per lo più sconfitte disastrose durante le battaglie nel Mistico Regno Rosso della Desolazione. Inoltre c'erano pochissimi discepoli venuti qui ad estrarre e ancora meno di loro erano discepoli diretti. I loro livelli di coltivazione erano anche inferiori alla media. Quindi, di fronte ad un attacco nemico, era naturale prima pensare a ritirarsi e a trovare supporto.


Molti discepoli avrebbero preferito che Lin Ming si sbagliasse e che venissero derisi da tutti mentre cercavano disperatamente la squadra principale, per poi affrontare il clan delle Ossa Misteriose e la Montagna Distruggi Anima.


Il discepolo che aveva parlato prima non era troppo contento del sogghigno di Lin Ming. Gli altri discepoli erano confusi al riguardo. Anche Ye Shuitong si accigliò, come se fosse assorta.


Lin Ming tirò fuori la Lancia del Sangue della Fenice, estendendo la sua aura nell'artefatto. Nella miniera oscura, tutti potevano vedere chiaramente le saette che brillavano negli occhi di Lin Ming, soffocando gli altri con la sua presenza.


"La nostra posizione è segreta e c'è anche una tempesta di sabbia fuori. Se foste al posto del capitano della Montagna Distruggi Anima e il clan delle Ossa Misteriose, scegliereste di uscire in queste condizioni e cercare tracce di nemici quando non si può nemmeno vedere oltre cinque chilometri davanti a sé?"


Le parole di Lin Ming scioccarono tutti i discepoli. Effettivamente scavare con questo tempo era già difficile, figuriamoci cercare dei nemici per combattere. E fattore ancora più incredibile, la loro posizione era stata scoperta all'improvviso. Era impossibile che fosse una coincidenza.


"Lei... cosa sta dicendo?"


"Cosa sto dicendo? È semplice..." Lin Ming alzò le spalle e mosse con noncuranza la sua lancia. "Credo che siamo stati traditi."


"Cosa?!" Sentendo questo, tutti si allarmarono.


"Chi ci tradirebbe?!"


"Sta dicendo che il traditore è l'apprendista Senior Bai? Questo... è impossibile!" Il discepolo che stava parlando prima strabuzzò gli occhi. Non era un idiota. Lin Ming gli aveva impedito di mandare un messaggio alla squadra principale e, contando anche ciò che aveva detto prima, era chiaro che si stesse riferendo a Bai Mingyu!


"Perché l'apprendista Senior Bai ci tradirebbe?! Non dica tali assurdità!"


"Esatto. Che vantaggio ci sarebbe nel tradirci? Ridurrebbe solo la forza combattiva dell'Isola Xiaoyao!"


Tutti furono colti dal panico quando qualcuno accennò a questo sospetto.


Nessuno di loro era disposto a credere che Bai Mingyu li avesse traditi. Non erano fiduciosi della moralità di Bai Mingyu, ma dopotutto era il loro ultimo raggio di speranza in questa situazione. Se Bai Mingyu li avesse davvero abbandonati, allora non avrebbero ricevuto nessun aiuto e sarebbero stati spacciati!


In termini di forza, a parte Ye Shuitong, solo Lin Ming era accettabile. Gli altri discepoli avevano tutti una limitata forza combattiva. In questa situazione, non solo erano stati traditi da Bai Mingyu, ma dovevano anche fare fronte alla minaccia delle forze alleate della Montagna Distruggi Anima e del clan delle Ossa Misteriose. Questo significava che le loro possibilità di sopravvivere erano davvero scarse!


Nessuno di loro voleva rinunciare a sperare. Quindi, istintivamente, non erano disposti a credere alle ipotesi di Lin Ming.


In quel momento Lin Ming non era dell'umore adatto per occuparsi del fragile cuore di questi giovani. Si limitò a dire freddamente:"Il nemico è a meno di 80 chilometri da qui. Nella tempesta di sabbia sono un po' più lenti, ma dovrebbero raggiungerci in meno di un bastoncino di incenso. Se riuscissero a farci un agguato qui, allora finiremo in trappola. Se volete rimanere qui, allora fate pure, ma non mi unirò a voi."


Mentre Lin Ming parlava, i discepoli agli inizi del Mare Divino Realm diventarono sempre più isterici.


"Cosa facciamo? Mandiamo una richiesta di supporto o no?"


"Non lo so. Non credo nemmeno che l'apprendista Senior Bai ci abbia tradito. Nonostante ciò che Lin Ming ha detto ha senso, l'apprendista Senior Bai è stato nell'Isola Xiaoyao per così tanti anni ed è anche un discepolo diretto. Lin Ming invece è appena arrivato e non appartiene al nostro Sect. Voi credereste più a Lin Ming o all'apprendista Senior Bai?"


"Cosa intendi dire? Stai dicendo che è stato Lin Ming a tradirci?"


"Non sto dicendo che..."


"Di cosa ti preoccupi? Forse il nemico non sta arrivando nemmeno. Non avete sentito ciò che ha detto prima? Ha detto che il nemico era ad 80 chilometri di distanza! Che sorta di concetto è 80 chilometri in questa tempesta? Anche se Lin Ming avesse qualche metodo di individuazione, potrebbe non essere accurato. Potrebbe sbagliarsi."


I discepoli si agitarono come delle formiche nell'acqua calda. Stavano tutti discutendo della situazione con trasmissioni di vera essenza. Nonostante parlassero molto, ci mettevano solo diversi secondi per comunicare con la vera essenza.


Un discepolo aveva già tirato fuori un Ordine Xiaoyao ed era pronto a chiamare aiuto.


In quel momento però una luce blu brillò all'improvviso e la discepola con la mano bianca come la giada portò via l'Ordine Xiaoyao.


"A-apprendista Senior Ye..." Il discepolo gettò un'occhiata verso Ye Shuitong e deglutì, era confuso.


"Non mandarlo!" Disse con tono cupo Ye Shuitong mettendo via l'ordine. Si ricordò delle parole che Bai Mingyu aveva detto durante il Concilio degli Anziani, chiaramente voleva condurre Lin Ming in una trappola mortale, ma non si sarebbe mai immaginata che sarebbe stato così folle da tradire il suo stesso Sect e complottare con la Montagna Distruggi Anima e il clan delle Ossa Misteriose, condannando a morte anche lei e diversi discepoli diretti!


Mentre stava pensando a come dividere tutti, Ye Shuitong diventò sempre più sicura della sua ipotesi. '<em>Non c'è da meravigliarsi che volesse tenermi nella squadra principale, era perché pensava che avessi ancora qualche utilità, ma doveva sbarazzarsi dei miei sottoposti. Ha mandato quelle persone qui allo stesso tempo per evitare che nutrissi dei sospetti nei suoi confronti, altrimenti sarebbe stato impossibile mandare Lin Ming da solo. Bai Mingyu, sei fin troppo spietato!'</em>


Mentre ci pensava, Ye Shuitong non osò esprimere le sue deduzioni. Fronteggiò con calma gli altri e disse:"Andremo con Lin Ming."


"Apprendista Senior Ye, sospetta anche lei che l'apprendista Senior Bai ci abbia tradito?" Chiese sbalordito un discepolo. Sia da un aspetto emotivo sia perché non volevano perdere l'ultimo raggio di speranza, nessuno era disposto a credere che l'uomo che tutti chiamavano apprendista Senior e che rispettavano fosse stato la causa della loro rovina.


"Smettetela di dire stupidaggini. Se non volete morire allora sbrigatevi!" La voce di Ye Shuitong era diventata sempre più desolata. I suoi splendidi occhi brillarono con un freddo intento omicida!


Dopo essere stata tradita da Bai Mingyu, Ye Shuitong non perse la calma, né si lamentò. Invece provò un intenso intento omicida.


Lin Ming gettò un'occhiata verso di lei, un po' sorpreso. Senza dire nulla, si precipitò verso l'uscita della voragine.


"Ascoltate tutti! Che tutti i discepoli allo stadio della Sfera d'Energia entrino nel mio artefatto Saint!"


Ordinò Ye Shuitong. Durante un'intensa battaglia, i discepoli allo stadio della Sfera d'Energia sarebbero stati come dei bambini privi di difese. Farli entrare nell'anello spaziale era il modo migliore per proteggerli, ma la premessa di tutto questo era che non morisse. Altrimenti, se fosse morta e il suo anello fosse stato distrutto, sarebbero stati scagliati fuori tutti. Con la loro coltivazione della Sfera d'Energia, sarebbero riusciti a stento a sopportare la tempesta dello spazio disintegrante e scappare, ma poi sarebbero rimasti gravemente feriti affrontando le forze del clan delle Ossa Misteriose e della Montagna Distruggi Anima. Allora si poteva immaginare che fine avrebbero fatto. Dopo che i tre Sect avevano combattuto fino a questo punto, non provavano più pietà. Nessuno era disposto a lasciare che i discepoli del nemico tornassero nella setta e crescessero liberamente.


I giovani allo stadio della Sfera d'Energia entrarono nervosamente nell'anello spaziale di Ye Shuitong, tutti pieni di inquietudine. Non avevano il potere di cambiare il loro fato; potevano solo accettare il giudizio di chi era più forte di loro. Nonostante non dovessero combattere dopo, in realtà questo era un grande tormento e una prova spaventosa per la loro mentalità. Non avrebbero avuto idea di cosa stava succedendo fuori e potevano solo aspettare con ansia.


"Apprendista junior Lin... cos'hai intenzione di fare...?"


La persona che aveva fatto questa domanda era la sinuosa Xiao Shuijun dalle curve abbondanti. In quel momento il suo viso normalmente seducente era impallidito, facendola sembrare un po' malata. Questi discepoli non solo erano stati abbandonati, ma erano stati anche circondati dai nemici. La pressione su di loro era troppo grande.


"Prima dobbiamo uscire da qui. Non dovrebbe essere difficile evitare la loro percezione nella tempesta di sabbia." In effetti, con la percezione divina di Mu Qianxue, avrebbero potuto sicuramente prendere in prestito la copertura della tempesta per evitare l'accerchiamento e scappare.


Tuttavia prima o poi avrebbero combattuto- Il motivo per cui Lin Ming era venuto nel Mistico Regno Rosso della Desolazione era per massacrare gli altri, temprando le sue leggi nel calore della battaglia e aumentare la sua coltivazione. Se avesse solo giocato a nascondino con il suo nemico, allora sarebbe stato inutile venire fin qui.


Dopo che tutti i discepoli allo stadio della Sfera d'Energia entrarono nell'anello spaziale, rimasero solo una decina circa di persone.


Quando arrivarono all'entrata del tunnel, la tempesta di sabbia soffiò su di loro, sconfinata e soverchiante, oscurando il cielo. Sembrava fosse giunta la fine del mondo.


La sabbia rossa che soffiava aveva già superato la velocità del suono. Tutti potevano sentire chiaramente le onde soniche che tagliavano l'aria.


L'ondata di miliardi di granelli di sabbia che sfrecciavano nell'aria come innumerevoli coltelli era dura e raschiante.


"Ritirate tutti la vostra percezione! Dovete solo estendere un piccolo filo di vera essenza per tenere conto della mia posizione."


Ordinò Lin Ming con una trasmissione di vera essenza. Se queste persone avessero indagato imprudentemente l'ambiente attorno, allora sarebbero stati individuati facilmente dal nemico. Nonostante il nemico non fosse abile come Mu Qianxue, era comunque impossibile per loro esaminare il senso divino di un nemico senza essere percepiti anche loro.


"Questo..." Questi discepoli si scambiarono un'occhiata, pieni di esitazione. Nella tempesta di sabbia, la loro percezione divina poteva estendersi a poche chilometri, ma se avessero contato solo sui loro occhi non sarebbero riusciti a vedere oltre dieci piedi di distanza. Sarebbe stato come camminare ad occhi chiusi. Sarebbe stato Lin Ming a condurli, anche se li avesse portati in una zona pericolosa, non sarebbero riusciti ad accorgersene.


"Fatelo!" Gridò freddamente Ye Shuitong. I discepoli ubbidirono tutti.


"Seguitemi!" Lin Ming non ci badò troppo. Dopotutto era un estraneo, quindi era normale che non si fidassero di lui, ma era sorpreso che Ye Shuitong avesse riposto così tanta fiducia in lui.


Lin Ming si precipitò nella sconfinata sabbia rossa. Gli innumerevoli granelli colpirono la sua vera essenza protettiva per poi rompersi, facendoli crepitare.


Per i presenti, non era difficile attraversare questa tempesta, così riuscirono a seguire facilmente Lin Ming.


Così decine di persone tennero il passo attraverso la tempesta, cambiando più e più volte direzione.


Un percorso del genere li lasciò sbigottiti e li riempì di dubbi, ma una volta arrivati a questo punto, potevano solo contare su Lin Ming.
                                


                                



