---
weight: 1093
title: Capitolo 1093 – Agguato
pubDate: 2025-12-15T08:37:10.314Z
tags:
    - mw
---


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, RINGRAZIAMO MARCO!
14 capitoli in coda, 2/3 (1 euro in più e c'è un altro capitolo sponsorizzato!)
-Schadenfreude</em>


Camminarono per diversi respiri di tempo, quando Lin Ming li condusse dietro un'enorme rupe.


"Rimanete qui e nascondetevi. Non muovetevi!"


"Questo... cosa stiamo facendo?"


Molti discepoli erano confusi, ma erano abituati ad ubbidire agli ordini e, in questa tempesta, non erano diversi da dei ciechi. Era più semplice fare ciò che Lin Ming chiedeva loro.


"Sapete come usare delle formazioni da battaglia?" Chiese all'improvviso Lin Ming, ricordando qualcosa.


Quando era nel Mistico Regno delle Bestie Divine, la formazione da battaglia che aveva usato il clan dell'Antico Drago gli aveva lasciato una profonda impressione. Se non fosse stato per quella terrificante forza combattiva combinata che aveva distratto il Re Asura, sarebbe stato impossibile per Lin Ming ottenere l'osso di drago divino e aiutare Mu Qianxue a risvegliarsi.


Se i discepoli dell'Isola Xiaoyao potevano creare una formazione, il loro potere d'attacco si sarebbe moltiplicato. Sarebbe stato di grande aiuto in questa situazione!


Dopotutto c'erano molti nemici stavolta. Durante una battaglia del genere, il ruolo di un individuo inevitabilmente sarebbe diminuito.


"Sì." Ye Shuitong annuì. Questi discepoli erano i suoi sottoposti e si erano allenati a creare formazioni da battaglia insieme.


"Bene. Prima aspettate qui e trattenete la vostra percezione. Aspettate i miei ordini e poi, una volta che comanderò, lanciate il vostro attacco!"


"Va bene!"


Così i discepoli diretti dell'Isola Xiaoyao si nascosero dietro la rupe rocciosa, in agguato. Lin Ming sapeva che la Montagna Distruggi Anima e il clan delle Ossa Misteriose non avrebbe attaccato casualmente durante un tempo così pessimo. Una volta che i discepoli dell'Isola Xiaoyao si fossero dispersi in ogni direzione per scappare nella tempesta di sabbia, non avrebbero avuto speranze di inseguirli tutti.


Il nemico avrebbe aspettato sicuramente che terminasse la tempesta prima di iniziare il suo assalto.


In quel momento, a sei o sette chilometri di distanza da Lin Ming e dagli altri, un gruppo di praticanti di arti marziali con un mantello nero era completamente sepolto nelle sabbie sanguigne. Non dovevano nemmeno scavare. La sabbia che cadeva era sufficiente per seppellirli. Erano tutti membri della Montagna Distruggi Anima.


Non troppo lontani da loro, anche i discepoli del clan delle Ossa Misteriose erano fermi ad aspettare. Ce n'erano circa venti e c'era anche un maestro negli stadi avanzati al Mare Divino Realm a condurli.


"Eheh, quella è la fossa. Posso già sentire l'odore delizioso della preda. Ye Shuitong, non vedo l'ora di prenderti!"


Il clan delle Ossa Misteriose e la Montagna Distruggi Anima aveva mandato due discepoli negli stadi avanzati del Mare Divino Realm per condurre questa spedizione. Erano stati inviati apposta per battere Ye Shuitong. Sarebbe stato una lotta due contro uno, e in una situazione in cui erano già in vantaggio a causa dell'agguato, si poteva immaginare quale sarebbe stato il risultato della battaglia.


"Non ho idea se le informazioni di Bai Mingyu fossero attendibili. Potrebbe essere una trappola."


"Non dovrebbe essere. Ho catturato un verme della sabbia e ho letto i suoi ricordi. C'erano davvero solo una decine di discepoli diretti diretti verso la montagna viola. L'informazione non dovrebbe essere sbagliata. Quei discepoli sono spacciati, e il gruppo principale di Bai Mingyu è a mille chilometri di distanza, quindi come possono farci un agguato?" Disse il capitano del clan delle Ossa Misteriose con un'espressione orgogliosa.


Le persone della Montagna Distruggi Anima non poterono che lodare le abilità speciali del clan delle Ossa Misteriose. Visto che erano esperti nelle Leggi della Vita, potevano anche leggere i ricordi dei vermi della tempesta. Era quasi impossibile proteggersi da questo metodo di individuazione. Naturalmente questa tecnica aveva anche le sue limitazioni. Si poteva vedere solo i posti in cui l'obiettivo era passato e, se uno avesse controllato davvero un verme della sabbia, un maestro sarebbe riuscito a scoprire le tracce del senso divino lasciate nella creatura.


"Perché questo verme della sabbia non la finisce? Non posso aspettare!" Il praticante di arti marziali negli stadi avanzati del clan delle Ossa Misteriose si sfregò con avidità le mani. Il clan delle Ossa Misteriose si concentrava sull'oscenità e sull'ingordigia; attraverso questi due vizi potevano percepire le Leggi della Vita. Le donne dei loro nemici spesso andavano incontro ad un fato miserabile. Specialmente non si sarebbe perso l'occasione di catturare una bellezza di massimo livello come Ye Shuitong.


"Calmati. Le tempeste di sabbia nel Mistico Regno Rosso della Desolazione appaiono in modo molto ordinato. Non durano per troppo tempo ogni volta; questa dovrebbe terminare presto." Disse il discepolo con una coltivazione negli stadi avanzati del Mare Divino Realm della Montagna distruggi Anima con una trasmissione di vera essenza. "Eheh, a proposito, anche se possiamo uccidere Ye Shuitong, provare a catturarla viva al suo livello non sarà facile. Credo che non dovresti avere troppe speranze a meno che tu non sia interessata al suo cadavere."


"Umpf! Il mio clan si concentra sul percepire l'essenza della vita. Un cadavere ha già perso ogni traccia di vita. Anche se fosse ancora più bella, non sarei comunque interessato. Solo voi coltivatori della Montagna Distruggi Anima siete così interessati in cose schifose come i cadaveri e i fantasmi. Non devi preoccuparti per me, ho già un metodo per catturarla viva. Con così tante persone e il fattore sorpresa dalla nostra parte, dovrebbe essere assolutamente facile. Inoltre ho anche una mossa finale!" Disse con sicurezza l'uomo del clan delle Ossa Misteriose.


"Eheh, non sono interessato a discutere con te. Non mi importa cosa fai finché non ci metterai troppo. Una volta che la tempesta finirà, avremo solo mezz'ora per attaccare! Dopodiché dovremo tornare indietro ed aiutare il gruppo principale. Dovrebbero avere già iniziato il loro assalto contro l'Isola Xiaoyao. Con diverse migliaia di discepoli dell'Isola Xiaoyao qui, il raccolto sarà enorme."


La squadra principale che Bai Mingyu aveva portato con sé era troppo grande. Era impossibile nascondersi anche se ci avesse provato.


Mentre i due praticanti di arti marziali negli stadi avanzati del Mare Divino Realm stavano parlando, la tempesta di sabbia si attenuò gradualmente. Sconfinate quantità di sabbia caddero dal cielo, formando una pioggia terrificante, sufficiente ad oscurare perfino il cielo. Se ci fosse stato un mortale qui, sarebbe rimasto sepolto vivo.


"Prestate attenzione! La tempesta sta per finire! Ahah, finalmente è il momento! Ascoltate tutti, preparate la formazione e preparatevi ad attaccare. Ce la metteremo tutta!"


Gli occhi dei praticanti di arti marziali del clan delle Ossa Misteriose iniziarono a brillare. Avevano saputo che c'era una grande quantità di donne in questo piccolo gruppo di praticanti di arti marziali. Quello che facevano non era definito coltivazione in coppia, né rubavano la loro energia, ma in realtà 'percepivano'.


Con delle donne estremamente talentuose e belle ad aiutarli a 'percepire' le Leggi della Vita, potevano approfondire i misteri dell'essenza della vita.


La sabbia nel cielo si disperse lentamente e il vento diminuì. Potevano già scorgere la fossa enorme a soli dieci chilometri di distanza!


Nella tempesta, 10 chilometri erano una distanza sufficiente a non farsi percepire dall'obiettivo, ma in condizioni atmosferiche normali, per un coltivatore 10 chilometri non sarebbero state nulla. Il loro attacco poteva attraversare 10 chilometri in un batter d'occhio!


"Attaccate!"


I capitani delle due squadre gridarono insieme. All'unisono, quasi 40 praticanti di arti marziali emersero dalle sabbie rosse e la luce di ogni sorta d'attacco sfrecciò contemporaneamente!


Dopo aver radunato i loro attacchi con una formazione, il loro potere d'attacco era raddoppiato. Questo era un colpo che stavano preparando già da un po' di tempo!


Il primo colpo doveva essere il più forte. Più i loro avversari fossero stati feriti e più facile sarebbe stato vincere per loro. Ce la misero tutta, anche esaurendo le loro forze per attaccare.


<em>Bang bang bang!</em>


In quell'istante, la terra e la montagna tremarono. Tutti i colpi impattarono nella voragine, dove esplosero insieme. Nello spazio confinato, la forza dello scoppio fu ancora più intensa. Anche se la montagna viola era incredibilmente dura, iniziò comunque a crollare sotto la raffica di attacchi di così tanti maestri!


"Cosa...!?"


Ye Shuitong e gli altri discepoli diretti spalancarono gli occhi. L'attacco a sorpresa del clan delle Ossa Misteriose e della Montagna Distruggi Anima li spaventò.
                                


                                



