---
weight: 1094
title: Capitolo 1094 – Contrattacco
pubDate: 2025-12-15T08:37:10.314Z
tags:
    - mw
---


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>Capitolo regolare,
14 capitoli in coda, 2/3 (1 euro in più e c'è un altro capitolo sponsorizzato!)
da editare
-Schadenfreude</em>


<em>Rumble rumble rumble!</em>


La montagna viola fu colpita e innumerevoli frammenti di pietra volarono nel cielo disperdendosi in ogni direzione. Una potente onda d'urto si scatenò, sollevando sabbia rossa nel cielo, come se si stesse per scatenare l'apocalisse. I discepoli dell'Isola Xiaoyao non si sarebbero mai aspettati che il clan delle Ossa Misteriose e della Montagna Distruggi Anima fossero in agguato a 6-7 chilometri di distanza e che avrebbero attaccato non appena la tempesta si fosse fermata!


Osservarono l'attacco terrificante lanciato verso la montagna viola. Se fossero stati ancora lì, le conseguenze sarebbero state impensabili!


Anche se avessero reagito all'istante e avessero evocato la loro vera essenza, ci sarebbero state inevitabilmente delle vittime. Nessuno dei discepoli allo stadio della Sfera d'Energia sarebbe sopravvissuto e la maggior parte dei discepoli diretti sarebbe morto. Quelli rimasti sarebbero stati gravemente feriti. In questa situazione avrebbero dovuto fronteggiare un nemico molto più numeroso. Non sarebbero stati altro che un pesce in un barile, completamente intrappolati!


Ye Shuitong gettò un'occhiata verso Lin Ming, era senza parole. In questa tempesta di sabbia, i sensi di un praticante di arti marziali sarebbero stati limitati ad un massimo di cinque chilometri, ma Lin Ming era riuscito a capire che il nemico era in agguato a sei-sette chilometri di distanza, facendolo in modo accurato senza il minimo errore. Ciò che era ancora più strano era che aveva indovinato accuratamente i loro piani. I nemici stavano aspettando il momento in cui la tempesta di sabbia sarebbe finita per attaccare!


Tuttavia anche Lin Ming stava attendendo proprio questo momento!


"Attaccate! Date il tutto per tutto!" Gridò freddamente Lin Ming. In quel momento molti discepoli dell'Isola Xiaoyao non esitarono più. Tutti loro evocarono la loro forza e combinarono le loro tecniche da combattimento con una formazione per colpire. Nonostante fossero ben lontani dal poter essere paragonati al loro nemico, avevano l'iniziativa e anche il misterioso Lin Ming dalla loro parte. La loro sicurezza aumentò, il loro potenziale si scatenò come un vulcano!


In quel momento sfrecciarono innumerevoli luci di spada. I discepoli dell'Isola Xiaoyao studiavano le Leggi del Legno, quindi questi bagliori sembravano una pioggia di raggi verdi che si intrecciavano nell'aria, illuminando l'orizzonte!


Quando i discepoli dell'Isola Xiaoyao attaccarono, anche l'aura di Lin Ming si scatenò. Attivò la Forza del Dio Blasfemo. e allo stesso tempo una luce dorata brillò dalle sue sopracciglia. Stava bruciando tutto il sangue dell'Antica Fenice nel suo corpo!


Mentre bruciava il sangue dell'Antica Fenice, Lin Ming si sentì come se le sue ossa si stessero scaldando come metallo temprato. Il suo sangue e anche il suo midollo iniziarono a ribollire e le sue giunture scricchiolarono fino a creare un'esplosione, potente come il ruggito di un drago.


Il sangue del Drago Azzurro stava risuonando con quello dell'Antica Fenice!


Il drago e la fenice si univano!


In quel momento un'enorme quantità di energia Origin si radunò verso Lin Ming, come se un glorioso loto blu stesse fiorendo lentamente attorno a lui!


Questo era l'attacco combinato di tre Concetti di Fuoco: Calore Ardente, Annientamento e la Creazione, per formare la Danza della Fiamma del Loto Blu!


Questo era il colpo ideato da Lin Ming stesso, l'aveva compreso durante la prova nella Stella del Fuoco Spirituale. Era una fusione dei primi tre livelli del Concetto del Fuoco!


La prima volta Lin Ming l'aveva usato per completare la Divina Formazione da Combattimento Illusoria dei Mille Massacri e per combattere contro Chi Zanyun. Ora era la seconda volta!


Al picco delle sue condizioni, perfino Chi Zanyun aveva avuto difficoltà a contendere direttamente con la Danza della Fiamma del Loto Blu!


Una lancia scattò in avanti e una luce ardente illuminò il cielo. Un ruggito sconvolgente risuonò per il mondo. Quando la Lancia del Sangue della Fenice brillò nell'aria, l'enorme immagine di un loto blu sbocciò!


In quel momento Ye Shuitong rimase esterrefatta quando vide l'attacco. Che sorta di tecnica era questa?! Il potere d'attacco era troppo anormale! Solo il suo potere era di gran lunga superiore all'attacco combinato di tutti gli altri discepoli messi insieme!


.....


"Ahah, il nostro attacco è stato troppo brutale. Dovrebbero essere morti." Un discepolo della Montagna Distruggi Anima rise imprudentemente quando vide la montagna viola collassare.


"Che peccato. Quelle donne erano contenitori estremamente buoni per percepire le Leggi della Vita. Se..." Un praticante di arti marziali del clan delle Ossa Misteriose smise di parlare all'improvviso. Si girò e vide dei terrificanti raggi di luce che laceravano la terra, distruggendo la terra selvaggia mentre si precipitavano verso di loro con uno slancio inarrestabile! Ovunque il bagliore andasse, la sabbia rossa si sarebbe trasformata in polvere, formando un'enorme crepa!


"Cosa?!"


"Un attacco nemico!"


I discepoli del clan delle Ossa Misteriose e del clan Distruggi Montagna impallidirono tutti. Non avrebbero mai pensato che sarebbero stati loro a subire un agguato in quel momento, e uno così terrificante!


"Sbrigatevi e difendetevi!" Il capitano del clan delle Ossa Misteriose gridò. Proprio quando diede questo ordine, tutti gli altri furono colti dal panico. Volevano difendersi, ma avevano esaurito tutta la loro vera essenza accumulata nell'attacco di prima. Non avevano abbastanza tempo per radunare le forze!


Dopo aver attaccato, un praticante di arti marziali sarebbe stato più vulnerabile. Anche se era un breve momento, poteva condurre ad un disastro! Quando i maestri combattevano, avrebbero riservato sempre il 30% della loro forza. Solo alla fine sarebbero ricorsi ad un attacco disperato. Stavolta però, anche se non fossero riusciti ad uccidere il loro nemico, avrebbero potuto creargli comunque dei problemi visto che avrebbero avuto il tempo di radunare le forze.


Si poteva immaginare come sarebbe finita se avessero usato completamente tutte le forze e se avessero dovuto affrontare il contrattacco senza aver alzato la guardia!


<em>Bang!</em>


Raggi inarrestabili piovvero come meteore. Le terrificanti esplosioni divorarono ogni cosa. In questo momento fu come se l'intero mistico regno divergente si fosse illuminato!


I discepoli del clan delle Ossa Misteriose e della Montagna Distruggi Anima gridarono per il dolore. Molti discepoli agli inizi del Mare Divino Realm furono ridotti a pezzi e molti negli stadi intermedi furono feriti gravemente! Bisognava sapere che questa raffica di attacchi conteneva la forza di Lin Ming e Ye Shuitong!


"Questo..."


I discepoli dell'Isola Xiaoyao furono sorpresi nel vedere che il loro attacco aveva avuto un effetto così meraviglioso. Avevano solo un po' più di dieci persone nel loro gruppo, ma avevano provocato gravi perdite in quasi quaranta discepoli del clan delle Ossa Misteriose e della Montagna Distruggi Anima!


"Attacchiamo insieme! Uccidiamoli tutti!" Ordinò gelidamente Lin Ming. Allo stesso tempo aprì la Porta dello Stupore e attivò l'Ombra Mistica del Fulmine, sfrecciando di fronte!


Una distanza di sei o sette chilometri era troppo breve per Lin Ming!


Ye Shuitong lo seguì. Non aveva idea di che metodo Lin Ming avesse usato per indagare sulla situazione, ma ormai aveva piena fiducia in lui dopo aver visto quanto era potente.


Gli altri discepoli si precipitarono in avanti. In questo momento, avrebbero attaccato senza esitare anche se si fossero trovati di fronte ad una grande bestia antica!


"Bastardi!"


"Cosa sta succedendo qui?!"


I due capitani del clan delle Ossa Misteriose e della Montagna Distruggi Anima avevano le ferite più lievi. Anche se avevano attaccato a tutta forza, erano riusciti comunque a contare sulle fondamenta solide della loro coltivazione e su dei metodi salva-vita per bloccare quell'attacco. Il colpo di prima aveva influenzato a stento la loro froza combattiva.


I loro sottoposti però erano in condizioni molto peggiori. Un terzo era morto immediatamente. Dei quasi 40 membri che avevano portato qui, ne rimaneva solo una ventina ed erano tutti feriti.


I due capitani erano infuriati. Quando videro un giovane precipitarsi di fronte a loro, il loro odio e la loro rabbia esplosero come un vulcano!


"Solo all'ottavo Stadio della Distruzione! Stai cercando di morire!"


"Mm? Ottavo Stadio della Distruzione! È quel maledetto Lin Ming!"


I due capitani si ricordarono all'istante del nome di Lin Ming. Era lui il motivo principale per cui erano venuti qui.


"Così sei Lin Ming. Sei venuto proprio nel momento giusto! Ti farò a pezzi prima per migliorare il morale!" Gridò il capitano del clan delle Ossa Misteriose. Strati di armatura d'ossa avvolsero velocemente il suo corpo. Evocò un'enorme spada d'osso e menò un fendente verso il nemico.


Allo stesso tempo anche il capitano della Montagna Distruggi Anima attaccò. L'arma nelle sue mani era molto unica. Era una bandiera spettrale. Mentre sfrecciava, del vento freddo si sollevò e riecheggiarono grida di fantasmi. Questi spettri si fusero insieme formando un enorme artiglio demoniaco che cercò di afferrare Lin Ming.


Lin Ming dovette affrontare due attacchi simultanei di due guerrieri negli stadi avanzati del Mare Divino Realm!


"Apprendista junior, stai attento!"


Nonostante Ye Shuitong ammirasse molto Lin Ming, temeva che sarebbe stato ferito gravemente da questi colpi.


Quando gli attacchi dei due capitani si avventarono su di lui, dietro Lin Ming iniziò a fiorire un loto rosso sangue!


Fiore di Loto del Grande Imperatore – Spazio Primordiale!


Con la tecnica di occultamento che Mu Qianxue gli aveva insegnato, Lin Ming poteva utilizzare pienamente lo spazio primordiale. Non doveva più preoccuparsi di tenerlo nascosto.


Quando lo spazio primordiale si attivò, fu come un'antica bestia selvaggia che divorava ogni cosa. Andò incontro agli attacchi dei due capitani!


L'energia della spada del capitano del clan delle Ossa Misteriose fu indebolita continuamente dallo spazio primordiale. Anche se le Leggi della Vita dell'uomo erano misteriose, durante la formazione dell'universo erano apparsa solo negli stadi più avanzati. Come potevano le Leggi della Vita resistere all'annientamento delle Leggi Primordiali? Per quanto riguardava gli innumerevoli spettri mandati dalla Montagna Distruggi Anima, furono ridotti tutti in cenere a causa del potere dello spazio primordiale!


I due colpi si erano già indeboliti più della metà quando arrivarono a Lin Ming, che strinse la Lancia del Sangue della Fenice e menò un colpo!


Arcobaleno Penetrante!


<em>Bang!</em>


Il potere del fulmine e del fuoco si intrecciarono insieme provocando un'esplosione assordante, squarciando l'energia della spada dell'osso e l'artiglio demoniaco allo stesso tempo!


"Cosa?!"


"Come, come può essere?!"


I due maestri non si sarebbero mai aspettati che il loro attacco combinato sarebbe stato sconfitto direttamente da Lin Ming. Senza il tempo di pensare, la Lancia del Sangue della Fenice di Lin Ming si era già rivolta verso il capitano della Montagna Distruggi Anima.


Lin Ming si era accorto che aveva le difese più deboli. Inoltre i suoi attacchi erano basati sulle Leggi dell'Anima; erano completamente soppressi dalle abilità di Lin Ming.


"Fulmine Inseguitore!"


Quando il capitano vide l'attacco di Lin Ming, un'energia nera circondò tutto il suo corpo mentre ondeggiava la bandiera spettrale. Un demone nero apparì da questa energia nera e si avventò su Lin Ming. Stava usando un attacco fisico, ma anche spirituale!


Tuttavia il potere dei fantasmi era in svantaggio contro quello del fulmine.


Di fronte a Lin Ming, i suoi attacchi spirituali erano ridicoli.


La Lancia del Sangue della Fenice avanzò senza fermarsi.


Risuonò un'esplosione intensa e si sollevarono delle onde d'urto. Il capitano della Montagna Distruggi Anima fu scaraventato indietro dalla lancia di Lin Ming! La sua vera essenza protettiva tremò all'impazzata e il suo cappello di bambù volò via, rivelando un viso incredibilmente pallido. Scie di sangue colavano dagli angoli della sua bocca, disperdendosi nel vento.
                                


                                



