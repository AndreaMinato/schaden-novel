---
weight: 10970
title: Capitolo 1097 – Li taglierò
pubDate: 2025-12-15T08:37:10.314Z
tags:
    - mw
---


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Marco!
12 capitoli in coda, 2/3 (1 euro in più e c'è un altro capitolo sponsorizzato!)
da editare
-Schadenfreude</em>


Come poteva Ye Shuitong ascoltare le chiacchiere inutili del capitano del clan delle Ossa Misteriose? Mirò subito ai suoi punti vitali.


Il capitano ruggì, ma quando lo fece, senza che avesse il tempo di reagire, fu travolto da un'enorme pressione. Tremò e la sua forza iniziò a svanire rapidamente. Allo stesso tempo Ye Shuitong menò un fendente verso la sua vita.


"Questo dannato campo di forza!"


Il capitano del clan delle Ossa Misteriose fu colto dal panico. Non poteva rivaleggiare con Ye Shuitong e ora era coperto dallo spazio primordiale di Lin Ming e dalla proiezione della sua volontà, si sentiva come un insetto catturato nella rete di un ragno, incapace di muoversi.


<em>Peng!</em>


La spada d'osso e l'arma blu di Ye Shuitong si scontrarono. Il capitano del clan delle Ossa Misteriose sentì solo una vera essenza sinistra insinuarsi nel suo corpo come una vipera, intorpidendo il suo corpo.


Poi lo attraversò un brivido. Non dovette girarsi per capire che Lin Ming si stava precipitando su di lui; si sentiva come se una lama fredda si stesse avvicinando rapidamente al suo petto. Questi due maestri erano già più potenti di lui e ora stavano facendo un attacco a pinza! In questa situazione non c'era motivo per risparmiargli la vita.


Lottò disperatamente un'ultima volta, costringendo a stento Ye Shuitong ad arretrare e allo stesso tempo sollevando la sua spada per parare la Lancia del Sangue della Fenice. Tuttavia come poteva il suo corpo frettoloso rivaleggiare con Lin Ming? Con un forte clangore, la sua arma fu scagliata via. Il palmo del capitano del clan delle Ossa Misteriose si frantumò e il suo braccio destro fu squarciato da Ye Shuitong, lasciandolo gravemente ferito.


Lin Ming invece gli aveva trafitto la spalla. Con un giro della lancia, fece a pezzi il nemico.


Il capitano del clan delle Ossa Misteriose stava sopportando il dolore di questo attacco, quando Ye Shuitong effettuò diverse decine di attacchi in successione, mirando accuratamente ai punti di agopuntura dell'uomo. Non lo uccise, invece usò l'energia della sua spada per squarciare il suo corpo e lacerare i suoi meridiani, facendogli perdere tutte le sue forze.


<em>Si!</em>


La spada di Ye Shuitong toccò la gola dell'uomo. La lama gelida ferì la sua pelle, facendo colare un po' di sangue.


"Parla. Chi ti ha dato le nostre informazioni?"


La voce di Ye Shuitong era fredda ed indifferente. Anche se aveva già un'idea di chi fosse il colpevole, doveva ottenere una conferma. Era questo il motivo per cui l'aveva lasciato vivo.


Anche gli altri discepoli dell'Isola Xiaoyao circondarono il capitano. Puntarono le armi verso di lui, aspettando la sua risposta.


"Tu...!" Lo sguardo dell'uomo era pieno di ogni sorta di emozione. Non voleva morire qui. Il suo clan si concentrava sulle Leggi della Vita, quindi capiva quanto era miracolosa e meravigliosa la vita.


"Te lo dirò finché non mi ucciderai."


"Credi davvero di avere il capitale per trattare con noi?" Disse gelidamente Ye Shuitong. Spinse in avanti la punta della spada, facendolo sanguinare un po' di più. Se fosse avanzata appena un po' gli avrebbe trafitto la trachea.


"Dato che mi ucciderai, perché dovrei parlare?!" Il capitano chiuse gli occhi. Nonostante sembrasse impavido, la sua gola continuò a fremere per la paura. Dopo essere finiti alla mercé della lama di un'altra persone, pochi avrebbero mantenuto la calma.


"Eheh, apprendista Senior Ye, non c'è bisogno di perdere tempo con questa canaglia!" Xiao Shuijun sogghignò e avanzò. Alzò la sua spada cosparsa di sangue e la puntò all'addome del capitano del clan delle Ossa Misteriose. L'uomo si raggelò e si riempì di orrore e panico. "Tu... cosa stai facendo?!"


"Credi che saremo così ingenui e stupidi da liberarti solo per un po' di informazione? Abbiamo già capito chi ci ha tradito e volevamo solo una conferma. Se parlerai, allora potrai morire velocemente e pacificamente. Altrimenti dovrò usare un po' di forza ed ispezionare la tua anima. Naturalmente non sono molto abile nel farlo e potrei ridurti in un ritardato sbavante. Ma prima che tu diventi uno stupido sacco di carne, sperimenterai cosa significa essere un eunuco! Ho sentito che il tuo clan è pieno di uomini sessualmente violenti a cui piace catturare donne sbalorditive di altri clan e renderle schiave, e che dedicate ogni giorno a rubare la loro felicità. Eheh, ehi, come ti sentirai se ti taglierò poco a poco i gioielli di famiglia?"


Mentre Xiao Shuijun parlava, l'energia di spada attorno alla sua lama iniziò a distorcersi formando una spirale simile ad un tritacarne. Se questa spada si fosse avvicinata alla virilità del capitano, si poteva immaginare a che fato sarebbe andata incontro. Quando lo videro, le discepole arrossirono e gli allievi si entusiasmarono. Gridarono con voce rauca:"L'apprendista Senior Xiao è fantastica! Tagliale!"


"Falle a pezzi! Dalle in pasto ai cani!"


Il capitano del clan delle Ossa Misteriose impallidì all'improvviso. Per un uomo questa sorta di pressione non poteva essere paragonata ad una morte veloce:"Parlerò. Parlerò... dovr... dovrebbe essere... Bai Mingyu. Ma è solo una nostra ipotesi... è molto cauto, non lascia mai nessuna prova."


"Così è stato lui!" Lo sguardo di Xiao Shuijun si riempì di odio. Una semplice ipotesi era sufficiente. Visto che entrambe le parti avevano fatto la stessa congettura, come poteva essere priva di fondamento?


Ye Shuitong lanciò un'occhiataccia disgustata verso il capitano del clan delle Ossa Misteriose e poi lo finì con un colpo solo. Disse freddamente:"Queste persone sono solo una piccola porzione della forza principale della Montagna Distruggi Anima e del clan delle Ossa Misteriose. La maggior parte dei loro uomini dovrebbe stare già combattendo contro il resto dell'Isola Xiaoyao!"


Queste parole spense la felicità giubilante dei discepoli dell'Isola Xiaoyao. In effetti dovrebbero mancare meno di venti ore prima che fossero trasmessi indietro. In effetti era il momento in cui si sarebbe scatenata la guerra tra Sect.


Nonostante Bai Mingyu li avesse traditi, gli altri discepoli non c'entravano nulla. Se ne fossero morti troppi, allora questo sarebbe stato negativo per l'Isola Xiaoyao, sarebbe stato un fallimento catastrofico durante questa spedizione. la setta aveva riposto le sue speranze in questa missione. Se oltre a perdere venti miliardi di pietre del sole viola, avessero anche perso le vite di un'enorme quantità di discepoli, allora, anche se l'Isola Xiaoyao si poteva riprendere da un colpo del genere, le possibilità che diventasse una Terra Sacra sarebbero diminuite.


D'altra parte, se fossero tornati velocemente, allora Ye Shuitong e Lin Ming sarebbero riusciti a giocare un enorme ruolo nella guerra; forse avrebbero potuto ribaltare la situazione.


E se avessero temporeggiato apposta, sarebbero stati sanzionati dal Sect. In una battaglia tra discepoli diretti, finché entrambe le parti avessero partecipato, sarebbero state punite indipendentemente dal motivo. la setta non sarebbe stato indulgente. Se Ye Shuitong non fosse intervenuta nonostante i suoi compagni fossero in pericolo, allora la setta avrebbe visto solo i risultati dell'accaduto. Non solo, ma il tradimento di Bai Mingyu era solo una loro ipotesi, non c'erano prove sostanziali. Finché Bai Mingyu avesse insistito di essere stato incastrato, nessuno sarebbe riuscito ad infangare la sua reputazione, anzi l'accusatore ne avrebbe pagato le conseguenze.


Ye Shuitong era di fronte ad un dilemma. Gli altri discepoli si resero conto di questo e la guardarono. In quanto capitano, era la responsabile di tutte le decisioni, quindi la pressione su di lei sarebbe stata la più grande.


"Cosa avete intenzione di fare?"


Lin Ming sembrava noncurante, ma in realtà aveva già deciso che se Ye Shuitong fosse stata così stupida da tornare indietro ed aiutare Bai Mingyu, allora non si sarebbe unito alla sua crociata.


Ye Shuitong esitò e disse:"Nonostante questo viaggio nel mistico regno sia importante, se torniamo, allora Bai Mingyu userà il comando dei Sommi Anziani per prendere il controllo. E se non gli ubbidiamo, allora ci punirà per aver disubbidito agli ordini. In futuro nel Concilio degli Anziani ci accuserà e addosserà la responsabilità della sconfitta su di noi. Se torniamo velocemente, ci userà come scudo e ci farà andare ovunque ci siano pericoli. Probabilmente ci farà sprecare tutte le nostre forze con la Montagna Distruggi Anima e il clan delle Ossa Misteriose, dopodiché potrebbe perfino pugnalarci alle spalle e farci morire con loro. Se torniamo, avremo gravi perdite!"


Mentre Ye Shuitong parlava, gli altri annuirono. Se fossero tornati, sicuramente sarebbero stati usati come carne da cannone!


"Ma... apprendista Senior Ye, se non torneremo, allora lei..." Disse con un po' di preoccupazione Xiao Shuijun. Se non fossero andati a sostenere la squadra principale, allora sarebbero stati ritrasmessi nella setta tra venti ore. Se il gruppo principale avesse subìto gravi perdite, mentre loro erano rimasti illesi, allora non avrebbero avuto modo di spiegarlo.


"Non c'è bisogno di preoccuparsi. Se la setta deciderà di punirci, allora mi prenderò io la responsabilità di questo." Disse con decisione Ye Shuitong. Mentre parlava, i cuori dei discepoli attorno si scaldarono.


"Apprendista Senior Ye, non si preoccupi. Prima inventiamoci un motivo. Ad esempio, siamo stati bloccati nel mistico regno da qualche parte e non abbiamo avuto modo di tornare ad aiutarli. Chiunque ha osato tradire l'apprendista Senior Ye sarà punito dal cielo!"


"Esatto! Diremo tutti la stessa versione!" Accettarono velocemente gli altri discepoli.


"È un po' troppo inverosimile." Ye Shuitong fece cenno di lasciar perdere. "Non ci sono molti pericoli nel Mistico Regno Rosso della Desolazione, quindi dove potevamo essere bloccati? Vivo con rettitudine e non farò qualcosa di così ridicolo da inventarmi scuse. Se la setta deciderà di punirmi, allora può punirmi. Non importa quanto sarà grande la mia punizione, non mi uccideranno. Quel malvagio Bai Mingyu, mi ricorderò bene di questo torto! In futuro ti restituirò tutto con gli interessi, altrimenti che significato ci sarebbe nel coltivare la via marziale!"


Ye Shuitong strinse i denti. Non credeva che Bai Mingyu sarebbe morto in questo mistico regno divergente. Sicuramente aveva alcuni metodi per scappare, altrimenti non avrebbe fatto qualcosa di così folle come tradirli.


"L'apprendista Senior Ye tiene bene a mente i debiti di gratitudine e i conti in sospeso." Lin Ming sorrise. Apprezzava la personalità di Ye Shuitong. "Ma perché aspettare per vendicarsi?"


"Mm?" Ye Shuitong rimase sbalordita. Lin Ming intendeva fare qualcosa in questo mistico regno divergente? Se avesse assassinato qualcun altro fronte a così tanti discepoli senza una prova conclusiva, allora avrebbe davvero rischiato la pena di morte.


"Apprendista junior Lin, per favore non sia irrazionale!"


"Apprendista Senior Ye, non deve preoccuparsi. Non ho detto che dovremmo farlo ora. Se rimaniamo qui e non li aiutiamo nel momento del bisogno, allora il nostro nemico si approfitterà della nostra debolezza. Non accadrà nulla a me, ma la punizione dall'apprendista Senior Ye sarà seria. Immagino che la battaglia sia appena iniziata. Che ne dice di riposare qui e poi di andare ad 'aiutarli' tra quattro o sei ore. Cosa ne pensa?"


Disse Lin Ming con tono tranquillo, ma la parola 'aiutare' fece alzare le sopracciglia a Ye Shuitong. Non credeva che Lin Ming sarebbe stato così tollerante da andare ad aiutare chi aveva bisogno. Aveva intenzione di approfittarsi del loro momento di debolezza e schiacciarli?
                                


                                



