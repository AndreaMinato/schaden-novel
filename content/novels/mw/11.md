---
weight: 11
title: Capitolo 11 - Sorella Maggiore
pubDate: 2024-05-23T02:10:15.574Z
tags:
    - mw
---


Quando qualcuno è arrabbiato, c’erano diversi modi per esprimerlo. Con solo poche parole o un leggero cambiamento del linguaggio del corpo, l'effetto sarebbe cambiato drasticamente. Per esempio questa Sorella Maggiore aveva le sopracciglia sottili dritte, la sua posizione era rigida e aveva battuto il tavolo; era sempre più torva e arcigna! Un semplice studente si sarebbe spaventato a morte vedendola, si sarebbe pisciato sotto senza poter nemmeno parlare.


Lin Ming era anche leggermente confuso e non capì se aveva sbagliato qualcosa, quindi chiese un po' timidamente: "Non potevo entrare?"


Non appena sentì le parole di Lin Ming, il cuore della Sorella Maggiore bruciò di rabbia! Questo piccolo furfante! Non credeva che possedesse un tesserino e non sapesse che il dipartimento del guqin aveva stabilito un accordo non scritto che proibiva l'accesso agli uomini! In quel momento risuonò una voce dolce e gentile: "Sorella Ling, cosa sta succedendo?"


Lin Ming spostò lo sguardo verso il suono e ne rimase scioccato! Proveniva da una ragazza che indossava un semplice vestito bianco, con capelli che sembravano neri come l’inchiostro. Era semplicemente una bellezza dotata di grazia incomparabile. Niente meno che la nipote del maresciallo Qin Xiao, la famigerata Qin Xingxuan!


Lin Ming l'aveva vista da lontano alla fiera. Ogni singolo aspetto di lei, le sue origini, il suo talento di grado sei, la sua bellezza e fascino senza pari, le sue tecniche di iscrizione e forza, tutto ciò faceva sentire inferiori anche i migliori talenti.


Nonostante Lin Ming fosse convinto che, grazie al suo colpo di fortuna incredibile, fosse destinato alla grandezza e sarebbe diventato l'eroe dell'intero continente Tianyan, in quel momento Qin Xingxuan era un'esistenza irraggiungibile. Figuriamoci lui, davanti a lei anche quel bastardo viziato di Zhu Yan non sarebbe stato altro che una rana che osservava il mondo da un pozzo.


Lin Ming era stupefatto, non pensava che avrebbe visto Qin Xingxuan in quel momento, ma tutti notarono il suo stupore, specialmente la Sorella Maggiore!


Umpf! Alla fine aveva rivelato la sua natura perversa!


"Il rospo pensa di avere qualche possibilità!" La Sorella Maggiore bruciava di rabbia mentre lo criticava. In realtà era molto perplessa al momento, nonostante la Sorella Maggiore lo ritenesse un uomo ripugnante, dato che Lin Ming non aveva risposto dopo aver visto Qin Xingxuan, non le era sembrato davvero un pervertito. Ma questo non le tornava. D'altronde tutti i maschi erano dei pervertiti!


Disse a Qin Xingxuan: "Questo pervertito si è intrufolato qui per molestarci. Lo sto interrogando. Tu, dov'è il tuo tesserino?"


Sentendo quelle poche parole Lin Ming poté solo grattarsi la testa. Da quando aveva intenzione di molestarle? Perché era stato accusato di questo?


Disse: "Sono solo venuto qui per leggere qualche libro di riferimento, per favore non mi accusare di qualcosa di cui non hai alcuna prova. State arrivando a conclusioni assurde che insultano la mia e la tua intelligenza."


"Leggere qualche libro di riferimento? Tutto ciò che hai fatto è stato leggere 'Lista dei guqin celestiali'. Stai pensando di fabbricare un guqin o cosa?"


Lin Ming non rispose direttamente, dicendo con noncuranza: "Volevo solo capire delle cose."


"Umpf! Questi uomini svergognati e lascivi dicono sempre di voler comprendere la musica e la usano come scusa! Atti del genere sono davvero disgustosi. Quindi ti interessi di guqin mmh? Bene, allora ti chiedo, quante note ha il guqin e quali sono? Che genere di materiale è adatto per le note acute e quale per le note basse? Se puoi rispondere allora crederò che tu sia interessato alla musica e che voglia studiare il guqin."


Lin Ming si irrigidì sul posto. Conosceva pochissimo riguardo al guqin e alla musica, figuriamoci questi dettagli di cui non sapeva nulla!


"Umpf! Quindi osi mentire davanti a tutti! Volevi solo osservare il libro così da sembrare innocente. Piccolo pervertito, il tuo vero obiettivo era sbirciare noi ragazze! Ne ho già visti molti come te. Consegna il tuo tesserino, canaglia!" La Sorella Maggiore stese la mano di fronte a lui.


Lin Ming rimase in silenzio. Si era fatto prestare il tesserino e, nonostante il Palazzo delle Sette Arti fosse permissivo, doveva conformarsi alle regole.


Ma Qin Xingxuan disse: "Sorella Ling, considera chiusa la questione. Questa è solo la sua prima violazione; non c'è bisogno di essere così duri con il ragazzo."


Anche Qin Xingxuan pensava che Lin Ming stesse mentendo!


La Sorella Maggiore naturalmente non poteva ignorare le parole di Qin Xingxuan, quindi disse: "Xingxuan, sei troppo gentile, non possiamo davvero permetterci di tollerare persone così. Solo ritirare il suo tesserino è tollerante."


'Ritirare il mio tesserino?' Lin Ming disse scioccato. "Sei solo una studentessa. Non fai parte delle autorità scolastiche. Che diritto hai di confiscare qualcosa di mio?"


"Umpf! Che sfacciato. Ho il potere di confiscare il tesserino ed è stato garantito dalle autorità scolastiche a me e me sola. In questo dipartimento del guqin tutti mi devono rispettare. Ciò che dico è legge. Qui sono il capo! Ora consegnalo o vedrai cosa farò!


Il tesserino era di Lin Xiadong, naturalmente Lin Ming non poteva permettersi di perderlo, altrimenti come avrebbe potuto guardarlo in faccia dopo che aveva penato così tanto per procurarglielo!


Lin Ming non ebbe altra scelta se non ammettere il suo vero scopo. In realtà non era niente di speciale. Lo sviluppo delle iscrizioni non era niente di nuovo ed era normale che si ricercassero nuovi materiali, con o senza successo.


Lin Ming disse: "Sto facendo delle ricerche sulle tecniche di iscrizioni riguardo alla Seta del Baco Celestiale."


Ricerche riguardo alle tecniche di iscrizione? Usando la Seta del Baco Celestiale come nuovo materiale?


Se queste parole fossero state pronunciate da un maestro di iscrizioni di circa 50 o 60 anni, allora la Sorella Maggiore non sarebbe stata sorpresa, ma da un quindicenne ancora inesperto? Sviluppo di nuovi materiali e tecniche? Mi stai prendendo in giro?


Solo un maestro di iscrizioni che riteneva inadeguati certi materiali sarebbe andato a cercare qualcosa di nuovo come sostituto. Questo bifolco di quindici anni al massimo aveva letto qualche guida scadente come 'Introduzione alle Tecniche di iscrizione.'
Anche solo leggere il manuale sarebbe stato considerato un risultato discreto. Quindi non stava di nuovo sparando stupidaggini?


La Sorella Maggiore rise rumorosamente e disse: "Credi che siamo stupide o cosa? È vero che io personalmente non capisco nulla di iscrizioni, ma purtroppo per te, sei sfortunato! Accanto a me c'è il più grande talento di iscrizioni del Regno di Fortuna Celeste, e anche in molti paesi attorno!
Vuoi vantarti delle tue abilità davanti ad un vero esperto? Morirò dalle risate. Xingxuan, ti chiedo, hai iniziato a studiare nuovi materiali?"


Qin Xingxuan fissò Lin Ming. Erano quasi della stessa età e non poté che concludere che Lin Ming stava mentendo. Disse: "Le tecniche di iscrizioni sono numerose e incredibilmente diverse. Anche tra i materiali principali ci sono oltre 13.600 tipi e tra quelli più avanzati, a causa della loro segretezza, è difficile stabilirne il numero. Anche questi 13.600 materiali sono abbastanza da necessitare anni per scoprirne gli effetti, usi, miscele, strutture e altre cose. Il mio talento è basso e non sono stata in grado di trovare l'uso per tutti questi materiali principali, figuriamoci cercare alternative."


La Sorella Maggiore sorrise soddisfatta. "Ah-ah! Il piccolo pervertito si è tessuto attorno una rete di bugie che ora sta crollando! Prova ancora ragazzo, ti sto aspettando!"


Quando Lin Ming la sentì e non poté non ridacchiare tra sé e sé.


Questa donna era sicuramente matta. Una completa pazzoide. Era stata mollata da un uomo o cosa? Aveva un atteggiamento anormale nei confronti dei ragazzi.


Disse: "Sono davvero qui per studiare. Sto studiando le tecniche di iscrizione e sono stato improvvisamente ispirato da un sogno. Chi dice che devo aver successo o no? Chi dice che un apprendista non possa studiare nuovi materiali?"


"Umpf! Sembra che tu non ti voglia arrendere! Bene!
Molto bene! Dopotutto sono ragionevole. Oggi ti lascerò convincere Xingxuan qui. Non capisco le tecniche di iscrizione, quindi mettilo alla prova tu.”


Qin Xingxuan era frustrata. La Sorella Maggiore era davvero paranoica nei confronti degli uomini, ma questo ragazzo doveva stare mentendo. Era giovane e vestiva in modo semplice, quindi le sue origini non potevano essere prominenti. Come poteva avere davvero le risorse e le opportunità di imparare le tecniche di iscrizione? Perché umiliare un povero ragazzo fino a quel punto?


Disse: "Sorella Ling, per favore lascia perdere la questione."


La Sorella Maggiore rispose: "Xingxuan, sei troppo gentile! Non sai quanto siamo state molestate da questa feccia e delle nostre battaglie per fermarli! Se saremo clementi allora non ci sarà fine alle loro molestie!"


Qin Xingxuan non poté far altro che chiedergli delle semplici domande. Sarebbe stato buono se avesse potuto rispondere almeno ad una!


"Questo studente, conosci chi ha fondato le tecniche di iscrizione del regno di Fortuna Celeste?"


Qin Xingxuan chiese la domanda più generale possibile. Ma anche questa ammutolì Lin Ming e gli fece grattare la testa. Chi diavolo conosceva che vecchio parruccone aveva fondato le tecniche di iscrizione del regno di Fortuna Celeste. E a chi importava? I ricordi del Regno degli Dei non comprendevano un’informazione così triviale e anche il manuale 'Introduzione alle Tecniche di Iscrizione' parlava solo di conoscenze rudimentale e non della storia delle tecniche delle iscrizioni.


Vedendo Lin Ming bloccato, il sorriso della Sorella Maggiore divenne sempre più ampio.
Questo confermava che il giovane non era altro che un maniaco del Dao della Perversione e voleva tormentare il furfante per divertirsi.


"Non sai nemmeno questo? Perfino io potrei capire che hai mentito."


Ma Lin Ming disse con riluttanza: "Non conosco la storia ma so un po' riguardo alla farmacologia e le reazioni dei materiali."


Farmacologia e le reazioni dei materiali? Era un campo piuttosto ampio e variegato che nemmeno Xin Qinxuan aveva cominciato a padroneggiare, figuriamoci questo ragazzo. Qin Xingxuan pensava che fosse davvero irragionevole. Se si sbagliavano, dovevano solo ammetterlo e sarebbe andato tutto bene. Perché continuare a mentire ulteriormente?


Perciò chiese una domanda non così semplice, voleva finire questa noiosa e insignificante interrogazione. Dopotutto era venuta lì a studiare il guqin e stava perdendo la lezione. Sebbene l'arma di Qin Xingxuan fosse una spada, poteva permettersi anche di suonare uno strumento.


"Allora conosci l'iscrizione 'shock', il segno e le sue caratteristiche?"



