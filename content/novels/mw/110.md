---
weight: 1100
title: Capitolo 110 - Il Decreto dei Sette Misteri
pubDate: 2025-10-16T07:28:18.429Z
tags:
    - mw
---


Ciao!
*Puff puff* quanti approfondimenti, nemmeno negli esami mi impegnavo così tanto a fare ricerche in giro; spero comunque che i link e le traduzioni possano farvi immergere meglio nella storia.
-Schadenfreude


Quel giorno Qin Xingxuan stava indossando un abito da sera elegante. Il suo vestito bianco era molto più semplice degli altri, la schiena non era esposta, né troppo bassa; mostrava solo le sue belle spalle profumate.
Nonostante la sua figura non fosse abbondante, le sue curve erano ben delineate. Il vestito era molto lungo e la seguiva come una sorgente d'acqua che fluiva a terra.


Questa era la prima volta che Lin Ming vedeva Qin Xingxuan con un abbigliamento così elegante. Ne rimase piacevolmente sorpreso, questa ragazza, sembrava mostrare sempre un lato diverso.
Prima l'aveva incontrata nella sala delle lezioni del Dipartimento Guqin e aveva un'aria virtuosa quando era circondata dal gruppo di studentesse. Ora che la vedeva a questo banchetto emanava un'aura distinta e piena di grazia.
Si chiese come sarebbe sembrata se avesse indossato un'uniforme militare.


La comparsa di Qin Xingxuan aveva attratto immediatamente l'attenzione di tutti i presenti. L'agitazione che aveva causato fu quasi quanta quella che aveva provocato Lin Ming.


Tuttavia, nonostante i figli delle famiglie aristocratiche tenessero sempre d'occhio Qin Xingxuan, nessuno cercò di approcciarla. Qin Xingxuan era semplicemente un'esistenza irraggiungibile per loro, tanto valeva puntare alla principessa della famiglia reale.


"Maestro." Yang Lin si avvicinò subito a salutarli.


"Ahah, sono arrivato tardi." Muyi disse con un lieve sorriso. I suoi occhi scorsero la folla. "Ohoh, fratello Lin, ci incontriamo di nuovo."


"Signor Muyi." Lin Ming si sentì sollevato. Si districò dal gruppo che l'aveva circondato e si avvicinò a Muyi e, di conseguenza, quelle signorine aristocratiche non osarono seguirlo.


Muyi diede un'occhiata al gruppo di ragazze e sorrise eloquentemente, "Non ti sto disturbando spero?"


Lin Ming sorrise esasperato, "Signor Muyi, per favore non mi prenda in giro."


"Ahah, nonostante per tradizione ci si sposi a 18 anni nel regno di Fortuna Celeste, ci sono moltissimi sedicenni che sono già diventati padri. Quando compierai 16 anni dovresti pensarci, davvero!"


"Umh... Non ho intenzione di sposarmi così presto." Dato che aveva dato addio a Lan Yunyue, Lin Ming aveva deciso di dedicarsi a raggiungere il pinnacolo delle arti marziali. Quindi non aveva pensato di sposarsi presto.


Sorprendentemente Qin Xingxuan intervenne proprio in quel momento con un sorriso canzonatorio. Disse, "Lin Ming, le tue parole non corrispondono con i tuoi sentimenti. Ricordo che quando hai superato la Prova del Sogno hai speso moltissimo tempo nel Passaggio del Desiderio. Mi chiedo quale sia la ragazza fortunata che hai sognato?" Qin Xingxuan menzionò inavvertitamente la questione. Secondo lei, se ci fosse una ragazza che Lin Ming desiderasse, non appena si fosse proposto perfino una principessa avrebbe acconsentito con gioia.


Mentre Qin Xingxuan lo chiedeva, Lin Ming si sentì arrossire. Sembrava quasi un pomodoro.


Quale ragazza?


Questo... era davvero troppo difficile da dire...


"Basta Xingxuan; non stuzzicare troppo fratello Lin. Beh, dopo che il banchetto finirà il Principe Ereditario gradirebbe vederti."


"Oh. Va bene." Lin Ming non rifiutò, aveva già previsto che gliel'avrebbero proposto. Dato che era venuto a questo banchetto aveva già dimostrato di non aver intenzione di rifiutare l'invito del Principe Ereditario.


Lin Ming e i due chiacchierarono per un po'. A causa della presenza di Qin Xingxuan, non si avvicinò più alcuna ragazza. Figuriamoci una comune ragazza di origini aristocratiche, perfino Murong Zi aveva perso tutta la sua sicurezza di fronte ad una bellezza come Qin Xingxuan.


In quel momento l'araldo annunciò un'altra persona, "Il Capo Amministratore del Palazzo, l'Anziano Wang!"


"L'Anziano Wang?" Il Principe Ereditario era un po' scioccato. <em>Perché sarebbe venuto qui?</em> L'Anziano Wang lasciava raramente il palazzo e se l'avesse fatto era per comunicare un decreto imperiale.


<em>Che suo padre l'imperatore volesse conferire un titolo a Lin Ming?</em>


Mentre il Principe Ereditario si stava meravigliando, l'Anziano Wang era già entrato nella sala. Indossava una <a href="https://www.google.it/search?q=%E9%BB%84%E8%89%B2%E9%94%A6%E8%A2%8D&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwii6fWMgITRAhXnKsAKHR8kCk0Q_AUICCgB&amp;biw=1195&amp;bih=645">toga di broccato d'oro</a> e portava una <a href="https://www.google.it/search?q=wikipedia+%E6%8B%82%E5%B0%98&amp;biw=1195&amp;bih=645&amp;espv=2&amp;source=lnms&amp;tbm=isch&amp;sa=X&amp;ved=0ahUKEwjI0brQ_4PRAhXHA8AKHXmeCfwQ_AUIBigB#tbm=isch&amp;q=%E6%8B%82%E5%B0%98">frusta</a> nella sua mano sinistra.  La sua mano destra era lievemente sollevata e portava un <a href="https://www.google.it/search?q=wikipedia+%E4%BB%A4%E7%89%8C&amp;biw=1195&amp;bih=645&amp;source=lnms&amp;tbm=isch&amp;sa=X&amp;ved=0ahUKEwjy3sqGgYTRAhVCC8AKHSkMBtsQ_AUICCgB#tbm=isch&amp;q=%E4%BB%A4%E7%89%8C">gettone</a> dorato. C'erano tre caratteri scritti su di esso - Decreto dei Sette Misteri (七玄令).


<em>Decreto dei Sette Misteri? Era un ordine della Valle dei Sette Misteri?</em>


Il Principe ereditario era sbalordito; questo era un comando di livello ancora più alto del decreto imperiale.


Nonostante l'Anziano Wang fosse il Capo Amministratore del Palazzo, era anche responsabile di alcune questioni nel Palazzo delle Sette Arti. Quando l'Anziano Wang aveva avuto sei anni era entrato nel palazzo, poiché il suo talento nelle arti marziali era sbalorditivo, in seguito fu mandato al Palazzo delle Sette Arti.
Era un eunuco e quindi puro di cuore e i suoi progressi nelle arti marziali erano stati buoni, aveva già raggiunto il picco dello Stadio Circolazione, gestiva le questioni al palazzo imperiale e allo stesso tempo era uno dei maestri che proteggeva il palazzo imperiale.


Di solito quando la Valle dei Sette Misteri consegnava un decreto alla famiglia Reale, il processo passava attraverso l'Anziano Wang.


L'Anziano Wang guardò Lin Ming e sorrise. Disse, "Fratello Lin è fortunato. Ieri il Maestro del Palazzo Marziale ha richiesto lo status di discepolo principale per lei. Il Decreto dei Sette Misteri è stato mandato stamattina e ci sono le condizioni scritte su di esso. Il Maestro del Palazzo non è qui al momento, quindi comunicherò io il decreto al suo posto. Ho appena scoperto che fratello Lin era al banchetto del palazzo del Principe Ereditario, così mi sono affrettato a raggiungerla. Mi chiedo se fratello Lin sia intenzionato a diventare un discepolo principale del Palazzo delle Sette Arti?"


Sentendo quelle parole, tutti i presenti rimasero stupefatti. Discepolo principale!


Nonostante si aspettassero che il ragazzo sarebbe diventato un discepolo principale prima o poi, non avevano previsto che sarebbe stato così presto!


Per qualcuno del regno di Fortuna Celeste diventare discepolo principale aveva una grande importanza! Se, in futuro, fosse tornato come Maestro del Palazzo o del Palazzo delle Sette Arti, o anche come emissario dei Sette Misteri, allora era praticamente come essere il signore del regno di Fortuna Celeste!


Tuttavia l'esame per diventare discepolo principale non era così facile; in passato perfino Ling Sen aveva fallito!


Che Lin Ming, che aveva un talento marziale di un grado più basso di Ling Sen, potesse avere successo? I presenti ne dubitavano. A parte il talento naturale, Lin Ming poteva essere considerato un genio mostruoso in qualsiasi altra area. Tuttavia ciò che la Valle dei Sette Misteri teneva in considerazione più di tutto era il talento.


Lin Ming rispose senza alcuna esitazione, "Lo desidero."


Se Lin Ming voleva raggiungere il picco delle arti marziali doveva entrare in un Sect; altrimenti non sarebbe stato in grado di ottenere le risorse di cui aveva bisogno. Senza menzionare le risorse come le sette formazioni principali, le pietre di vera essenza e le pillole di prim'ordine, ma per passare dallo stadio Houtian allo stadio Xiantian, era necessario avere la 'Pillola Celestiale' per sbarazzarsi del qi Houtian che c'era nel corpo. Solo i più grandi Sect avevano pillole così miracolose.
Nel mondo dei mortali il suo valore non poteva essere ottenuto con il normale oro.


"Molto bene," L'Anziano Wang sorrise. Rise con la sua voce acuta e melodiosa e disse, "Allora ti annuncerò i contenuti del Decreto dei Sette Misteri. Lin Ming, ascolta, a partire da oggi inizierà ufficialmente il test per diventare discepolo principale del Palazzo Marziale. Se il Signor Lin può arrivare al picco dell'Alterazione dei Muscoli entro i sedici anni o può raggiungere il Forgia delle Ossa entro i 18 anni, allora potrà diventare discepolo principale. Altrimenti fallirà il test!"


"In più, il maestro del Palazzo ha accettato di fornirle degli incentivi. A partire da oggi, se il Signor Lin potrà entrare tra i primi 10 posti nella Formazione Ten Thousand Killing entro tre mesi, allora potrà ottenere una lancia di grado Human, media qualità, la Lancia Pesante d'Argento Flessibile."


"Se può sconfiggere Zhang Guanyu entro quattro mesi, allora potrà ottenere un <a href="https://www.google.it/search?q=%E7%81%B5%E8%8A%9D&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwj3hKqNl-rQAhWCwBQKHQo9C5gQ_AUICCgB&amp;biw=1215&amp;bih=629">Lingzhi</a> Sanguigno vecchio di 500 anni."


"Se può sconfiggere Ta Ku entro cinque mesi, allora potrà ottenere una Pillola Miracolo Blu."


"Se può sconfiggere Ling Sen entro sei mesi, allora potrà ottenere una bottiglia di <a href="https://it.wikipedia.org/wiki/Icore Depurativa">Icore</a>.


"Si possono ottenere tutti questi premi. Capisce Lin Ming?" L'Anziano Wang piegò il Decreto dei Sette Misteri e sorrise.


<em>'La Lancia Pesante d'Argento Flessibile di grado Human, media qualità, un Lingzhi Sanguigno di 500 anni, una Pillola Miracolo Blu e una bottiglia di Icore Depurativa!'</em>


Anche se le persone lì presenti sapevano dalla storia del Palazzo delle Sette Arti, dopo aver sentito di questi premi, rimasero senza fiato.


Ad esempio la lancia poteva non essere considerata uno dei premi migliori, ma nel regno di Fortuna Celeste non aveva prezzo!


Una spada o una sciabola allo stesso livello valeva circa diecimila o ventimila liang d'oro, ma questo tesoro di grado human valeva molto di più e, cosa più importante, anche possedendo i soldi necessari, non si poteva trovare in giro!


Armi come la lancia e l'arco dovevano essere sia rigide che elastiche.
Questi requisiti le rendevano difficili da creare e ancora di più renderle un tesoro. Perfino i grandi generali non avrebbero avuto necessariamente una lancia del grado di tesoro, avrebbero invece usato armi come quella di Lin Ming, fatta di ferro elastico viola scuro. Tuttavia le aste non sarebbero state elastiche e quindi il prezzo sarebbe stato molto più basso.


Nonostante molti non avessero sentito della Lancia Pesante d'Argento Flessibile, solo dall'ultima parola del suo nome, implicava che fosse una lancia elastica e non rigida.


Una lancia di grado Human flessibile, il suo valore era inimmaginabile.


E quel Lingzhi Sanguigno di 500 anni. La maggior parte di questi funghi aveva 300 anni; se non fossero stati raccolti in tempo sarebbero appassiti. Un Lingzhi di 400 anni era già molto raro e prezioso. Un Lingzhi di 500 anni non poteva essere trovato nel mondo dei mortali. Solo i più grandi Sect sapevano come coltivarli tramite dei particolari metodi.
Questo ingrediente poteva nutrire il Qi del corpo e del sangue, rendendo il fisico del praticante di arti marziali più forte e vigoroso.


Questi erano dei medicinali meravigliosi che tutti avrebbero sognato di ottenere.


Per quanto riguarda la Pillola Miracolo Blu e l'Icore Depurativa, i presenti non le conoscevano, ma se erano stati accostati agli altri due tesori, dovevano essere senz'altro degli oggetti di valore inestimabile.


Ma... nonostante i premi fossero allettanti, nessuno dei presenti invidiava Lin Ming, perché ottenerli sarebbe stato incredibilmente difficile!


Raggiungere i primi 10 nella classifica entro tre mesi!


Sconfiggere Zhang Guanyu in 4 mesi!


Ta Ku in 5!


Ling Sen in 6!


Questi obiettivi erano praticamente impossibili e ognuno era più difficoltoso dell'altro!


Il primo era il più diretto e semplice, ma era già un mito per molti. Lin Ming era rimasto nel Palazzo delle Sette Arti da due mesi. Aggiungendo tre mesi ai due di prima, sarebbe entrato tra i primi 10 in classifica nei primi 5 mesi... se la gente avesse sentito qualcuno parlarne prima, avrebbero sicuramente pensato che fosse ammattito.


Più si saliva in classifica e più era arduo. I primi 10 e i primi 30 erano due concetti completamente diversi.


Lin Ming poteva davvero farcela?


Alcuni poi avrebbero potuto credere che Lin Ming potesse essere capace di entrare tra i primi 10, riconoscendo che il ragazzo aveva talento.


Ma battere Zhang Guanyu in 4 mesi, Ta Ku in 5 e Ling Sen in 6?


Questo era semplicemente assurdo!


Queste tre esistenze erano su un piano completamente diverso rispetto agli altri discepoli della Dimora Celeste. Zhang Guangyu e Ta Ku erano guerrieri al Forgia delle Ossa. Il discepolo al quarto posto era solo al picco dell'Alterazione dei Muscoli. Il divario della loro forza era semplicemente troppo ampio!


Zhang Guanyu era noto come il discepolo più veloce del Palazzo delle Sette Arti e Ta Ku come il più forte.


Ma Ling Sen era il più terrificante; era versatile ed eccelleva nel combattimento, sconfiggerlo entro sei mesi era semplicemente impossibile!


I presenti non erano persone normali; sapevano molto su Ling Sen.


Lin Ming aveva un intento marziale, ma anche Ling Sen ne era dotato!
                                


                                



