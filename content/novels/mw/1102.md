---
weight: 11020
title: Capitolo 1102 – Radunare il Bottino della Battaglia
pubDate: 2025-12-15T08:37:10.315Z
tags:
    - mw
---


<em><strong>BUONE FESTE A TUTTI!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Marco!
7 capitoli in coda, 2/3 (1 euro in più e c'è un altro capitolo sponsorizzato!)
da editare
-Schadenfreude</em>


Il gruppo di Ye Shuitong aveva solo una ventina di persone con sé, eppure era riuscito a massacrare un esercito di 60-70 membri del clan delle Ossa Misteriose e della Montagna Distruggi Anima uscendone completamente illesi.


Per quanto riguardava il gruppo di Bai Mingyu, in origine avevano cento persone e Bai Mingyu aveva usato ripetutamente il suo asso nella manica, destando timore reverenziale nei suoi compagni. Eppure, anche in una situazione del genere, anche se Bai Mingyu e gli altri avevano ucciso oltre cento persone del clan delle Ossa Misteriose e della Montagna Distruggi Anima, avevano anche perso quattro quinti dei loro uomini.


E ciò che era ancora più sbalorditivo era che non avevano ucciso i capi nemici. Ye Shuitong e gli altri invece avevano ucciso quattro praticanti di arti marziali negli stadi avanzati del Mare Divino Realm del clan delle Ossa Misteriose e della Montagna Distruggi Anima!


Questa differenza era semplicemente troppo grande.


Come poteva essere credibile?


"Non ci credo! Avete solo poco più di una decina di persone, come potete essere così forti?! Perché nessuno di voi è morto?"


I discepoli del gruppo di Bai Mingyu sembravano incapaci di accettare un divario così enorme. Era praticamente come negare tutte le difficoltà e i sacrifici che avevano fatto. Erano state uccise così tante persone, eppure non potevano nemmeno paragonarsi alla piccola unità condotta da Ye Shuitong.


"Idiota! Come potremmo mentire riguardo ad una cosa del genere? Non si può avvolgere fuoco con la carta; sarebbe facile da smascherare! Sei rimbecillito o cosa?!"


Provocò con malizia Xiao Shuijun. Ye Shuitong invece rimase in silenzio. Stava osservando Bai Mingyu. Sapeva che ora non era il momento della resa dei conti. Anche se era quasi certa che Bai Mingyu li avesse traditi, non c'erano prove. Se avesse provato ad accusarlo, sarebbe finita in svantaggio.


Inoltre, una volta che Bai Mingyu fosse riuscito a sfuggire da questa situazione, sarebbe stato in guardia. Sarebbe stato praticamente impossibile cogliere il suo punto debole.


A Ye Shuitong non rimaneva altra scelta. Nonostante odiasse fino all'osso Bai Mingyu, non poteva fare nulla contro di lui. Anche se lo uccidesse, subirebbe comunque la punizione della setta perché aveva solo delle deboli prove per sostenere le sue dichiarazioni. E secondo le regole della setta, un discepolo diretto che ne uccideva un altro senza motivo sarebbe stato condannato a morte.


"Questo significa che devo permettere a questo malvagio di tornare vivo nella setta?" Ye Shuitong strinse i denti, mantenendo una facciata calma.


Gli insulti di Xiao Shuijun fecero infuriare tutti i discepoli attorno a Bai Mingyu. "Di che ca**o stai parlando! Non credo che tu abbia un'abilità del genere! L'apprendista Senior Bai è forte e ha rischiato la vita con tutti noi e finalmente siamo riusciti ad ottenere una dura vittoria, eppure siete stati voi ad ucciderli tutti? Credete che sia un idiota o cosa? Se devi dimostrarlo, allora possiamo combattere. Se vincerete allora vi crederemo!"


Il discepolo che aveva parlato era negli stadi intermedi del Mare Divino Realm. Le sue ferite non erano troppo gravi, così non temeva affatto Xiao Shuijun. Ciò che aveva detto Xiao Shuijun era semplicemente troppo assurdo da credere.


"State zitti!"


Gridò all'improvviso Bai Mingyu.


Il discepolo fu contrariato di essere stato rimproverato. "Apprendista Senior Bai, io..."


"Ti ho detto di stare zitto!" Disse freddamente Bai Mingyu. Si avvicinò e iniziò a piegarsi in avanti per guardare i gettoni e gli anelli spaziali lasciati dal clan delle Ossa Misteriose e dalla Montagna Distruggi Anima.


I due Sect avevano entrambi protezioni contro i falsi. Nonostante i gettoni potessero essere falsificati, bisognava trascorrere un'enorme quantità di tempo ed energia nel farlo. Non ci voleva un genio per capire che era impossibile che Ye Shuitong avesse fatto qualcosa di così dispendioso e stupido. Era impossibile portare un'enorme pila di gettoni falsi nel Mistico Regno Rosso della Desolazione, specialmente dato che non potevano determinare quale discepolo nemico avrebbe trovato.


Dopo aver ispezionato i gettoni e gli anelli spaziali, Bai Mingyu si accertò della loro autenticità. Gli anelli spaziali avevano un'enorme quantità di metodi di coltivazione, armi speciali, pillole uniche e altri oggetti del genere. Questa era una prova innegabile!


I gettoni e gli anelli spaziali erano tutti oggetti estremamente importanti per i discepoli. Se fossero caduti tutti nelle mani di Ye Shuitong e degli altri, c'era solo una possibilità: dovevano essere tutti morti!


Nonostante Gongyang Guda e Hun Qianli fossero stati estremamente esausti quando si erano ritirati, erano comunque guerrieri negli stadi avanzati del Mare Divino Realm. Anche se erano gravemente feriti, avevano comunque una forza combattiva impressionante. Non erano persone che Lin Ming e gli altri potevano battere facilmente.


Che Ye Shuitong e gli altri avessero qualche sorta di arma segreta che poteva mostrare una forza miracolosa durante un momento critico? O i membri del clan delle Ossa Misteriose e la Montagna Distruggi Anima avevano avuto un grosso colpo di sfortuna e Ye Shuitong si era approfittata del loro momento di debolezza?


 Bai Mingyu rifletté velocemente. Poi fissò Lin Ming; che fosse stato lui?


Immediatamente negò questa ipotesi. Anche se Lin Ming era un po' più forte di lui, non credeva che avrebbe potuto uccidere così tante persone assicurandosi che nessun altro morisse.


Bai Mingyu alzò lo sguardo e disse all'improvviso:"Sembra... che vi siate approfittati delle condizioni di Gongyang Guda e Hun Qianli e avete fatto loro un agguato..."


"E anche se fosse?" Disse freddamente Xiao Shuijun.


Bai Mingyu guardò con noncuranza Xiao Shuijun e annuì:"Mm... ben fatto. Avete reso un grande merito per la setta e riceverete una ricompensa adatta. Poi.... anelli spaziali? Gli anelli spaziali di Gongyang Guda e Hun Qianli non sono qui. Ci sono anche due altri talenti negli stadi avanzati del Mare Divino Realm, Gudao Ming e Hun Wanshan." Sono due geni negli stadi avanzati del Mare Divino Realm, eppure i loro anelli non sono qui. Ce li avete voi?"


Naturalmente li aveva presi Lin Ming. Gli anelli spaziali di Gudao Ming e Hun Wanshan non erano così preziosi, ma avevano un'enorme ricchezza nei loro anelli spaziali. Era una quantità di soldi indispensabile per sostenere le spese di Lin Ming in futuro; naturalmente non poteva consegnarli.


"E se lo fossero?" Ye Shuitong sogghignò freddamente:"Cosa, vuole prenderli?"


Bai Mingyu scosse la testa:"L'apprendista junior Ye ha frainteso. Non è che li voglio prendere, ma è il bottino della battaglia, quindi dovrebbe appartenere al Sect. Ogni cosa che otterremo nel Mistico Regno Rosso della Desolazione deve essere consegnata al quartier generale dell'Isola Xiaoyao, dopo di che saremo ricompensati secondo i nostri meriti e contributi. Dato che sono il capitano di questa missione, naturalmente mi occupo di queste questioni. È completamente ragionevole. L'apprendista Senior Ye non si deve preoccupare, riferirò tutto con sincerità."


Bai Mingyu alzò le spalle, parlava con calma come se tutto ciò che aveva detto fossero informazioni risapute.


Bai Mingyu aveva notato che molti degli anelli spaziali erano caduti nelle mani di Lin Ming. Non sapeva come Ye Shuitong e gli altri fossero riusciti ad uccidere così tante persone, ma la sua intuizione gli suggeriva che Lin Ming aveva giocato un ruolo preziosissimo in battaglia. Questi tesori dovrebbero essere con Lin Ming. Come poteva Bai Mingyu lasciare che si portasse via una grande parte della ricchezza?


In questa sorta di situazione, Bai Mingyu certamente avrebbe dato tutti questi tesori al Sect. Nonostante potessero essere considerati suoi, li aveva già considerati parte del suo tesoro. Era sicuro che in futuro sarebbe diventato il capo dell'isola. Inoltre c'erano anche molti Sommi Anziani che lo sostenevano e gli avrebbero permesso di usare quelle risorse prima o poi. Ad esempio, se avesse avuto bisogno di acquistare rare pillole o altri tesori, sarebbe stato lui a trarne vantaggio per lo più.


"Ahahahahah!" Mentre Bai Mingyu parlava, Lin Ming rise sguaiatamente e fragorosamente.


Bai Mingyu si accigliò. Anche se aveva un grande autocontrollo, la sua espressione divenne comunque cupa dopo essere stato ridicolizzato da Lin Ming in pubblico. "Perché sta ridendo?!"


"Ciò che ottengo dovrebbe essere consegnato all'Isola Xiaoyao dove dovremo essere ricompensati secondo i nostri meriti? Crede che dovrei seguire tutte le vostre regole? Assurdo! Appartengo al vostro Sect? Perché avrei bisogno che mi ricompensiate?"


Dopo essere stato deriso da Lin Ming di fronte a tutti, lo sguardo di Bai Mingyu mostrò una luce fredda. "Lin Ming! Puoi non provenire dalla mia Isola Xiaoyao, ma non dimenticare che il solo motivo per cui sei entrato nel Mistico Regno Rosso della Desolazione sono le pietre del sole viola della setta. Inoltre, dato che ti sei unito a questa missione sei anche tu sotto la mia giurisdizione. Durante questo viaggio, ti ho permesso di fare ciò che volevi come desideravi. Spero che tu capisca cos'è giusto e cosa è sbagliato, e che tu non cerchi di mettere alla prova i limiti della mia pazienza! Altrimenti sarò costretto a fare rispettare le regole della setta!"


"Oh? Davvero?" Lin Ming sorrise. Ye Shuitong vide che la situazione si stava deteriorando e lo bloccò frettolosamente:"Apprendista junior Lin, non sia impudente."


Disse con impazienza con una trasmissione di vera essenza:"Apprendista junior Lin, ora non è il momento di entrarci in conflitto. Bai Mingyu gode di un grande sostegno nell'Isola Xiaoyao. È impossibile per noi trascinarlo giù con un po' di speculazioni. Dobbiamo fare un piano e radunare lentamente delle prove. Se ucciderai Bai Mingyu qui, allora anche se morirà saremo comunque puniti dal Sect dopo che torneremo. Secondo le regole della setta, uccidere un diretto discepolo è un crimine capitale. Lin Ming, è forte, ma non credo che sia più forte dei Sommi Anziani e degli Anziani del dipartimenti disciplinare."


Ye Shuitong afferrò la manica di Lin Ming. L'uomo la guardò per un po'. Poi, come se si fosse reso conto di qualcosa, sorrise gentilmente e trattenne la sua aura.


Ye Shuitong sospirò di sollievo. Temeva davvero che Lin Ming avrebbe fatto qualcosa di impulsivo e avrebbe attaccato Bai mingyu. Se fosse accaduto allora la situazione sarebbe andata fuori controllo.


Bai Mingyu sorrise compiaciuto quando lo vide. Aveva già previsto che Lin Ming avrebbe ceduto. Lui stesso aveva il sostegno dell'Isola Xiaoyao, mentre Lin Ming non aveva supporti, quindi naturalmente non poteva disubbidirgli. Era solo un peccato che non avrebbe potuto uccidere Lin Ming ora. Con tutti questi spettatori, non osava attaccarlo. Inoltre Lin Ming era pieno di misteri e questo lo intimoriva.


Bai Mingyu sogghignò e mostrò un'espressione trionfante. Disse con un tono superiore:"Apprendista junior Lin, la setta naturalmente ha le sue regole. E credi di aver fatto tutto da solo quando hai ucciso Gongyang Guda e Hun Qianli?"


"Sì, esatto! È l'apprendista Senior Bai ad avere più meriti qui! Senza di lui come avreste potuto vincere contro quei due?"


"Figuriamoci. È stato l'apprendista Senior a tagliare il braccio di Gongyang Guda. L'apprendista Senior Bai ha esaurito le forze, quindi i Gongyang Buda e Hun Qianli che avete affrontato non erano nemmeno al 20% del picco delle loro condizioni! Inoltre l'apprendista Senior Bai ne ha affrontati due. La sua forza supera la vostra immaginazione. Sbrigatevi e consegnate quegli anelli spaziali!"


I discepoli attorno a Bai Mingyu recuperarono la loro sicurezza. E, dal loro punto di vista, non si sbagliavano. Uccidendo Gongyang Guda e Hun Qianli, Bai Mingyu aveva giocato il ruolo più importante ed era anche il più potente tra tutti i presenti.
                                


                                



