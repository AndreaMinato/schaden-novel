---
weight: 1103
title: Capitolo 1103 – Attacco Improvviso
pubDate: 2025-12-15T08:37:10.315Z
tags:
    - mw
---


<em><strong>BUONE FESTE A TUTTI!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Marco!
6 capitoli in coda, 2/3 (1 euro in più e c'è un altro capitolo sponsorizzato!)
da editare
-Schadenfreude</em>


Quando sentirono i commenti di Bai Mingyu e dei suoi sottoposti, Ye Shuitong e gli altri mostrarono espressioni contrariate. Lin Ming sogghignò. Tirò fuori gli anelli spaziali di Gongyang Guda e Hun Qianli dal suo Anello Viola. Poi ne ripose uno e disse:"Posso riconoscere che abbiate giocato un certo ruolo. In tal caso, bene, dei due anelli spaziali ne prenderò uno e l'altro lo darò a voi."


I discepoli attorno a Bai Mingyu si infuriarono. "Semplicemente non sai cosa ti conviene. L'apprendista Senior Bai non sta trattando con te, eppure stai cercando di approfittartene! Vuoi prenderne uno? Anche se Hun Qianli e Gongyang Guda sono stati uccisi da te, hai comunque contato sulla squadra per farlo. Che diritto hai di prenderne uno?"


"Apprendista Senior Bai, questo tipo meschino non sa di cosa parla. Dovrebbe occuparsi di lui secondo le regole della setta. Con la sua forza sarebbe oltremodo facile! È un crimine capitale osare sfidare gli ordini in un mistico regno! Il Concilio degli Anziani non la biasimeranno."


Molti discepoli si lamentarono. Bai Mingyu invece guardò cupamente Lin Ming. In effetti poteva avvalersi di questa regola, ma ora non era il momento per lottare tra di loro. Non erano sfuggiti completamente al pericolo e non sapeva quanto fosse potente Lin Ming.


'<em>Vabbè. Ti farò fare quello che vuoi per qualche ora e poi, dopo che usciremo dal Mistico Regno Rosso della Desolazione avrò il supporto di un Sommo Anziano. Mi chiedo cosa farai allora.'</em>


Pensò Bai Mingyu mentre si sporgeva a prendere l'anello spaziale dalla mano di Lin Ming, ma proprio quando stava per toccarlo, una luce viola brillante brillò negli occhi di Lin Ming.


In quel momento divenne una bomba umana. La sua aura si scatenò all'improvviso!


Otto Porte Nascoste, prime sei aperte!


Sangue dell'Antica Fenice, brucia!


Forza del Dio Blasfemo, attivati!


<em>Bang!</em>


Diversi discepoli attorno a Bai Mingyu furono scagliati all'indietro dalle terrificanti onde d'urto!


In solo un attimo, Lin Ming aveva già lanciato la Lancia del Sangue della Fenice. L'arma ululò in avanti accompagnata da 999 piccole lance di sangue. Vera essenza di tipo fuoco incredibilmente forte inondò la Lancia del Sangue della Fenice.


Danza di Fiamma del Loto Blu!


Questa era una assassina e anche un attacco a sorpresa!


Per qualcuno come Bai Mingyu, la prima idea di Lin Ming era di ucciderlo fin dall'inizio. Tuttavia c'erano troppi discepoli attorno Bai Mingyu e, se avesse attaccato direttamente, Ye Shuitong forse avrebbe perfino cercato di fermarlo. Così aveva scelto di attaccarlo da una distanza ravvicinata. Questo era il metodo più rapido per uccidere Bai Mingyu senza dargli la minima occasione di scappare. Era una persona che aveva ottenuto l'eredità di un guerriero sconosciuto e che probabilmente aveva molti metodi per salvarsi la vita, così era il metodo migliore.


"Tu!" Bai Mingyu spalancò gli occhi. Non si sarebbe mai immaginato che Lin Ming avrebbe avuto il coraggio di attaccarlo. Voleva ucciderlo di fronte a tutti gli altri? Era impazzito?!


Nemmeno Ye Shuitong avrebbe osato nascondere la verità stavolta!


Bai Mingyu non ebbe tempo di riflettere. Arretrò, tirò fuori la sua spada Saint di massimo livello e si preparò ad andare incontro all'attacco di Lin Ming.


Tuttavia Bai Mingyu non era più forte di Lin Ming; aveva anche consumato una gran parte della sua energia ed era ferito. Inoltre non era affatto preparato. Si poteva immaginare come sarebbe finito se avesse dovuto affrontare la Danza della Fiamma del Loto Blu!


<em>Bang!</em>


La luce di spada si ruppe e il bagliore di lancia di Lin Ming continuò ad avanzare, inarrestabile. Bai Mingyu tossì a fatica mentre la sua vera essenza protettiva si infranse. Sputò una boccata di sangue e fu scaraventato all'indietro.


Gli abiti di Bai Mingyu si lacerarono, rivelando una veste Saint di massimo livello. Tuttavia quest'arma riuscì a bloccare solo il 60-70% della Lancia del Sangue della Fenice. Il resto del 30-40% imperversò nei meridiani di Bai Mingyu e della vera essenza di tipo fuoco lo investì. Bai Mingyu provò un dolore straziante e le sue pupille si contrassero.


"Lin Ming, vuoi morire!"


"Sarai tu a morire!"


Disse freddamente Lin Ming. Aprì la Porta dello Stupore e attivò l'Ombra del Fulmine Mistico. Immediatamente il suo corpo si ridusse in un'immagine residua e sfrecciò verso Bai Mingyu, voleva infliggere un colpo mortale!


Ye Shuitong, Xiao Shuijun e gli altri rimasero tutti sbalorditi. Non avrebbero mai pensato che Lin Ming lo avrebbe attaccato così!


I discepoli attorno a Bai Mingyu ne furono esterrefatti. Era accaduto tutto così velocemente che non erano riusciti a capire chiaramente cos'era successo.


Prima Bai Mingyu era un'esistenza invincibile, ma ora era stato colpito fino a vomitare sangue da Lin Ming, un mero praticante di arti marziali allo Stadio della Distruzione.


Nonostante fosse un attacco a sorpresa, per un maestro dalla velocità di reazione incredibile non sarebbe stato troppo difficile resistere. Lin Ming l'aveva fatto per assicurare che il suo assalto avesse successo, ma inevitabilmente non riuscì a radunare il suo potenziale e ad usare la sua mossa più potente.


"Apprendista Senior Bai!"


"Proteggete l'apprendista Senior Bai!"


Proprio quando i discepoli iniziarono a reagire, Lin Ming si era già precipitato verso Bai Mingyu per la seconda volta. Una vera essenza tirannica di tipo fuoco imperversì nel corpo di Bai Mingyu. Aveva fuso tre diversi livelli di Concetto di Fuoco e ora la tenacia della sua vera essenza era aumentata. Liberarsene non era più facile a dirsi che a farsi?


"Lin Ming!" Lo sguardo di Bai Mingyu mostrava urgenza:"Vuoi perire con me?!"


"Non essere idiota. Non ne sei degno!"


La lancia si avventò sul nemico. Il corpo di Lin Ming emise degli scricchiolii; questa era la forza delle prime sei porte delle Otto Porte Nascoste!


Bai Mingyu sopportò la vera essenza che lacerava il suo corpo. Inviò diversi dardi di energia per respingere Lin Ming, che però li ignorò. Lin Ming colpì più e più volte, la sua velocità arrivò ad un livello inconcepibile, ogni attacco era più formidabile del precedente!


Bai Mingyu non era troppo lento, solo che ogni volta che bloccava la lancia di Lin Ming, il suo sangue ribolliva. Non aveva tempo per sopprimere pienamente la vera essenza di tipo fuoco nel suo corpo.


"Dannazione!"


Bai Mingyu era senza fiato per la rabbia. Lin Ming sembrava aver già calcolato tutto. Era in vantaggio dal primo colpo e l'aveva fatto così che non potesse riprendersi! I colpi della lancia diventavano sempre più forti, mentre lui aveva sempre più difficoltà a resistere!


"Ca**o! Lin Ming, vuoi morire!"


In quel momento i seguaci di Bai Mingyu intervennero. Le loro condizioni non erano molto migliori e ad ognuno non rimaneva nemmeno il 50% della loro vera essenza e diversi di loro erano anche feriti.


Lin Ming sogghignò. Con un pensiero, un loto rosso iniziò a fiorire lentamente dietro di lui.


Campo di forza demoniaco: spazio primordiale!


<em>Bang!</em>


Quando tutti i praticanti di arti marziali attorno furono ricoperti dallo spazio primrodiale, ebbero la sensazione di esaurire le energie.


Allo stesso tempo, lo spirito da battaglia d'oro di Lin Ming ululò e formò una proiezione della sua volontà. Il suo spirito da battaglia creò degli spuntoni che sfrecciarono verso i sottoposti di Bai Mingyu.


<em>Puff! Puff! Puff!</em>


Il sangue schizzò nell'aria. Nonostante non volesse ucciderli, Lin Ming non mostrò comunque pietà. Ogni spina di volontà infranse la loro vera essenza protettiva e infilzò i loro petti o stomaci. Alcuni furono perfino trafitti! Tuttavia, per un praticante di arti marziali, finché il cuore, la gola o il cervello non fossero stati feriti, allora non sarebbe stato un colpo fatale.


"Ahhh!"


Questi discepoli emisero strazianti urla di dolore. Solo in questo momento si resero conto di quanto era terrificante la forza di Lin Ming!


Lin Ming non si disturbò più a perdere tempo con loro. Quando rilasciò lo spazio primordiale e il mondo della volontà, caricò con ferocia verso Bai Mingyu. Non solo questa raffica di attacchi non si fermò, ma si intensificò.


Questo era il vantaggio di una coltivazione potente portata dal sangue del midollo di drago. Gli permetteva di continuare a rilasciare lo spazio primordiale che richiedeva molto energia mentre mostrava il suo potere d'attacco. In altre parole, la vera essenza di Lin Ming era vasta e illimitata. Al suo livello, era difficile da consumare!


Per quanto riguardava Bai Mingyu, era in condizioni sempre peggiori.


<em>Peng peng peng peng peng!</em>


In quel momento Lin Ming aveva già sferrato 99 attacchi; questo era il centesimo!


"Cento Onde Continue del Manuale del Tiranno Celeste!"


La 99 lance di Lin Ming non erano state arbitrarie; stavano radunando forza ad ogni colpo. L'obiettivo era di sferrare l'ultimo colpo. Seguendo la tecnica registrata nel Manuale del Tiranno Celeste, avrebbe aumentato il suo potere d'attacco di diverse volte!


Quando Lin Ming scagliò la sua lancia, la vera essenza compressa nel Germoglio del Dio Blasfemo eruttò. Una vera essenza terrificante si riversò all'esterno, scatenando la sua pressione.


Tutti i seguaci di Bai Mingyu furono fermati dalla proiezione dello spirito da battaglia e dallo spazio primordiale. Ye Shuitong e i suoi sottoposti invece stavano ancora guardando la scena storditi. In questa situazione non avevano idea di cosa fare.


"Lin Ming! Ti ucciderò!"


Gli occhi di Bai Mingyu si iniettarono di sangue mentre le sue pupille si rimpicciolivano. Durante questo momento critico, si morse la lingua e sputò essenza di sangue sulla spada. Allo stesso tempo bruciò l'essenza di sangue dell'antico esperto che aveva trovato spargendola sulla sua spada Saint.


In una situazione del genere, Bai Mingyu aveva pagato il terribile prezzo nel bruciare sia la sua vera essenza che quella che aveva ereditato per tornare al picco delle sue forze!


"Apprendista junior Lin, stia attento!"


Disse Ye Shuitong istintivamente. In quel momento non aveva assolutamente idea di cosa fare. Aveva detto istintivamente queste parole.


Per quanto riguardava i seguaci di Bai Mingyu, furono tutti colti dal panico. Di fronte ad un colpo così terrificante, tutti ignorarono le loro gravi ferite e scapparono. Visto che avevano attaccato Lin Ming, erano troppo vicini al campo di battaglia. Ad una distanza così ravvicinata, non sarebbero riusciti a sopportare le onde d'urto.


"Quello è Lin Ming? È davvero all'ottavo Stadio della Distruzione? Come può scagliare un attacco del genere?!"


"Troppo terrificante! È un demone! Un demone!"


I seguaci di Bai Mingyu pensarono a tutto questo. Tuttavia prima che potessero reagire, le spaventose esplosioni li travolsero, illuminando gli orizzonti sconfinati. La terra rosso sangue fu spazzata via e la sabbia si sollevò formando enormi tsunami.


Molti dei seguaci di Bai Mingyu si sentirono come se fossero stati colpiti da un'enorme sfera di ferro. Furono scagliati all'indietro, il sangue schizzò su tutti i loro corpi per poi essere travolti dalle onde di sabbia rossa.


Ye Shuitong e gli altri erano molto lontani. Anche così furono costretti ad arretrare più e più volte dalle onde d'urto e non ebbero altra scelta se non usare i loro attacchi per bloccare le sabbie.


Dopo essersi stabilizzata con grande difficoltà e aver respinto la sabbia attorno a sé, Ye Shuitong guardò il campo di battaglia, il petto di Bai Mingyu era stato colpito dalla lancia di Lin Ming. Quasi tutte le sue costole si erano frantumate e una delle sue braccia penzolava inanimata, quasi ridotta in poltiglia. La Lancia del Sangue della Fenice si era conficcata profondamente nel petto di Bai Mingyu e il sangue scorreva a fiotti dalla ferita.


Lin Ming aveva gli abiti laceri e il suo viso era pallido, chiaramente era stato colpito dalla spada di Bai mingyu. Solo che con l'abito dalle Scaglie di Drago lasciato da Primo Drago, l'essenza dell'osso di drago e le sue capacità difensive della Porta della Visione, era riuscito a sopportare completamente il colpo. Così ne era uscito relativamente illeso mentre Bai Mingyu era stato surclassato.
                                


                                



