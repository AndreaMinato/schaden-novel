---
weight: 11060
title: Capitolo 1106 – Sommo Anziano
pubDate: 2025-12-15T08:37:10.316Z
tags:
    - mw
---


<em><strong>BUONE FESTE A TUTTI!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Marco!
13 capitoli in coda (3 Marco + 10 Pierpaolo), 2/3 (1 euro in più e c'è un altro capitolo sponsorizzato!)
da editare
-Schadenfreude</em>


"Apprendista Senior Ye, dai un'occhiata, quanta ricchezza c'è in quell'anello?" Sussurrò l'apprendista Senior Song a Ye Shuitong.


Ye Shuitong si voltò verso di lei e la rimproverò:"Sei una sciocca insensibile? Ora non è il tempo di preoccuparsi di cose come le ricchezze. Inoltre non appartengono a te, quindi perché ti importa? Sbrigati e registra una tavoletta di giada che descrive tutto ciò che è accaduto nel dettaglio. Assicurati di sottolineare i diversi punti discutibili che ci sono accaduti durante la tempesta di sabbia e assicurati di enfatizzare il ruolo dell'apprendista junior Lin sul campo di battaglia. Ah... scrivi come sono andate le cose con sincerità."


Ye Shuitong sospirò. "Spero che i meriti registrati nel rapporto possano aiutare l'apprendista junior Lin. Altrimenti, anche se scoprissero che Bai Mingyu è un traditore, gli Anziani che lo sostengono non si arrenderanno..."


L'apprendista junior Song annuì lentamente. Accanto a lui, Xiao Shuijun disse:"Non dovresti preoccuparsi troppo. Nonostante l'apprendista junior Lin non ci abbia accompagnato da troppo tempo, ha sempre agito con piena sicurezza e consapevolezza delle sue azioni; nemmeno stavolta dovrebbe essere un'eccezione. Facciamo un veloce inventario delle risorse e scriviamo un rapporto per gli Anziani. Oh, e anche quei discepoli allo stadio della Sfera d'Energia dovrebbero essere al sicuro?"


"Stanno bene." Ye Shuitong scosse la testa. Finché avessero vinto la battaglia, allora i loro discepoli allo stadio della Sfera d'Energia sarebbero stati bene. Altrimenti, se avessero perso allora sarebbero stati annientati.


Tutti aspettarono diverse ore. Non ci furono più pericoli durante questo periodo. Presto uscirono fuori dal Mistico Regno Rosso della Desolazione...


.....


Nel frattempo, nelle profondità del palazzo Xiaoyao, in una terra spoglia, c'era una montagna rocciosa alta migliaia di piedi. Questa roccia montuosa era stata costruita da qualche sorta di pietra sconosciuta e a prima vista non sembrava troppo speciale. Tuttavia conteneva un'aura sconfinata e vasta, come se avesse sperimentato il passaggio di innumerevoli anni.


Sopra questo spazio vorticava una vasta galassia. Fiumi di stelle scorrevano come fili di seta, continuando oltre il termine della volta celeste, gloriosi e magnifici!


Questo spazio profondo aperto nel palazzo Xiaoyao era ancora più grande di un Reame Divino del continente Tianyan.


In quel momento, dispersi in cima a questa montagna c'era un gruppo di guerrieri seduti. Erano gli Anziani del Palazzo Xiaoyao e c'erano anche dei Sommi Anziani tra di loro. Era un incontro del concilio.


"Considerando l'ora, questo viaggio nel Mistico Regno Rosso della Desolazione dovrebbe finire presto." La persona che aveva parlato era un giovane dall'aspetto delicato e bello; era il capo dell'Isola Xiaoyao, Xiao Haotian.


"Esatto... la nostra Isola Xiaoyao ha investito un'immensa quantità di risorse per questo viaggio. Diverse migliaia di discepoli allo stadio della Sfera d'Energia, oltre 100 discepoli diretti e anche più di venti miliardi di pietre del sole viola.
Non è esagerato dire che questa missione influenzerà il destino del nostro Sect. Se potremo ottenere una vittoria totale in questa guerra, allora la nostra Isola Xiaoyao riuscirà a fare un passo in avanti per diventare una Terra Sacra, ma se saremo sconfitti, allora temo che cadremo in declino per un po' di tempo.
Ci vorrà un po' di tempo per riprenderci dalla perdita di tutti questi discepoli e dell'enorme quantità di risorse che abbiamo investito. Degraderemo lentamente fino a raggiungere un livello simile alla Montagna Distruggi Anima e al clan delle Ossa Misteriose, quindi non possiamo assolutamente perdere questa battaglia!"


In quanto uno dei più alti picchi di questa montagna rocciosa, un vecchio stava parlando con un'espressione preoccupata. Il suo nome era Bai Xi, ed era il secondo Sommo Anziano dell'Isola Xiaoyao. In un vero confronto di forza, l'Isola Xiaoyao naturalmente era inferiore alle forze combinate della Montagna Distruggi Anima e al clan delle Ossa Misteriose, quindi come poteva non essere preoccupato?


"Ahah, l'onorabile maestro deve aver considerato la questione con cautela." Su un picco lievemente più basso, un uomo di mezz'età vestito di rosso con dei lunghi lobi pendenti sorrise. Era il Grande Anziano dell'Isola Xiaoyao: Xiao Haogan. Quando c'era stata una discussione riguardo all'Albero dell'Illuminazione e Lin Ming, aveva preso una posizione completamente diversa dal capo dell'Isola Xiao Haotian. Avevano iniziato una feroce disputa e alla fine Xiao Haotian se n'era andato sbuffando con rabbia.


Tuttavia Xiao Haogan non temeva affatto il capo dell'isola. Aveva il supporto di un Sommo Anziano. Il secondo Sommo Anziano Bai Xi era il suo maestro.


Il Grande Anziano si toccò la barba e disse con sicurezza:"Per questa missione ho passato il comando a Bai Mingyu. Anche se non potremo ottenere una vittoria totale, i nostri discepoli dovrebbero poter tornare in tutta sicurezza e devono aver causato almeno un po' di perdite per la Montagna Distruggi Anima e il clan delle Ossa Misteriose.
L'onorabile maestro dovrebbe ricordare che Mingyu ha un temperamento calmo, la saggezza di un potente generale ed è anche molto potente. Non si prenderà un impegno che non ha compreso pienamente. Mingyu ha anche un grande destino. Ha ottenuto l'eredità di un guerriero impareggiabile e ha molte abilità segrete. In questi anni ha mostrato un'assoluta superiorità nei confronti di tutti i guerrieri della sua età. Dato il suo talento, anche se fosse circondato da tre o quattro maestri negli stadi avanzati al Mare Divino Realm, riuscirebbe comunque a scappare!"


"Mm, Mingyu è davvero sbalorditivo. Con il suo destino, non sarà facile che muoia. Il solo motivo per cui ho accettato questa sorta di guerra è perché sarebbe stato lui a condurre la missione. Questa è una scommessa su oltre venti miliardi di pietre del sole viola. Se perderemo, la fondazione stessa del nostro Sect sarà influenzata." Disse Bai Xi, gli altri Anziani annuirono. Bai Mingyu in effetti aveva ottenuto l'eredità di un guerriero al livello di un Sacro Lord.


Questa era una questione di cui Bai Xi era ben consapevole. Un talento impareggiabile aveva bisogno del supporto di molte opportunità fortunate e le ricchezze che aveva ottenuto Bai Mingyu erano di gran lunga superiore a quelle di un normale genio! Questo era il motivo per cui Xiao Haogan aveva detto che Bai Mingyu aveva il destino di un imperatore impareggiabile.


In realtà, perfino il capo dell'Isola Xiao Haotian doveva lodare le capacità di Bai Mingyu. Nonostante Bai Mingyu fosse dalla parte di uno dei Sommi Anziani con cui non andava troppo d'accordo, doveva riconoscere che Bai Mingyu era un candidato migliore alla sua posizione rispetto a Ye Shuitong. Questo era il motivo per cui non si era opposto all'idea del Grande Anziano di passare il comando a Bai Mingyu durante questo viaggio nel Mistico Regno Rosso della Desolazione. Aveva semplicemente seguito i desideri di Mu Shuitian e aveva posto Lin Ming nel gruppo.


A questo punto, Bai Xi sembrò ricordarsi di qualcosa e disse:"Capo dell'isola Haotian, quando ero in isolamento in un tempo e in uno spazio separato nel Palazzo Xiaoyao, non sapevo cosa stava accadendo fuori, ma ho sentito che recentemente è arrivato un giovane di Lin Ming, dichiara anche di essere un discendente di quella misteriosa persona di 50.000 anni fa. E lei, a causa di questo, ha perfino deciso di dargli l'Albero dell'Illuminazione?"


Bai Xi non stava parlando troppo velocemente, né con lentezza e la sua cadenza era armoniosa. Sembrava un vecchietto di paese, qualcuno incapace di fare del male ad una mosca.


Xiao Haotian però non avrebbe mai creduto alle apparenze. Quando Bai Xi aveva lottato per la posizione di capo dell'isola con il padre di Xiao Haotian, era stato sconfitto nell'ultima fase. Questo era il solo motivo per cui era diventato un Sommo Anziano. Da allora Bai Xi era sempre stato soppresso da suo padre per così tanto tempo. Ora non era più possibile che Bai Xi diventasse il capo della setta, ma questo non significava che la sua sete di potere si fosse spenta.


Ovunque ci fossero state persone, ci sarebbe stata una lotta per l'autorità. L'Isola Xiaoyao non faceva eccezione. Questo perché l'autorità poteva essere tradotta in benefici tangibili. Con il potere e l'autorità nelle proprie mani, si potevano ottenere più risorse e benefici.


Quindi, sia a causa di queste lotte, che per i problemi lasciati dal padre di Xiao Haotian, questo Sommo Anziano non aveva mai avuto rapporti amichevoli con Xiao Haotian.
                                


                                



