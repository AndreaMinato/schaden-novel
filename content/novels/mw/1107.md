---
weight: 11070
title: Capitolo 1107 – Sacrificio Eroico
pubDate: 2025-12-15T08:37:10.316Z
tags:
    - mw
---


<em><strong>BUONE FESTE A TUTTI!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Marco!
12 capitoli in coda (2 Marco + 10 Pierpaolo), 2/3 (1 euro in più e c'è un altro capitolo sponsorizzato!)
da editare
-Schadenfreude</em>


In molti Sect non era chiaro chi avesse una posizione più importante tra i Sommi Anziani e il capo della setta. Questo sarebbe dipeso dal prestigio e dalla forza. Nell'Isola Xiaoyao il prestigio di Bai Xi era di molto superiore a quello di Xiao Haotian. Dopotutto c'era un grandissimo divario d'età.


In realtà lo si poteva capire dall'altezza del picco su cui erano seduti. I Sommi Anziani occupavano le montagne più alte e il picco di Xiao Haotian era di diversi gradi più basso. Per quanto riguardava il Grande Anziano e gli Anziani della corte interna, si erano seduti su vette ancora più basse.


"Non è dare, ma restituire." Xiao Haotian corresse le parole di Bai Xi.


"Che sia restituire o dare, non importa." Disse con noncuranza Bai Xi. Ignorò completamente il fatto che l'Albero dell'Illuminazione non era mai appartenuto all'Isola Xiaoyao.


"Tutto ciò che è importante è a chi apparterrà l'Albero dell'Illuminazione alla fine. Bingyu ha il 60-70% di possibilità di tornare in modo trionfale. Anche se non tornasse la maggior parte delle persone, finché lui tornerà sano e salvo, porterà un profitto di 70-80 miliardi o anche 100 miliardi di pietre del sole viola al Sect!
Potrebbe perfino causare enormi perdite per il clan delle Ossa Misteriose e la Montagna Distruggi Anima! Naturalmente c'è anche la possibilità che i discepoli diretti della mia Isola Xiaoyao subiscano gravi perdite, ma non è importante. Sarà dopo la tempesta che emergeranno le vere gemme. Le persone che sopravviveranno alle battaglie all'ultimo sangue ascenderanno al cielo e diventeranno draghi!"


"Con il supporto di un'enorme quantità di risorse e la vittoria di questa guerra, questa è la migliore opportunità di ascendere per l'Isola Xiaoyao! E in questo momento vuole davvero inchinarsi e consegnare l'Albero dell'Illuminazione che ha stabilizzato il destino della setta per così tanto tempo? È diventato sciocco? Senza l'Albero dell'Illuminazione, l'Isola Xiaoyao sarà un Drago Azzurro con un corno rotto. Come possiamo diventare una vera Terra Sacra?!"


Bai Xi sbuffò freddamente.


Xiao Haotian si accigliò e non disse nulla. In quel momento la trasmissione di vera essenza di Xiao Haogan risuonò nelle orecchie di Bai Xi:"L'onorabile maestro non deve preoccuparsi di questo. Lin Ming al momento sta partecipando alla missione nel Mistico Regno Rosso della Desolazione; chissà se gli capiterà un incidente di qualche tipo. Se Lin Ming si sacrificherà eroicamente per l'Isola Xiaoyao, potremo solo rendergli omaggio e dargli un funerale adatto."


Xiao Haogan sorrise sinistramente. Aveva notato che Bai Mingyu aveva l'intenzione di uccidere Lin Ming e questo viaggio nel Mistico Regno Rosso della Desolazione era la migliore occasione per farlo.


"Oh? Hai preso provvedimenti?" Bai Xi capì i sottintesi nelle parole di Xiao Haogan. Bai Xi non aveva bisogno di avere scrupoli nei confronti del suo discepolo. Inoltre, con la sua posizione di Sommo Anziano, non doveva nemmeno preoccuparsi di un membro della giovane generazione.


"Nonostante non abbia disposto nulla, Mingyu è un ragazzo estremamente intelligente. Non c'è bisogno che gli dica cos'è necessario fare. Entrando nel Mistico Regno Rosso della Desolazione, questo ragazzo praticamente sta chiedendo di morire. Ucciderlo nel Mistico Regno Rosso della Desolazione non dovrebbe essere troppo difficile. Una volta che ce ne sbarazzeremo, potremo tenere l'Albero dell'Illuminazione!"


"Mm, hai agito bene. Con la forza e i metodi di Bai Mingyu, uccidere Lin Ming dovrebbe essere facile. Inoltre, in quanto comandante di questa missione, potrebbe non dover intervenire personalmente..." Bai Xi annuì lievemente.
In quel momento il mondo attorno a loro tremò all'improvviso e apparì un portale a mezz'aria. Con un bagliore bianco, un vecchio magro uscì da una formazione di trasmissione. Questo era l'Anziano dell'Isola Xiaoyao con il compito specifico di passare informazioni, Bairong. Tutto ciò che accadeva nel Mistico Regno Rosso della Desolazione sarebbe stato prima riferito a lui.


L'entrata della formazione del Mistico Regno non era troppo lontana dal palazzo Xiaoyao. Dopo aver ottenuto le informazioni si era diretto immediatamente al palazzo Xiaoyao.


Molti Anziani si alzarono all'improvviso quando lo videro. "Anziano Bairong, i discepoli sono tornati?"


Nonostante i presenti fossero fiduciosi in Bai Mingyu, questa era una questione fin troppo importante. Non potevano non preoccuparsi che ci sarebbe stato qualche incidente.


"Bairong, quanti sono sopravvissuti? Com'è la situazione?"


Bairong rispose:"Sommo Anziano, sono riusciti a tornare trionfanti. Tuttavia... degli oltre 100 discepoli diretti che sono partiti, ne rimangono meno di 40..."


"Meno di 40..." Bai Xi sospirò. "Erano tutti discepoli sbalorditivi cresciuti dalla mia Isola Xiaoyao. In origine avevano un futuro brillante e glorioso, ma ora le ossa sono sepolte nelle sconfinate sabbie di sangue. Che peccato, che peccato! Tuttavia... questo è già un risultato ottimo. Sembra che questa guerra si sia conclusa bene. Presto, ordina a Bai Mingyu e a Ye Shuitong di portare tutti i discepoli che sono entrati nel Mistico Regno Rosso della Desolazione nel Palazzo Xiaoyao! Sono gli eroi dell'Isola Xiaoyao e devono essere ricompensati generosamente!"


"Questo..." Bairong aveva un'espressione spenta e funerea.


"Mm? Cosa succede?" Bai Xi alzò le sopracciglia. Accanto a lui, anche Xiao Haotian si alzò spalancando gli occhi, aveva un pessimo presentimento. "I migliori discepoli hanno avuto un incidente?"


"Sì..." Bairong annuì.


Mentre Bairong parlava, non solo il Grande Anziano Xiao Haogan non si preoccupò, invece si accarezzò con sicurezza la barba. Era ben consapevole di quanto fosse forte Bai Mingyu. Anche tutti i geni degli stadi avanzati della Montagna Distruggi Anima e del clan delle Ossa Misteriose non sarebbero riusciti a fermarlo. Quindi non si preoccupava che Bai Mingyu subisse un incidente. Per questo poteva immaginare chi fosse morto.


Xiao Haogan gettò un'occhiata compiaciuta verso Bai Xi e disse con una trasmissione di vera essenza:"Onorabile maestro, allora? Dicevo che Mingyu sarebbe riuscito a sbarazzarsi in segreto di quel ragazzo."


"Mm, ben fatto." Bai Xi sorrise con aria d'intesa mentre rispondeva con una trasmissione di vera essenza:"In effetti non è difficile per Mingyu riuscirci. Ha ottenuto buonissimi risultati stavolta. Registrerò questo merito e poi..."


Tuttavia, prima che Bai Xi potesse finire di parlare, la prossima frase di Bairong gli fece ricacciare in gola il resto delle sue parole.


Bairong disse:"Riferisco al capo dell'isola, dopo questo viaggio nel Mistico Regno Rosso della Desolazione, il discepolo diretto Bai Mingyu non è tornato. Dovrebbe... essersi sacrificato eroicamente."


"Cosa? Cos'hai detto?!" Bai Xi quasi si morse la lingua. Si alzò di scatto e fissò con sguardo ardente Bairong:"Dillo di nuovo!"


Accanto a lui, anche il Grande Anziano Xiao Haogan era esterrefatto. Bai Mingyu sarebbe potuto scappare anche se fosse stato assediato da tre o quattro maestri negli stadi avanzati del Mare Divino Realm dal clan delle Ossa Misteriose e dalla Montagna Distruggi Anima; dovrebbe essere anche capace di ritirarsi dal campo di battaglia. Tra tutti i membri della giovane generazione che l'Isola Xiaoyao aveva mandato, Bai Mingyu era il più potente e aveva anche la più grande possibilità di scappare con successo. Eppure era davvero morto nel Mistico Regno Rosso della Desolazione!


Se quasi tutti i discepoli dell'Isola Xiaoyao fossero stati annientati, con meno di dieci rimasti, allora Xiao Haogan avrebbe pensato che ci fosse stato un terribile incidente nel Mistico Regno Rosso della Desolazione. Se Bai Mingyu fosse stato una vittima allora, Xiao Haogan sarebbe riuscito ad accettare a stento il fatto. Ora però, nonostante i 40 sopravvissuti, Bai Mingyu era comunque morto. Questo era semplicemente incredibile!


Se fosse dovuto morire qualcuno, non sarebbe stato comunque il suo turno. Che sia stato vittima del complotto di qualcuno o fosse successo qualcos'altro?


Tutti gli altri Anziani ne furono immediatamente scioccati e iniziarono a discutere. Anche il capo dell'Isola Xiao Haotian non riuscì a reagire per un po'. Bai Mingyu era stato quasi scelto all'unanimità come candidato per diventare il prossimo capo dell'isola. Sia in termini di forza individuale che di talento, mentalità o anche delle opportunità fortunate che aveva sperimentato, aveva superato di gran lunga i suoi coetanei. La sola altra possibilità che non diventasse capo dell'isola era se fosse apparso un altro genio superiore a lui nei prossimi migliaia di anni. Tuttavia le possibilità che accadessero non erano troppo grandi.


"Dei migliori discepoli, solo Bai Mingyu è morto? E Ye Shuitong? Lin Ming?" Chiese con ansia Xiao Haotian. Se Bai Mingyu era morto, allora Ye Shuitong sarebbe stata il migliore membro della generazione dei discepoli diretti; si poteva immaginare quanto fosse importante. Per quanto riguardava Lin Ming, era il successore che Mu Qianxue aveva scelto personalmente per le Terre Sacre Qianyu; era ancora più importante.


Sarebbe stato grave se queste due persone fossero morte.


"Sono... tornate sane e salve!" Bairong mostrò un'espressione contenta, ma quando il Grande Anziano Xiao Haogan lo vide, quasi ansimò colto dalla follia.


"Com'è possibile?! Come può Lin Ming essere tornato sano e salvo?!"


Guardò Bai Xi e Bai Xi lo osservò a sua volta. Mentre i due si fissavano l'un l'altro, Xiao Haogan vide chiaramente la rabbia che bruciava negli occhi di Bai Xi e sussultò.


"Dimmi cosa sta succedendo! Non hai detto che hai disposto tutto? Perché Bai Mingyu sarebbe morto, ma Lin Ming è ancora vivo?!"


"Non... non lo so." Xiao Haogan non poteva nemmeno piangere. I risultati erano stati completamente diversi dalle sue aspettative!


Bai Mingyu proveniva dalla stessa stirpe di Bai Xi; entrambi appartenevano alla famiglia Bai dell'Isola Xiaoyao. I due erano imparentati alla lontana come nipote e zio, separati da molte generazioni. Nonostante non fossero vicini, Bai Mingyu era comunque il miglior candidato della famiglia Bai per la posizione di capo dell'Isola. Lo stato di Bai Mingyu era estremamente importante per loro.


"Sbrigati e convoca Ye Shuitong nel Palazzo Xiaoyao! Devo sapere com'è morto Mingyu!" Il tono di Bai Xi era cupo, sembrava un vulcano che poteva eruttare da un momento all'altro. Il genio che la sua famiglia aveva cresciuto con tale cura e sforzo era morto nel Mistico Regno Rosso della Desolazione. Si poteva immaginare quanto fosse pessimo il suo umore.


"Sommo Anziano, Ye Shuitong si sta già affrettando qui." Disse Bairong senza osare incontrare direttamente lo sguardo ardente di Bai Xi.


La formazione di trasmissione del Mistico Regno Rosso della Desolazione era nel fondale vicino all'Isola Xiaoyao. Dopo un po' Ye Shuitong, Lin Ming e gli altri presto li raggiunsero. Presto la formazione di trasmissione nello spazio e nel tempo chiusi del Palazzo Xiaoyao iniziò ad illuminarsi.


I primi ad apparire furono Lin Ming e Ye Shuitong, seguiti da diversi dei sottoposti più fidati di Ye Shuitong. Sotto disposizione di Ye Shuitong, i discepoli che provavano ostilità nei confronti di Lin Ming non erano venuti.


Gli occhi di tutti gli Anziani ricaddero su Ye Shuitong.


"Ye Shuitong!" Bai Xi volò immediatamente dal suo picco, fluttuando a soli trenta piedi di distanza da Ye Shuitong.


"Dimmi, com'è morto Bai Mingyu e chi l'ha ucciso?" Disse Bai Xi, il suo sguardo era feroce. Emetteva un'aura lieve che incuteva un'enorme pressione su Ye Shuitong.


Lin Ming rimase in silenzio vicino a lei. In realtà la pressione che stava sopportando era ancora superiore. L'aura di Bai Xi puntava verso di lui e, non solo la sua, ma anche il Grande Anziano stava puntando gli occhi su di lui, il suo sguardo era affilato come una sciabola.


"Sommo Anziano, questa battaglia è una storia estremamente lunga. Ho già scritto un rapporto sulla tavoletta di giada. Chiederei per favore al Sommo Anziano di guardarla."


Quando Ye Shuitong parlò, mandò delle tavolette di giada a ciascun Anziano. Erano state tutte scritte da Xiao Shuijun.


Ye Shuitong capiva che Bai Xi voleva sapere solo chi aveva ucciso Bai Mingyu. Se avesse detto direttamente che era stato Lin Ming, allora forse avrebbe potuto non ascoltare nessun ragionamento o spiegazione. Se fosse accaduto, si poteva immaginare cosa sarebbe successo. Quindi, mandare le tavolette di giada era la scelta più saggia.


Anche così, quando Ye Shuitong vide la reazione di Bai Xi, si sentì nervosa per Lin Ming.
                                


                                



