---
weight: 111
title: Capitolo 111 - Le considerazioni di Wang Gan
pubDate: 2025-10-16T07:28:18.429Z
tags:
    - mw
---


Entrambi avevano compreso intenti marziali, ma il talento di Lin Ming era inferiore.
In più Ling Sen era più grande di Lin Ming di cinque anni e si era allenato nel Palazzo delle Sette Arti per cinque anni in più rispetto a lui; la sua forza si avvicinava a quella di un maestro allo Stadio Circolazione. Per superare questo divario Lin Ming doveva in qualche modo arrivare a quel livello! E questo senza contare i progressi che avrebbe fatto Ling Sen nel passare dei mesi!


Alcuni dei presenti sapevano che Ling Sen aveva tentato di diventare discepolo principale in passato. La Valle dei Sette Misteri aveva richiesto che Ling Sen raggiungesse il picco del Quarto Stadio della Trasformazione del Corpo entro i 17 anni, ma ora voleva che Lin Ming arrivasse al picco del Quarto Stadio a 16 anni o entrare nel Forgia delle Ossa a 18 anni. Solo da questo si poteva vedere che la difficoltà della prova di Lin Ming era superiore a quella di Ling Sen!


Probabilmente il motivo era che il talento di Lin Ming era inferiore e quindi la Valle dei Sette Misteri aveva stabilito dei criteri più stringenti.


In questa serie di test, solo il primo era necessario per diventare un discepolo principale della Valle dei Sette Misteri. Per Lin Ming non sarebbe stato così difficile arrivare al picco del Quarto Stadio a sedici anni.


Erano gli altri ad essere davvero difficili. Le ricompense erano state offerte dal Maestro del Palazzo delle Sette Arti come incentivo. Erano solo premi extra; che potesse ottenerli o meno dipendeva solo dalle sue capacità; non influenzavano la possibilità di diventare discepolo principale.


Naturalmente con queste ricompense Lin Ming avrebbe completato più in fretta il primo test.


Tra tutti questi test, il più difficile era sconfiggere Ling Sen entro sei mesi. Se fosse riuscito a farlo allora probabilmente avrebbe conquistato anche gli altri premi.


<em>'Battere Ling Sen in sei mesi, scommetto che nemmeno il Maestro del Palazzo delle Sette Arti si aspetta che arrivi così lontano!'</em> Lin Ming sapeva bene quali erano le sue capacità. Sapeva che solo con il suo intento marziale etereo, la sua 'Forza Penetrante' e le sue tecniche elementari, era impossibile sorpassare Ling Sen in sei mesi a meno che non avesse assunto nuovamente delle pillole di massima qualità.
Ma avrebbe avuto bisogno di consolidare l'effetto della pillola, altrimenti avrebbe causato impurità nella vera essenza del suo corpo.


<em>'Quando un nuovo discepolo entra nella Dimora Celeste consegneranno anche delle pillole, ma sono inferiori alla Pillola Serpe Oro-cremisi. Probabilmente non avranno molto effetto...'</em> Mentre Lin Ming rifletteva su questo, l'Anziano Wang rise e disse, "A partire da domani, Fratello Lin potrà usare le sette maggiori formazioni per dieci giorni interi. Le saranno date anche venti pietre di vera essenza al mese. Queste risorse le sono state donate personalmente dal Maestro del Palazzo Marziale, sembra che abbia molta fiducia in lei. Fratello Lin, ha qualche domanda?"


<em>Dieci giorni interi?</em>


Lin Ming ne fu lietissimo. Questo era un trattamento che sarebbe stato riservato solo ai primi tre posti in classifica. Dieci giorni interi... facevano 120 ore. Poteva praticamente allenarsi quando voleva.


<em>Nota traduzione: Anche nell'originale c'è il tempo sballato, mi limito a tradurre fischiettando...</em>


"Anziano Wang, non ho domande."


"Mmh, bene. Allora mi congedo. Vi auguro di avere una piacevole serata." L'Anziano Wang mosse la sua frusta, mise via il Decreto dei Sette Misteri e senza dire altro se ne andò dalla stanza. Gli ospiti nella sala cominciarono subito a discutere di ciò che era appena successo.


Era davvero difficile diventare discepoli principali del Palazzo delle Sette Arti.


"Sorellona Jingyun, non credi che il test sia un po' troppo duro? Farlo combattere contro Ling Sen. Lin Ming è così giovane e Ling Sen, Ta Ku e Zhang Guanyu hanno tutti 20 anni. Come potrebbe vincere contro di loro?" Murong Zi disse con un po' di irritazione. Il talento di Lin Ming era già sconvolgente, se la Valle dei Sette Misteri non avesse accettato una persona del genere, allora chi avrebbe ammesso?


Bai Jingyun disse, "Chi ha detto che gli stiano rendendo le cose difficili? Il test non richiede di sconfiggere Ling Sen. Non appena la sua coltivazione raggiungerà il picco dell'Alterazione dei Muscoli entro i sedici anni, diventerà discepolo principale. Lin Ming ha più di un anno, se continuerà come ha fatto finora, allora la sua coltivazione molto probabilmente aumenterà di uno stadio. Sei preoccupata per lui?"


Murong Zi si morse le labbra, "Ciò che mi preoccupa di più è che, se diventerà discepolo principale, allora farà coppia con Qin Xingxuan!"


Bai Jingyun lo capiva. Dopotutto Lin Ming e Qin Xingxuan erano giovani e le loro età erano simili. Nonostante Lin Ming fosse di umili origini, se avesse avuto abbastanza forza allora la sua provenienza sarebbe diventata irrilevante.


Il Principe Ereditario rise e sorrise, "Sapevo già che fratello Lin sarebbe diventato un discepolo principale prima o poi, ma non credevo che il Decreto dei Sette Misteri sarebbe arrivato così in fretta. Propongo di fare un brindisi per celebrare l'ennesimo miracolo che ha creato il buon fratello Lin!"


Il Principe Ereditario sollevò il suo calice di vino e lo bevve in un sol colpo. Anche tutti gli altri ospiti fecero lo stesso, grazie all'arrivo dell'Anziano Wang, l'atmosfera del banchetto era diventata ancora più grandiosa.


Lo status di Lin Ming era diventato ancora più notevole!


Anche se non fosse riuscito a diventare un discepolo principale, a Lin Ming sarebbe comunque stato dato un titolo nobiliare e molto probabilmente avrebbe avuto lo stesso prestigio di Qin Xiao, ma se fosse diventato un discepolo principale, allora Lin Ming sarebbe potuto diventare il prossimo Maestro del Palazzo delle Sette Arti o un emissario. Queste cariche avrebbero garantito dominio assoluto sul paese! Avrebbe potuto fare tutto quello che voleva nel regno di Fortuna Celeste!


I nobili divennero sempre più zelanti mentre cercavano di ingraziarsi il ragazzo e le giovani aristocratiche speravano di ottenere il suo favore.


Lin Ming si stava sentendo un po' subissato dal loro comportamento.


In quel momento un uomo di mezz'età con un abito lungo e aderente e un cappello arrivò accanto a Lin Mig. Lo chiamò con rispetto, "Signor Lin."


"Mh? Lei è?"


"Signor Lin, sono il Maggiore Wang Gan delle Guardie Reali della città di Fortuna Celeste." Wang Gan disse e si inchinò con cortesia. Lo status di Lin Ming stava aumentando rapidamente, ma era comunque una persona comune, mentre Wang Gan era un maggiore dell'esercito molto più vecchio di lui. Con il suo status non doveva inchinarsi, ma lo aveva fatto per apparire il più umile possibile.


"Maggiore Wang Gan delle Guardie Reali della città di Fortuna Celeste?" Lin Ming ne rimase lievemente sorpreso, ma poi ricordò improvvisamente Wang Yigao. Naturalmente non aveva dimenticato le ripetute dispute che aveva avuto con quell'idiota.
Wang Yigao era debole e stupido, ma aveva delle origini influenti e aveva cercato di opprimere Lin Ming con ogni mezzo, se non fosse stato per l'aiuto di Muyi, forse non sarebbe mai riuscito ad entrare nel Palazzo delle Sette Arti.


Non si aspettava che questa persona fosse il padre di Wang Yigao. Lin Ming aveva una cattiva impressione riguardo a questo Wang Gan, se fosse stato un buon padre allora non avrebbe allevato un figlio così orribile.
Lin Ming non credeva che Wang Gan fosse all'oscuro delle azioni di Wang Yigao, probabilmente le aveva solo ignorate.


Pensando a questo, l'espressione di Lin Ming si adombrò. Disse, "La conosco. In passato ho sperimentato personalmente quanto sono crudeli i metodi di suo figlio. Il motivo per cui è venuto oggi è per quella questione?
Il padre è responsabile della condotta del figlio. Il Signor Wang non sa quanto siano state crudeli le sue azioni?"


Il tono di Lin Ming era cupo, era evidente che lo stesse rimproverando.
Wang Gan era già pronto a fare qualche sacrificio oggi, ma essere rimproverato in quel modo lo imbarazzò. Dopotutto era un anziano e Lin Ming era ancora un bambino.


Ma poté solo annuire e dire, "Il Signor Lin ha ragione. Ho già punito quel bambino cattivo con sei mesi di reclusione e l'ho anche disciplinato, ora quel cattivo ragazzo è..."


"Basta; non deve dire altro." Lin Ming sapeva già il motivo della presenza di Wang Gan. "È venuto perché vuole che io la perdoni e mi dimentichi della faccenda?"


Lin Ming e Wang Gan non non stavano parlando rumorosamente, ma c'erano molti maestri lì presenti e potevano sentirli parlare. Wang Gan divenne incredibilmente avvilito; aveva perso completamente la faccia.


Wang Gan abbassò la voce e disse, "Signor Lin, sono già venuto a conoscenza delle azioni del mio inutile figlio. L'incidente all'esame di ingresso del Palazzo Marziale era stato su istigazione di Zhu Yan. So bene delle colpe di quel ragazzo malvagio. Per quanto riguarda gli eventi passati, ho già picchiato quel cattivo ragazzo così tanto che non potrà uscire dal letto per diversi mesi."


"Il Signor Lin è un drago tra gli umani. Mio figlio è solo della patetica spazzatura. I draghi non vivono con i serpenti e le tigri non lottano con i cani. Non è degno del Signor Lin sprecare tempo con un inutile donnaiolo.
Se il Signor Lin è ancora infuriato, allora potrò lasciare quel ragazzino malvagio al suo giudizio. Che lo voglia picchiare a morte o menomare dipenderà da lei. In più ho preparato un piccolo dono di 60 pietre di vera essenza. Spero che il Signor Lin le accetterà."


Mentre Wang Gan diceva questo, Lin Ming non poté non riconoscere le sue capacità. Questo ufficiale di governo era come un serpente scivoloso e aveva dei metodi efficaci. Aveva detto la sua e poi aveva fatto una concessione finale, cioè un grande dono. Lin Ming sapeva anche che, se avesse insistito, allora Wang Gan avrebbe davvero consegnato suo figlio.


Ma mettere all'angolo una persona del genere avrebbe solo creato un nemico; non c'era alcun vantaggio. In più non aveva mai avuto intenzione di uccidere, né di mutilare Wang Yigao. Per 60 pietre di vera essenza a Lin Ming non importava di dimenticarsi della questione.


"Bene, non sono troppo attaccato alla questione. Prenderò queste pietre di vera essenza e considererò chiusa la faccenda."


Lin Ming fu diretto, ma queste parole lasciarono Wang Gan un po' sorpreso. Sapeva che valore avessero quelle 60 pietre di vera essenza per i guerrieri. Per radunarne così tante aveva pagato un caro prezzo.
Tuttavia normalmente i praticanti di arti marziali, specialmente i talenti come Lin Ming, erano alteri e distaccati. Anche se avessero voluto delle pietre di vera essenza, le avrebbero rifiutate con ipocrisia per poi accettarle con riluttanza; il ragazzo invece era stato molto diretto al riguardo.


Nonostante fosse solo un piccolo dettaglio, riempì di sollievo Wang Gan. <em>'Dicono che il cuore delle arti marziali di questo Lin Ming sia più puro e più forte degli altri. Ha agito con noncuranza e non con prepotenza. Non è stato ipocrita, pur senza umiliare. Non è arrogante, né troppo orgoglioso. La sua comprensione e la sua coscienza sono molto limpide. È davvero adatto a coltivare le arti marziali.'</em>


Dopo che Wang Gan espresse la sua gratitudine nei suoi confronti, guardò il ragazzo con attenzione, gli disse addio e se ne andò. Salì sulla carrozza e si affrettò al palaD1
                                


                                



