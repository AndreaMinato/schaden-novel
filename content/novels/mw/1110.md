---
title: Capitolo 1110 – Ciò che è più irritante in assoluto
pubDate: 2025-12-15T08:37:10.316Z
tags:
    - mw
---


<em><strong>BUONE FESTE A TUTTI!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Marco!
16 capitoli in coda (0 Marco + 10 Pierpaolo + 6 di Alberto), 0/3
da editare
-Schadenfreude</em>


Vedendo le misere condizioni di Bai Mingyu, tutti gli Anziani presenti rimasero sbalorditi, le loro sopracciglia si alzarono. Potevano già capire cos'era successo. Lin Ming e Ye Shuitong erano stati attaccati a sorpresa dalla Montagna Distruggi Anima e dal clan delle Ossa Misteriose in una voragine di estrazione nascosta. Poi Lin Ming aveva sospettato che qualcuno li avesse traditi avevano ottenuto delle informazioni da un combattente nemico che avevano catturato. Il prigioniero aveva rivelato che era Bai Mingyu.


Ovviamente Lin Ming non era riuscito ad ottenere una prova tangibile. Solo dopo aver sondato l'anima di Bai Mingyu la verità sarebbe venuta a galla. Naturalmente questo tipo di mossa tirannica e crudele come una tecnica di ispezione dell'anima poteva distruggere il mare spirituale di una persona; era impossibile usarla due volte, qundi Lin Ming non aveva sondato l'anima di Bai Mingyu.


Così Lin Ming non aveva l'assoluta sicurezza che Bai Mingyu fosse il traditore.


In questa situazione, lo aveva comunque ridotto in queste condizioni e poi lo aveva portato nel Palazzo Xiaoyao sull'orlo della morte, chiedendo agli altri di sondare la sua anima qui.


Questo metodo inquietò un po' gli Anziani presenti. Dopotutto Bai Mingyu era comunque un discepolo dell'Isola Xiaoyao, eppure Lin Ming l'aveva ucciso senza una vera prova.


"Questo moccioso è troppo malvagio!"


"Davvero feroce! Con il suo talento e la sua personalità, sarà incredibile una volta che crescerà. Sarà un demone perfino tra i coltivatori della via demoniaca!"


Per non parlare della crudeltà di Lin Ming, solo la sua forza era sufficiente per fare paura a tutti gli Anziani. Bai Mingyu era un genio che poteva sfuggire all'accerchiamento di diversi praticanti di arti marziali negli stadi avanzati del Mare Divino Realm, eppure era stato comunque catturato da Lin Ming! Questa chiara differenza di forza era evidente!


"Lin Ming, ti sei affidato solo alle parole di un discepolo del clan delle Ossa Misteriose per uccidere Bai Mingyu?! Anche io sarei arrabbiato al posto dell'Anziano Bai!"


"Naturalmente. Questo ragazzo è venuto nella nostra Isola Xiaoyao per l'Albero dell'Illuminazione. Ha bisogno del nostro aiuto, eppure osa essere così arrogante."


Tutti gli Anziani usarono trasmissioni di vera essenza per discuterne. Lin Ming era venuto nella loro Isola Xiaoyao per portare via l'Albero dell'Illuminazione, ma ora aveva perfino ucciso Bai Mingyu. Questo aveva messo in cattiva luce Lin Ming.


"Allora è successo questo! Non avevi delle vere prove, eppure hai attaccato Mingyu! Chi ti ha dato questa autorità?! Dov'è l'Anziano del Dipartimento Disciplinare!" Gridò con rabbia Bai Xi e un uomo alto dalla carnagione scura si alzò da un altro picco di una montagna.


"Anziano Bai, sono qui." La voce di questa persona sembrava priva di emozione. Aveva un'espressione imparziale e storica; era l'Anziano del Dipartimento Disciplinare dell'isola Xiaoyao.


"Lin Ming ha ucciso un discepolo diretto senza permesso e senza una prova tangibile. Secondo le leggi dell'Isola Xiaoyao, qual è la punizione per un crimine del genere?"


"Anziano Bai, secondo le regole, meriterebbe la pena di morte o la distruzione della coltivazione!"


"Ahahahah! Bene! Ben detto!" Bai Xi rise, la sua voce risuonò per tutto lo spazio del mistico regno.


Guardò con malignità Lin Ming. "Hai sentito? Posso sondare l'anima di Bai Mingyu, ma prima devo seguire le regole della setta e distruggere tutte le tue arti marziali! Non ti preoccupare, ti permetterò di mantenere un ultimo respiro, così potrai morire dopo aver saputo il risultato della sonda spirituale! Xiao Haotian, hai sentito le parole dell'Anziano del Dipartimento Disciplinare? Hai detto che tutti sono eguali di fronte alle leggi della setta! Sei il capo dell'isola, quindi come puoi non rispettare le leggi del tuo stesso Sect? Sai cosa stai facendo? Stai proteggendo un estraneo che ha ucciso un genio sbalorditivo del tuo Sect! È incredibile che qualcuno come te sia il capo dell'isola!"


Bai Xi non sarebbe stato mai disposto a farsi comandare a bacchetta da un membro della giovane generazione come Lin Ming? Anche se fosse stato disposto ad usare la tecnica di sonda dell'anima per provare l'innocenza della sua famiglia, non avrebbe comunque accettato ubbidientemente le disposizioni di Lin Ming. Altrimenti dove sarebbe finita la sua reputazione?


E aveva dichiarato guerra a Xiao Haotian che stava proteggendo Lin Ming. In effetti il capo dell'Isola Xiaoyao si accigliò. Sarebbe andato incontro ad un'enorme pressione proteggendo Lin Ming.


In quel momento il Grande Anziano Haogan si alzò. Fece un sorriso finto e disse:"Capo dell'Isola, ciò che ha detto l'Anziano Bai è ragionevole e vero. Anche se condurrà una sonda dell'anima, deve occuparsi di Lin Ming prima! Ma sembra che stia favorendo Lin Ming. È il capo dell'isola, eppure trascura i suoi discepoli per aiutare un estraneo, senza nemmeno esitare ad usare le formazioni del palazzo Xiaoyao per confrontarsi con l'Anziano Bai. Che sorta di ragionamento è questo?"


Xiao Haogan proveniva dalla famiglia Xiao. Il motivo per per cui era diventato Grande Anziano era perché era stato sconfitto nella battaglia per diventare capo dell'Isola da Xiao Haotian, quindi per questo era dalla parte del suo maestro. I rapporti tra lui e Xiao Haotian non erano stati mai buoni.


Nell'Isola Xiaoyao la posizione di un Grande Anziano era seconda solo ai Sommi Anziani e al capo dell'Isola. Quindi per questo Xiao Haogan aveva aspettato un momento adatto per parlare. Non solo, ma c'erano diversi Anziani al momento che non erano troppo contenti dei metodi di Lin Ming. Iniziarono ad alzarsi e a dire:"Il Grande Anziano ha ragione!"


"Dovremmo gestire tutto secondo le regole prima. Altrimenti se qualcuno provasse a copiare Lin Ming e ad uccidere qualunque discepolo di cui sospetta, chiedendo poi di sondare la sua anima dopo non finirebbe tutto nel caos?!"


Xiao Haotian fece un respiro profondo, si sentì come se fosse arrivato ad un punto di non ritorno. In quel momento Lin Ming iniziò a parlare dalla barriera di energia che il capo dell'isola aveva creato:"Volete distruggere le mie arti marziali? Interessante. Dite che non sono un discepolo della vostra Isola Xiaoyao, eppure volete occuparvi della questione secondo le regole della setta?"


"Se la sua famiglia Bai vuole uccidermi, dovrei allungare il collo e lasciarvi fare, ma se uccido io Bai Mingyu, volete usare le regole della setta per distruggere le mie arti marziali? Che rettitudine che avete!"


Bai Xi rise mentre ascoltava questa risposta:"Perché uso le regole della mia Isola Xiaoyao per occuparmi della questione? Hai ancora bisogno di chiederlo? È perché sono più forte di te, è perché la mia coltivazione è superiore alla tua! Ai miei occhi, come puoi considerarti? Se ti ucciderò, non sarà differente da uccidere una gallina o un cane. Posso annientarti con un solo pensiero e chi potrà fermarmi?
Credi di poter resistere anche se non allungherai il collo? Sia la vita di Mingyu che la reputazione della mia famiglia Bai sono decine di migliaia di volte più preziose della tua vita! Ora che hai ucciso Mingyu, non mi importa del motivo, ma verrai sepolto insieme a lui! Vuoi parlare di ragione con me? Questo è semplicemente ridicolo! Quanto credi di valere? Credi davvero di avere il capitale di discutere con me?!"


Mentre parlava, Bai Xi iniziò ad avanzare verso Lin Ming. Ye Shuitong e Ye Shuijun si spaventarono. Xiao Haotian si accigliò. In quel momento la situazione era già andata fuori controllo.


"Senior Mu! Senior Mu!" Chiamò internamente Xiao Haotian.


Poi un sospiro risuonò nel vuoto, seguita da una lieve fluttuazione nello spazio del mistico regno.


"Chi va là?!"


Bai Xi ne fu scioccato. Si girò immediatamente strabuzzando gli occhi. Guardò stordito lo spazio di fronte a lui distorcersi e una donna vestita di bianco emerse dal nulla. Era seduta sul vuoto, il suo corpo stava fluttuando in mezzo ad innumerevoli fili di seta. Il suo corpo emanava un'aura elegante. Il suo viso era coperto da una luce fioca, così nessuno riuscì a scorgere il suo vero aspetto.


Non proveniva dall'esterno, era stata qui per tutto il tempo. Si era nascosta e stava osservando questo Concilio degli Anziani, ma nessuno era riuscito a scoprirla!


"Questo... questo..."


Bai Xi arretrò di un passo. Poteva sentire una terrificante pressione provenire da questa donna. La sua forza era indescrivibile. Era assolutamente una persona al livello di un Sacro Lord ed era molto più potente di qualunque Sacro Lord che Bai Xi avesse visto finora. Bai Xi non aveva modo di sapere quanto fosse davvero formidabile. Bai Xi invece, anche se era il guerriero più potente dell'Isola Xiaoyao, poteva essere a stento considerato un Sacro Lord ed era anche il più debole tra tutti loro!


Non solo lui, ma tutti gli Anziani presenti rimasero esterrefatti. Questa donna misteriosa si era nascondendo nel Palazzo Xiaoyao a breve distanza da loro, eppure nessuno di loro l'aveva capito! Da questo si poteva immaginare quanto fosse potente!


"Lei... chi è?"


Bai Xi sentì un'aura familiare provenire da questa donna, tuttavia non capiva dove l'aveva incontrata prima.


Questa donna vestita di bianco era Mu Shuitian. Si alzò dai fili di seta, il suo aspetto era ancora coperto dalla luce fioca. Naturalmente non avrebbe rivelato il suo aspetto di fronte a queste persone. Dopotutto doveva stare attenta al più grande nemico delle sue Terre Sacre Qianyu, Tian Mingzi.


"In origine non volevo apparire di fronte a voi, ma visto che alcune questioni non si sono concluse e qualcuno qui si crede così retto e infallibile, sono dovuta apparire a causa di una questione così minore... beh, prima di tutto, sondiamo prima la sua anima."


Ordinò con calma Mu Shuitian. Tra tutte le figure di alto livello presenti, solo Xiao Haotian la conosceva. Anche così i suoi comandi erano impossibili da violare.


Bai Xi spalancò gli occhi. Di fronte alla terrificante pressione di questa donna, strinse i pugni e disse:"Questione minore? Sondare la sua anima? Umpf! Crede che lo faremo solo perché lo dice? Chi è lei? Questo è il territorio della mia isola Xiaoyao eppure si è intromessa qui. Che diritto ha di darci ordini?" Se non fosse stato per la terrificante aura di Mu Shuitian, l'avrebbe già attaccata.


Mu Shuitian si girò e lo fissò con uno sguardo feroce e pericoloso. Disse senza fretta:"Perché posso darti ordini? Devi ancora chiederlo? È perché sono più forte di te, è perché la mia coltivazione è superiore alla tua! Ai miei occhi cosa sei? Se ti uccidessi non sarebbe diverso da uccidere una gallina o un cane. Posso ucciderti con un solo pensiero e chi può fermarmi qui? Credi di poter resistere anche se non vuoi seguire il mio ordine?"


L'aura di Mu Shuitian aumentò all'improvviso. Aveva rinfacciato a Bai Xi le parole che aveva detto a Lin Ming, facendogli fare una smorfia.


"Lei... lei...!"


Bai Xi tremò di rabbia. Ciò che più era irritante in assoluto era quando le proprie parole ti si ritorcevano contro.


Prima aveva deriso spietatamente Lin Ming, ma ora i ruoli si erano invertiti ed era lui ad essere preso in giro. Le parole di cui prima era stato così orgoglioso ora lo stavano umiliando! In particolare era stato deriso di fronte agli occhi di molti giovani e Anziani dell'Isola Xiaoyao!


Bai Xi si morse le labbra e strinse i pugni, le sue unghie scavarono nella carne dei palmi. Stava pensando di attaccare Mu Shuitian, ma sapeva che le sue possibilità di vittoria erano praticamente nulle!


"Ora sondate la sua anima. Per quanto riguarda te... Bai Xi, fai come vuoi."


Disse freddamente Mu Shuitian. Sotto la soppressione della forza assoluta nessuno osò rifiutare.
                                


                                



