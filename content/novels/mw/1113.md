---
weight: 11130
title: Capitolo 1113 – Le ambizioni di Mu Shuitian
pubDate: 2025-12-15T08:37:10.317Z
tags:
    - mw
---


<em><strong>BUONE FESTE A TUTTI!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>Capitolo regolare,
15 capitoli in coda (9 Pierpaolo + 6 di Alberto), 0/3
da editare
-Schadenfreude</em>


"Una Terra Sacra di un Re del Mondo?"


Tutti gli Anziani presenti rimasero sbalorditi. Anche se l'Isola Xiaoyao fosse diventata una Terra Sacra di nono livello, sarebbe stata tra le più deboli del suo grado.


E tra le Terre Sacre di nono livello, la differenza di forza tra di esse era enorme. Ad esempio, una Terra Sacra al picco come il clan dell'Antica Fenice poteva sterminare completamente oltre una decina di ordinarie Terre Sacre.


E al di sopra del clan dell'Antica Fenice c'era una Terra Sacra di un Re del Mondo.


Più strettamente, una Terra Sacra del genere aveva bisogno di un Re del Mondo al comando. Anche se non fosse stato a questo stadio, doveva avere almeno una forza uguale ad un Re del Mondo.


In realtà però la nascita di un Re del Mondo era semplicemente troppo difficile. Molte volte quando un Sect avrebbe prodotto un Re del Mondo, non ne sarebbe apparso un altro nella prossima generazione. Questo valeva per esempio anche per il clan dell'Antico Drago. Anche così, erano più potenti di una Terra Sacra al picco e potevano essere a stento considerati una Terra Sacra di un Re del Mondo.


Un'organizzazione del genere era semplicemente un'esistenza leggendaria. Se una Terra Sacra di un Re del Mondo era una capitale movimentata, allora l'Isola Xiaoyao non era nient'altro che una piccola città; non c'erano semplicemente paragoni tra di esse.


"Il predecessore dell'Isola Xiaoyao era una Terra Sacra di un Re del Mondo?"


"Come può essere?"


Gli Anziani non osavano crederci. Era simile ad una piccola famiglia di campagna che aveva saputo all'improvviso che appartenevano alla famiglia reale e che scorreva sangue reale nelle loro vene.


"Ciò che dice Senior è vero. Solo l'attuale capo dell'isola e quelli precedenti conoscono la vera storia dell'Isola Xiaoyao." Disse all'improvviso Xiao Haotian.


"L'Isola Xiaoyao in effetti ha delle origini estremamente formidabili. Mi temete e mi rifiutate perché temete che porterò via le vostre risorse e autorità, ma vi sbagliate. Infatti non solo non porterò via nulla di ciò che appartiene a voi, ma vi porterò una ricchezza e dei tesori ancora più grandi. Se puntate soltanto a diventare una Terra Sacra di nono livello, allora posso solo dire che siete ciechi."


Era stata Mu Shuitian a parlare. Tuttavia, a parte una minoranza di Anziani che si stava riempiendo di anticipazione, ce n'erano ancora di più che diventarono più scettici.


L'Anziano Supervisore si accigliò e disse:"Senior ha detto che il predecessore dell'Isola Xiaoyao era una Terra Sacra di un Re del Mondo... ma credo che questa Terra Sacra sia perita da molto tempo. Altrimenti perché ci saremmo ritirati in questo Mare Rosso della Desolazione dove dobbiamo competere con organizzazioni di terza categoria come la Montagna Distruggi Anima e il clan delle Ossa Misteriose?


"Non importa quanto è glorioso e magnifico il passato, è comunque storia. Senior ha detto che abbiamo vedute ristrette e ammetterò che è vero. Tuttavia vorrei fare una domanda. Come ha intenzione di fare tornare alla gloria l'Isola Xiaoyao? In realtà non ho bisogno nemmeno di un piano per farla diventare una Terra Sacra di un Re del Mondo; penserei che sia già un miracolo se potesse arrivare al picco del nono livello. Mi chiedo, che piano ha preparato?"


La domanda del Supervisore aveva espresso ciò che stavano pensando tutti gli altri. Queste persone erano molto scettiche. Anche se l'Isola Xiaoyao avesse avuto il sangue della famiglia reale, in passato quegli antenati devono essere stati detronizzati e la loro stirpe non sarebbe più valsa nulla. Se non avessero gestito appropriatamente la situazione, allora quel sangue reale avrebbe potuto perfino attirare una calamità su di loro.


Mu Shuitian si era già aspettata tutti questi dubbi. Sorrise gentilmente e disse:"Date le origini dell'Isola Xiaoyao, naturalmente è impossibile che ascenda in poco tempo, ma se ci fosse una forza estranea che la aiuterà, allora sarà tutto diverso. Immaginatevi se un Grande Re del Mondo formasse il suo Sect che tipo di organizzazione riuscirebbe a creare?"


"Grande Re del Mondo?"


Quando questi Anziani sentirono le parole di Mu Shuitian, si scambiarono delle occhiate. Il Regno Divino aveva un totale di 3000 Grandi Mondi e quindi avevano 3000 Grandi Re del Mondo. Tutte queste persone erano esistenze che rientravano nei ranghi superiori dei Re del Mondo. La loro forza aveva raggiunto proporzioni inimmaginabili. La loro fama, prestigio e forza erano davvero spaventose.
Se avessero voluto creare il loro Sect, allora dire che avrebbero creato un'ordinaria Terra Sacra sarebbe stato semplicemente un insulto. Formare una Terra Sacra al picco era qualcosa che avrebbero fatto se fossero stati pigri. Solo creare una Terra Sacra di un Re del Mondo sarebbe stato adeguato alla loro posizione.


Nonostante non potesse essere fatto all'istante, se uno avesse impiegato decine di migliaia di anni e avesse controllato abbastanza risorse, allora fare tutto questo non sarebbe stato affatto difficile.


Quando una persona ascendeva alla gloria, tutti i suoi alleati sarebbero prosperati. Quando Lin Ming era nel continente Tianyan, dopo che era diventato uno dei guerrieri migliori al mondo, l'Isola della Divina Fenice aveva ricevuto una benedizione spaventosamente grande. Mu Qianyu e Qin Xingxuan erano riuscite a diventare guerrieri al Mare Divino Realm a causa di Lin Ming e sarebbero state anche individui sbalorditivi a questo livello. Insieme all'enorme quantità di risorse che Lin Ming aveva lasciato nell'isola della Divina Fenice, questo avrebbe permesso al Sect di diventare rapidamente una Terra Sacra. Nell'arco dei prossimi duecento anni, l'Isola della Divina Fenice potrebbe perfino rimpiazzare il Reame Divino Asura e diventare uno dei quattro Reami Divini!


Così un Sect di quarto livello era diventato all'improvviso una Terra Sacra!


Questa sorta di velocità non poteva essere paragonata ad un Sect che si sviluppa da sè!


"Quello è solo un Grande Re del Mondo. E se fosse tra i dieci migliori Re del Mondo? È difficile che qualcuno al di sotto di un Empireo possa paragonarsi ad una figura del genere. Se una persona del genere creasse il suo Sect, cosa succederebbe?"


"Solo per fondare un Sect ci vorrebbe un'enorme quantità di tempo ed energia, ma se questa persona usasse l'Isola Xiaoyao come base e la sviluppasse? Siete tutti veterani Anziani e alcuni di voi non hanno più molto potenziale. Anche così, potrete comunque ottenere enormi vantaggi!"


Disse senza fretta Mu Shuitian. Eppure le sue parole calme fecero accelerare il battito cardiaco degli Anziani.


In effetti, se l'Isola Xiaoyao potesse avanzare e diventare una Terra Sacra di un Re del Mondo, allora in quanto Aniani sarebbero riusciti ad ottenere benefici ancora più grandi! Era una Terra Sacra di un Re del Mondo! Le risorse che avrebbero ricevuto sarebbero state di qualità di gran lunga superiore a quelle dell'Isola Xiaoyao! Se nella Terra Sacra di un Re del Mondo potevano ricevere zuppa di midollo di drago, allora nell'isola Xiaoyao non avrebbero mangiato altro che carne di bestia feroce di basso livello! Come potevano essere paragonate?


Tuttavia, anche se la situazione che Mu Shuitian aveva descritto era allettante, sembrava ancora troppo improbabile e irrealistica.


"Mi permetta di parlare con sincerità. Molti capi dei Sect quando ascendono al potere dicono cose del genere. Ad esempio diranno tutti i loro obiettivi nei prossimi cento, mille o anche diecimila anni. I loro piani sono sempre esagerati e improbabili. Ad esempio hanno intenzione di raddoppiare la forza della setta nell'arco di mille anni, di diventare Terre Sacre di livello intermedio e così via. Però questi obiettivi verrebbero tutti dimenticati nel tempo. Quanti riusciranno davvero a raggiungere il loro obiettivo?"


"Senior dice che un'esistenza al livello di un Grande Re del Mondo o anche uno tra i dieci migliori Re del Mondo, sarebbe venuto ad aiutarci ad aumentare la forza del nostro Sect. Se accadesse, il nostro Sect in effetti potrebbe rafforzarsi rapidamente in breve tempo, ma dove troveremmo un Grande Re del Mondo del genere? Se esistesse, come potrebbe servirci?"


Obiettò un altro Anziano. Quando un capo della setta fosse salito al potere, spesso avrebbe dato delle linee guida generali per il futuro per rendere più unito la setta. C'erano alcuni capi che non credevano in sé stessi, ma altri che erano così sicuri delle loro parole da essersi ingannati da soli, ma alla fine si sarebbero resi conto che tutto ciò che avevano detto erano solo vanterie.


"Un Grande Re del Mondo certamente non ci aiuterà. Se volessimo che ci aiutasse, c'è solo una possibilità, cioè di crescerne uno noi!" Le parole di Mu Shuitian spiazzarono i presenti. Alcuni Anziani rimasero a bocca aperta, la loro gola e le loro palpebre fremevano.


Quale organizzazione che non era nemmeno diventata una Terra Sacra poteva produrre il suo Grande Re del Mondo?


Era solo ridicolo!


perfino una Terra Sacra di un Re del Mondo non poteva garantire di poter produrre un Re del Mondo in ogni generazione!


Questa cosiddetta generazione non si riferiva solo alla normale distanza di tempo tra genitore e figlio, ma era misurata in base all'età di un Re del Mondo che poteva spesso vivere per diversi milioni di anni.


Prima che il vecchio Re del mondo morisse, se ne fosse nato uno nuovo avrebbe potuto continuare una dinastia. Era davvero un evento degno di celebrazione!


In altre parole, perfino una Terra Sacra di un Re del Mondo dalle eredità di grande livello, con innumerevoli geni sbalorditivi in competizione, risorse illimitate e anche la guida di supremi esperti, sarebbero stati più che fortunati se fosse nato un Re del Mondo ogni diversi milioni di anni! E questo era solo crescere un ordinario Re del Mondo e non un Grande Re del Mondo.


Figuriamoci la loro Isola Xiaoyao, avrebbero già ringraziato il cielo se avessero potuto produrre una figura al livello di un Sacro Lord.


Ad esempio, usando Ye Shuitong e Bai Mingyu come esempi, nonostante potessero essere individui che sdegnavano tutti gli altri rivali ed eroi della loro generazioni, avevano pochissime possibilità di diventare Sacri Lord.


"Crescere il nostro Re del Mondo? Senior, non sta scherzando? Se potessimo produrne uno, allora perché saremmo ancora qui, a versare sangue per il Mistico Regno Rosso della Desolazione per creare risorse che valgono decine di miliardi di pietre del sole viola?"


"Poi, guardando il quadro complessivo, anche se avessimo le risorse e le eredità adatte, non avremmo un talento adeguato..." Mentre parlava, l'Anziano guardò all'improvviso Lin Ming. "Che... che... Senior stia dicendo..."


Anche tutti gli altri rivolsero gli sguardi verso Lin Ming. Senza dubbio se questo era davvero il piano di Mu Shuitian, allora potevano solo pensare ad un talento. Cioè... Lin Ming! Voleva farlo diventare un Grande Re del Mondo!


"Lin Ming... Senior, intende lui?"


Per gli Anziani presenti, era come se vedessero Lin Ming per la prima volta. Lo squadrarono e lo valutarono più e più volte.


"Cosa, credete che sia impossibile?"


"Non credo sia impossibile, ma..." Diversi Anziani si scambiarono un'occhiata per dire con tatto:"Solo che le possibilità non sono troppo alte..."


I 3000 Grandi Re del Mondo si erano accumulati per un periodo di milioni di milioni di anni. Pensare alle possibilità che una persona del genere apparisse era raggelante!


Nell'intero Regno Divino, in media un Grande Re del Mondo sarebbe nato ogni 1000-2000 anni.


Questo valeva per tutto il Regno Divino. Lo sconfinato e infinito Regno Divino includeva innumerevoli Sect, Terre Sacre e numerose famiglie al livello di un Re del Mondo. E a parte i 3000 Grandi Mondi, c'erano anche tutti gli abitanti degli innumerevoli mondi di medie e piccole dimensioni, quelli nascosti e i regni mistici, includendo anche quelli ascesi da milioni di mondi sconfinati dai piani inferiori!


In mille anni quante vite sarebbero nate?


Anche usare settilioni non sarebbe stato sufficiente a descrivere questo nome!


Era già una probabilità che i mortali non potevano più comprendere.


E questo sopratutto includeva i discendenti dei Re del Mondo al picco del loro grado e anche quelli di un Empireo!


Che sorta di concetto era un Empireo?


Le possibilità che i loro discendenti diventassero un Grande Re del Mondo naturalmente era di gran lunga superiore. Come potevano meri mortali contendere con loro?


Lin Ming era potente, ma era difficile radunare il coraggio e dire che sarebbe diventato un Grande Re del Mondo in futuro.


In quel momento Bai Xi sogghignò e disse:"Capisco, allora è questo che sta accadendo. Non c'è da meravigliarsi che abbia detto che la vita di Lin Ming è molto più preziosa di quella di Bingyun e della reputazione della mia famiglia. Questo è perché intende farlo diventare un Grande Re del Mondo e fargli sostenere l'Isola Xiaoyao. Che idea geniale!"
                                


                                



