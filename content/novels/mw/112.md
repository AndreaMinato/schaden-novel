---
weight: 112
title: Capitolo 112 - La Pazzia di Zhu Yan
pubDate: 2025-10-16T07:28:18.429Z
tags:
    - mw
---


Per evitare le spie del Principe Ereditario, Wang Gan girò attorno per un po' al palazzo del Principe delle Nuvole. Avvolto da un mantello, entrò nel palazzo dalla porta sul retro.
Così era venuto a spiegare la sua presenza e anche a riferire le malefatte di Zhu Yan.
Il Decimo Principe probabilmente non avrebbe gradito di sentire di queste faccende, ma Wang Gan voleva tirare l'acqua al proprio mulino.


Non spiegò direttamente perché era venuto al palazzo del Principe Ereditario, invece iniziò a fargli rapporto su degli affari militari.
Raccomandò una coppia di guerrieri coraggiosi, padre e figlio, che avevano compiuto grandi imprese militari. Da questo iniziò ad accennare alla grandiosità dei due e poi sospirò tristemente riferendosi alla sua famiglia che aveva allevato un figlio così inutile. Poi fece un'allusione riguardo alla disputa avvenuta molti mesi fa, quando il suo figlio buono a nulla aveva provocato Lin Ming, per poi menzionare accidentalmente il nome di Zhu Yan...


Come poteva il Principe delle Nuvole non conoscere il significato dietro il discorso di Wang Gan? Quando sentì menzionare il nome di Zhu Yan, l'espressione del Decimo Principe si incupì. Non sapeva che Lin Ming e il figlio di Wang Gan avesse avuto un tale conflitto nel giorno dell'esame di ingresso e che l'istigatore di questa ostilità fosse stato Zhu Yan.


"Maggiore Wang, ha lavorato sodo oggi. Per favore vada a risposare non appena possibile." Il Principe delle Nuvole disse con un'espressione impassibile.


"Sì, allora mi congedo." Wang Gan aveva raggiunto il suo obiettivo. Nonostante la posizione che aveva non era troppo grande, né troppo piccola, era davvero un ruolo molto delicato. Wang Gan doveva stare attento per sopravvivere e aveva fatto un buon lavoro.


...


Città di Fortuna Celeste, Frazione della famiglia Zhu -


Zhu Yan indossava pantaloni bianchi. I suoi capelli erano scompigliati mentre era steso a letto. Aveva uno sguardo scoraggiato mentre sbirciava dalla finestra, i suoi occhi fissavano il palazzo brillantemente illuminato del Principe Ereditario.
Oggi sapeva che il principe stava tenendo un grande banchetto e la stella della festa era Lin Ming.


Pensando al ragazzo, Zhu Yan strinse le coperte del letto. Il tessuto raffinato e costoso fu fatto a pezzi dalla presa di Zhu Yan.


Nel combattimento di molti giorni fa si era ferito gravemente! Il 'Purgatorio Loto Rosso' era una tecnica marziale che non poteva utilizzare pienamente. Facendo questo aveva utilizzato troppa vera essenza e aveva danneggiato i suoi meridiani. La coltivazione di Zhu Yan era insufficiente e lo aveva usato a stento.
In più era stato respinto dalla lancia di Lin Ming, aggravando così le condizioni di Zhu Yan!


Le ferite della carne erano facili da curare con delle buone medicine e delle pillole, ma il danno ai meridiani era davvero difficile da recuperare. Questo genere di ferita sarebbe diventata un grande ostacolo per avanzare allo Stadio Circolazione!


"Dannazione!"


<em>Bang!</em> Il cuscino di velluto sotto Zhu Yan esplose all'improvviso. Innumerevoli piume bianche vorticarono nella stanza come fiocchi di neve.


"Ah!" Lan Yunyue saltò per la paura coprendosi la bocca. Zhu Yan era volubile e questo non la faceva assolutamente sentire al sicuro. Un momento prima era tranquillo, quello dopo sarebbe scattato per la furia come una bestia violenta.


L'urlo di Lan Yunyue fecero cadere lo sguardo di Zhu Yan su di lei.


Non appena lo vide, Lan Yunyue trattenne il respiro, il suo sguardo la faceva sentire come se fosse sommersa in un lago ghiacciato. Temeva che Zhu Yan avrebbe potuto ucciderla.


Ci fu una pausa prima che l'uomo chiedesse all'improvviso, "Te ne stai pentendo?"


"Che... di cosa?" Lan Yunyue andò nel panico. Fece un respiro profondo, cercando di sembrare più calma possibile.


"Sai di cosa sto parlando."


I risultati di Lin Ming erano molto più brillanti di Zhu Yan.
Senza dubbio lo avrebbe superato ancora di più.
Zhu Yan sapeva che, con la mente pragmatica di Lan Yunyue, inevitabilmente avrebbe provato un enorme rimpianto.


"Il Principe Ereditario ha organizzato un grandissimo banchetto. È lì, potresti andare lì a cercarlo. In quel banchetto c'è ogni sorta di celebrità e figura famosa.
Le giovani aristocratiche lì indossano vestiti costosi e magnifici e le loro maniere e il loro portamento sono eleganti.
Non era ciò che avevi sempre voluto? Puoi andare ora."


La voce gelida di Zhu Yan spaventò Lan Yunyue, se avesse davvero detto che rimpiangeva le sue decisioni, non sapeva cosa le avrebbe fatto colto dalla sua furia.


Lan Yunyue era piena d'ansia. Strinse le labbra e disse, "Non ho più alcuna qualifica per rimpiangere ormai."


Zhu Yan sorrise sinistramente rivelando i denti. "Sei stata onesta. Se non altro non sei stata ipocrita e non hai detto di non averlo rimpianto. Bene. Non hai davvero le qualifiche per rimpiangere. In tal caso spogliati!"


"Cosa!?" Lan Yunyue si afferrò il colletto sorpresa. "Zhu Yan, non siamo sposati."


"Matrimonio? Lan Yunyue, non capisci la tua posizione. Credi di essere una principessa? Il motivo per cui non l'ho mai proposto finora era perché ti rispettavo.
Ma tu devi almeno avere le qualifiche per avere il mio rispetto! Mi hai mai amato per almeno un momento? Provamelo, spogliati!"


"Zhu Yan, tu..." Lan Yunyue sentì un senso di allarme incombente e puntò verso la porta. Prima il comportamento di Zhu Yan era sempre stato tetro e minaccioso, ma non l'aveva mai obbligata a farle fare cose del genere. La maggior parte del tempo si era comportato come un gentiluomo.


Ma in quel momento Lan Yunyue sapeva che Zhu Yan le avrebbe fatto violenza, a causa dei suoi fallimenti e delle sue frustrazioni l'uomo era diventato una bestia selvaggia.


Zhu Yan vide le futili azioni di Lan Yunyue e la sua voce si riempì di rabbia, "Nonostante sia ferito, sono più che capace di affrontarti. Ti consiglio di non muoverti verso l'entrata. Se fai un altro passo, posso benissimo muovermi."


"Zhu... Zhu Yan..." Lan Yunyue si morse le labbra. Si erano già formate delle lacrime agli angoli dei suoi occhi. Strinse il colletto del suo vestito così tanto che le sue nocche erano diventate bianche.


La sua voce tremò mentre diceva, "Hai perso contro Lin Ming e credi che, abusando di una donna che gli è piaciuta, ti possa vendicare e sfogare la tua rabbia contro di lui! È questo il tuo cuore delle arti marziali!? Zhu Yan, perché devi usare questo metodo per darti conforto? Ti fa sentire meglio?"


"Cos'hai detto?" L'espressione di Zhu Yan si adombrò. Ogni parola aveva messo il dito nella piaga, era proprio per questo che voleva aggredire Lan Yunyue.


Era pieno d'odio, odiava tutto di Lin Ming. Doveva trovare qualcosa, qualsiasi cosa in cui poteva essere almeno un briciolo superiore a Lin Ming. Avrebbe posseduto la donna che Lin Ming amava per sbarazzarsi dei demoni nel suo cuore!


Ma i suoi pensieri erano stati rivelati senza giri di parole da Lan Yunyue. Cercare un senso di superiorità in quel modo, questo fece sentire Zhu Yan estremamente patetico!


Poi si arrabbiò per la sua vergogna!


Fece roteare la sua essenza e stava per scagliarsi su di lei, ma in quel momento la voce del vecchio servo risuonò da dietro la porta, "Signorino, è arrivato il Decimo Principe."


"Mmh?" Zhu Yan si accigliò e calmò gradualmente la sua vera essenza.


Lan Yunyue era provata. Era schiacciata contro il muro e scivolò lentamente sul pavimento. La sua schiena era ricoperta di sudore.
Nell'ultimo mese il nome del Decimo Principe era stato il suo incubo. Una volta, con solo poche parole, aveva quasi fatto annullare il loro matrimonio, ma in quel momento si era sollevata incredibilmente sentendo dell'arrivo del Decimo Principe.


Zhu Yan si alzò e cominciò a vestirsi silenziosamente. Per ricevere il Decimo Principe naturalmente avrebbe dovuto rendersi presentabile e porgergli i suoi saluti nella sala. Solo qualcuno con delle ferite troppo gravi o un malato terminale avrebbe ricevuto in camera da letto.


Tuttavia mentre Zhu Yan stava indossando i suoi abiti, arrivarono dei passi.


La porta si aprì e comparve il Decimo Principe sulla soglia. C'erano un po' di seguaci dietro di lui e il suo volto era impassibile, non mostrava né gioia, né rabbia.


"Vi porgo i miei saluti Vostra Altezza." Zhu Yan si inchinò. Anche Lan Yunyue si alzò e si inchinò prima di tornare nell'angolo della stanza.


Secondo le usanze, quando un ufficiale si inchinava al principe, il principe lo avrebbe dispensato dalla cerimonia con qualche parola. Tuttavia il Decimo Principe non aveva detto nulla.


"Conosci Wang Yigao?" Chiese il Decimo Principe. La domanda stordì Lan Yunyue.


Zhu Yan capì a cosa si stava riferendo il principe delle nuvole, altrimenti non avrebbe menzionato una persona così insignificante come Wang Yigao così all'improvviso.


"Sì." Zhu Yan ammise. Sapeva che il motivo per cui Lin Ming aveva favorito il Principe Ereditario poteva essere a causa di questo. Non lo aveva menzionato di sua iniziativa, ma ora il Decimo Principe lo sapeva.


"Molto bene. Ora so perché è stato così facile per mio fratello conquistare Lin Ming. Forse non lo sai, ma la persona che ha salvato Lin Ming da Wang Yigao è stato mio fratello! Questa è stata semplicemente la ciliegina sulla torta, non poteva essere stato più tempestivo quell'aiuto? Sei stato sotto il mio comando già per due anni e non hai ancora ottenuto un briciolo di merito, eppure hai già fatto un regalo così grande a mio fratello.
Sappi che la Valle dei Sette Misteri ha già iniziato a sottoporre Lin Ming alla prova per diventare discepolo principale. Non appena la passerà, allora diventerà discepolo principale!"


Il cuore di Zhu Yan si strinse. <em>Discepolo Principale!</em>


Questo era inimmaginabile. Tra i nativi dell'intero regno di Fortuna Celeste solo Qin Xingxuan era una discepola principale!


Gli altri invece provenivano da grandi e misteriose famiglie di arti marziali.


"Zhu Yan, sai qual è il valore di un discepolo principale del Palazzo Marziale per me e mio fratello?" L'espressione del Decimo Principe era un po' rigida. Un discepolo principale del Palazzo Marziale sarebbe entrato nella Valle dei Sette Misteri. Dopodiché sarebbe rimasto lì o sarebbe stato mandato indietro. Nel secondo caso allora sarebbe stato nominato Maestro del Palazzo Marziale o inviato dei Sette Misteri.


Il regno di Fortuna Celeste era uno stato vassallo sotto la giurisdizione della Valle dei Sette Misteri. Il Maestro del Palazzo Marziale e l'Emissario dei Sette Misteri avevano uno status che sorpassava perfino quello dell'imperatore!


Se Lin Lin Ming fosse rimasto nella Valle dei Sette Misteri allora non sarebbe cambiato molto, ma se fosse stato diventato un Maestro del Palazzo Marziale o un Emissario dei Sette Misteri e avesse sostenuto il Principe Ereditario, allora per il Decimo Principe non ci sarebbe stata alcuna speranza per lui di ascendere al trono!


E se avesse fallito, allora avrebbe pagato con la vita!


Zhu Yan strinse i pugni così tanto che le sue unghie scavarono nella carne. Discepolo principale! Come poteva essere possibile!? Pensando a quanto sarebbe diventato potente, si sentì sprofondare in un pozzo senza fondo di disperazione.


Questa ostilità, come poteva essere riparata?


Lan Yunyue si accasciò contro il muro, il suo volto era impallidito. Discepolo principale... Lin Ming voleva diventare un discepolo principale?


In futuro poteva diventare Maestro del Palazzo Marziale o anche un emissario...


Queste esistenze non erano altro che leggende per lei.


In quel momento il Decimo Principe notò Lan Yunyue. Credeva che la ragazza fosse una domestica, ma dopo aver notato i bei vestiti che stava indossando si rese conto del suo errore. "Tu sei... Lan Yunyue?"
                                


                                



