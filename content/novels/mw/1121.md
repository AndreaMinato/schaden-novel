---
title: Capitolo 1121 – Il Mistero del Cubo Magico
pubDate: 2025-12-15T08:37:10.318Z
tags:
    - mw
---


<em><strong>BUON ANNO!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Pierpaolo!
7 capitoli in coda (1 Pierpaolo + 6 di Alberto), 0/3
da editare
-Schadenfreude</em>


Nella nuvola di energia Origin sopra l'Isola Xiaoyao, il loto rosso del Grande Imperatore su cui erano incise le immagini di draghi e fenici erano accanto al Germoglio del Dio Blasfemo ricoperto di rune del fuoco e del fulmine!


Erano apparsi ben due fenomeni durante il nono Stadio della Distruzione di Lin Ming!


Due Potenza Trascendenti avevano prodotto il proprio fenomeno!


In quel momento Xiao Haogan era sconvolto. Gli altri undici Anziani responsabili nel gestire la formazione di occultamento erano tutti pallidi. Stavano lottando per resistere alle leggi del dao celeste, ma esperti al Lord Divino non potevano resistere alle onde d'urto delle leggi del dao celeste!


In origine era già difficile per loro sopportare il fenomeno del loto rosso, ma ora questo germoglio sconosciuto era apparso dal nulla e li aveva messi ancora più in difficoltà. Stavano raggiungendo rapidamente il loro punto di rottura!


Mu Qianxue lo notò e disse:"Zia, questi dodici Anziani potrebbero non resistere molto più a lungo, dovrai mandare molte più persone. In passato, quando il Re del Mondo della Conchiglia ha attraversato il nono Stadio della Distruzione, è apparso un fenomeno di una grande conchiglia e il suo suono si è diffuso per 800.000 chilometri e nessuna barriera è riuscita ad ostruirlo. Questo non ha più niente a che fare con la coltivazione. Questi fenomeni non possono essere compresi dai discepoli dell'Isola Xiaoyao, ma se saremo sfortunati e qualche vecchio mostro dalla ricca esperienza li vedesse, allora finiremmo nei guai."


Nonostante Mu Qianxue sapeva che c'erano poche probabilità che accadesse, dovevano comunque prepararsi ad ogni evenienza.


"Va bene."


Mu Shuitian annuì, tutta sorrisi. Gli attuali risultati di Lin Ming avevano già superato ogni sua aspettativa. Era piena di anticipazione per il suo futuro.


Mu Shuitian mandò un'altra trasmissione del suono e fece venire apposta il maestro dell'Isola Xiao Haotian per aiutarli a nascondere le fluttuazioni di energia delle leggi del mondo.


"Xiaoxue, avevi ragione,. Lin Ming può davvero diventare un Grande Re del Mondo in futuro!"


'<em>Solo...?'</em> Pensò Mu Qianxue. In realtà le sue ambizioni per Lin Ming erano ancora più grandi. Un Grande Re del Mondo era formidabile, ma Mu Qianxue aveva già visto la potenza di un Grande Re del Mondo, suo nonno!


Lei stessa, se non fosse stata investita da una tale tragedia in passato, sarebbe diventata un Grande Re del Mondo. Anche Tian Mingzi, con il suo talento marziale ed astuzia, aveva delle speranze simili!


Ciò che Mu Qianxue desiderava era superare un Grande Re del Mondo!


Pensava che Lin Ming potesse superare lo stadio del Re del Mondo e diventare un Empireo!


I leggendari Empirei erano i veri signori del Regno Divino. Sarebbero passati innumerevoli anni prima che ne nascesse uno e il più sbalorditivo tra di loro poteva produrre una potenza trascendente! Perfino le Bestie Divine si dovevano sottomettere alla potenza di un Empireo!


Che sorta di esistenza era? Di fronte ad un Empireo, perfino i Sacri Lord che controllavano il loro dominio non sarebbero stati nient'altro che ammassi di formiche!


Ogni praticante di arti marziali del Regno Divino, perfino i gloriosi Re del Mondo, avrebbe provato un profondo timore reverenziale nei confronti di un Empireo, come un mortale messo in soggezione da un dio.


Queste aspirazioni erano davvero troppo grandi. Nemmeno Mu Qianzue era pienamente sicura di poter aiutare Lin Ming a diventare un Empireo.


Le era solo venuta in mente questa idea, ma non la espresse ad alta voce. Questo perché sapeva che parole del genere avrebbero attirato la derisione degli altri. Sua zia non l'avrebbe ridicolizzata, ma l'avrebbe sollecitata a non pensare a delle questioni così irrealistiche.


Così Mu Qianxue aveva scelto di rimanere in silenzio.


'<em>Lin Ming... non ho idea del livello che raggiungerai in futuro, ma il mio destino è già legato al tuo e non possiamo più separarci... il tuo futuro sarà anche il mio futuro...'</em>


Pensò Mu Qianxue. In quel momento la nuvola di energia Origin sopra l'Isola Xiaoyao si era espansa fino ad 81 chilometri!


Una nuvola di energia del genere equivaleva a 27 Cieli!


Tutti gli Anziani dell'Isola Xiaoyao furono spaventati da uno spettacolo simile. La nuvola si stava espandendo troppo velocemente. Nessuno di loro sapeva come reagire.


Normalmente, sarebbe stato già straordinario che un genio producesse più di un Cielo.


Ogni singolo Cielo avrebbe portato vantaggi ancora più indescrivibili. Significava maggiore potenziale.


La nuvola di energia Origin si stava gonfiando rapidamente. Non stava più aumentando di un Cielo, ma di tre alla volta! Questo significava che questa nuvola si stava espandendo di nove chilometri ogni volta!


Il numero ottantuno derivava da nove per nove. I due nove insieme contenevano i princìpi del Grande Dao, ma questo non era ancora il limite di Lin Ming.


Xiao Haogan era impallidito.


Nonostante fosse consapevole che la forza combattiva di Lin Ming superasse di gran lunga i praticanti di arti marziali del suo livello, credeva che potesse farlo solo a causa di tutti i materiali celesti che aveva ricevuto. Se li avesse avuti anche lui, avrebbe potuto formare anche lui delle fondamenta solide come Lin Ming, allora non sarebbe stato un problema per lui raggiungere i tre Cieli assoluti e mostrare sdegno nei confronti di tutti gli altri rivali della sua generazione.


Ora però, Xiao Haogan guardava stordito la nuvola di energia Origin di ottantuno chilometri.


Anche chiamare Lin Ming un genio mostruoso non gli avrebbe fatto giustizia.


Non troppo lontano da Xiao Haogan, Bai Xi stava diventando livido. Non poteva immaginarsi che Lin Ming sarebbe stato così talentuoso. Una volta che fosse arrivato al Mare Divino Realm, quanto sarebbe aumentata la sua forza combattiva? E, quando Lin Ming fosse giunto negli stadi intermedi del Divine Transformation realm, Xiao Haogan temeva che non sarebbe più riuscito ad affrontarlo!


Data la velocità di coltivazione di Lin Ming, avrebbe potuto metterci circa una decina di anni per raggiungere gli stadi intermedi del Divine Transformation realm!


In poche decine di anni forse sarebbe riuscito a contendere direttamente contro di lui.


In venti anni Lin Ming avrebbe potuto ucciderlo.


In trent'anni avrebbe potuto schiacciarlo all'istante come una formica!


Bai Xi ebbe difficoltà ad accettare un divario del genere. Dopotutto Lin Ming era solo un membro della giovane generazione. Tra 30 anni avrebbe avuto solo 60 anni. Per un praticante di arti marziali che viveva per moltissimi anni, 60 anni era solo l'inizio della propria vita. Avrebbero dovuto ancora trascorrere il loro periodo migliore.


Bai Xi invece stava invecchiando. Nei confronti di Lin Ming provava solo un'assoluta invidia.


La nuvola di energia Origin si espanse di nuovo.


Ventotto Cieli!


Ventinove Cieli!


Trenta Cieli!


A trenta cieli ci fu un cambiamento inaspettato!


Un enorme immagine nella nuvola di energia Origin oscurò la terra!


"Fenomeno? C'è un altro fenomeno?"


"Cielo! Questo è il terzo fenomeno! Tre fenomeni solo attraversando il nono Stadio della Distruzione!"


Gli Anziani e i discepoli diretti dell'Isola Xiaoyao erano senza parole, non sapevano più cosa stava accadendo. Il motivo per cui un fenomeno si chiamava così era perché erano assurdamente rari, ma Lin Ming ne faceva apparire uno dopo l'altro.


Le immagini del Fiore di Loto del Grande Imperatore e del Germoglio del Dio Blasfemo furono completamente coperta da questo nuovo fenomeno. I confini di questa immagine si solidificarono gradualmente, formando un cubo misterioso. Questo cubo non emise la minima luce. Sembrava semplice e comune, eppure emanava un'aura mistica e sconfinata. Ogni sorta di linea apparì in questa immagine. Alcuni solchi erano confusi e spenti, altri erano ben distinti. Tuttavia, non importava quanto uno fissasse queste linee, era impossibile capire dove andavano. Erano sconcertanti e incredibili.


Quando videro questo cubo, Mu Qianxue e Mu Shuitian impallidirono. Questa era una proiezione del Cubo Magico!


I loro cuori si strinsero e sussultarono. Il Cubo Magico conteneva una quantità illimitata di segreti che non potevano esplorare. A parte Tian Mingzi, era possibile che nessuno degli altri Re del mondo o Empirei sapessero della sua esistenza, ma se l'avessero scoperto e avessero individuato la posizione del Cubo Magico, allora le conseguenze sarebbero state gravissime!


Il solo risvolto positivo era che nessuno degli Anziani o discepoli dell'Isola Xiaoyao sapevano cosa fosse. Sembravano confusi mentre guardavano questo strano fenomeno.


"Sarò responsabile della questione." Mu Shuitian fece un respiro profondo, la sua voce era solenne. Era oltremodo contenta di aver deciso di coprire tutta l'Isola Xiaoyao con un'enorme formazione di occultamento, altrimenti se queste immagini si fossero diffuse per lo spazio sarebbe stato pericoloso!


Nonostante ci fossero pochissime possibilità che le immagini del Cubo Magico raggiungessero Tian Mingzi, Mu Shuitian avrebbe preso ogni precauzione. Aveva già deciso di usare un'altra pergamena di un artefatto spirituale e assicurarsi che nessuno avrebbe parlato dei segreti o delle immagini del nono Stadio della Distruzione di Lin Ming.


Tuttavia, proprio mentre parlava, rimase stupefatta.


Strabuzzò gli occhi. Guardò impotente mentre l'immagine del Cubo Magico iniziò a rimpicciolirsi un po', ma a parte il Cubo Magico, apparì l'immagine di una misteriosa perla!


E non finì qui, apparve un'altra immagine dalla forma di una tessera!


Un totale di tre oggetti!


Emettevano tutti un'aura simile ed erano avvolti da un bagliore fioco. Dopo essere apparsi per un attimo, scomparirono nel nulla!


Gli Anziani e i discepoli del Palazzo Xiaoyao ne furono sbigottiti. Comunque pensavano solo che fosse uno degli strani fenomeni che erano apparsi durante il nono Stadio della Distruzione della Distruzione e non ci badarono troppo. Dopotutto ogni grande genio avrebbe prodotto fenomeni diversi. Ed era la prima volta che vedevano apparire un fenomeno durante l'attraversamento del nono Stadio della Distruzione. Era normale che non capissero cosa stava accadendo.


Mu Qianxue e Mu Shuitian però furono colte dal panico!


Non erano mai state sbalordite come lo erano state oggi.


Il Fiore di Loto del Grande Imperatore e il Germoglio del Dio Blasfemo, due set di potenze trascendenti, erano state coperte dal Cubo Magico, ma i due strani oggetti erano riusciti a rimanere a fianco del Cubo Magico. Che fin dall'inizio il Cubo Magico non fosse unico, ma parte di un set da tre?


Che oggetti erano e dove si trovavano?


Che fossero nei 3000 Grandi Mondi del Regno Divino, o forse in qualche universo differente o anche in uno dei mistici regni divergenti sparsi ovunque?


Com'erano stati creati e che rapporti avevano l'uno con l'altro?


Mu Qianxue fissò senza battere ciglio lo spazio nella nuvola di energia Origin in cui erano apparsi i tre oggetti. Era accaduto per brevissimo tempo così aveva potuto solo dare una breve occhiata. Nonostante i tre oggetti avessero una forma diversa, emettevano un'aura simile che aveva permesso a Mu Qianxue di accertarsi che provenivano dalla stessa fonte!


Si mordicchiò le labbra e strinse le mani. Per lei il Cubo Magico era troppo importante!


In un certo modo, il Cubo Magico aveva causato l'annientamento delle Terre Sacre Qianyu, ma dopo, il solo motivo per cui Mu Qianxue era sopravvissuta a morte certa era stato per il Cubo Magico. Era anche il motivo per cui Lin Ming era arrivato a questo livello!


In origine pensava che il Cubo Magico fosse un cristallo spirituale lasciato dopo la morte di un'esistenza che superava un Empireo, un'esistenza che poteva essere definita una vera divinità.


Ora però sembrava che si sbagliasse. Era impossibile che un cristallo spirituale apparisse in queste tre strane forme.


<em>Cos'erano?</em>


Si chiese assorta Mu Qianxue, ma in quel momento un grido miserabile la destò. Vide il Grande Anziano Xiao Haogan sputare una boccata di sangue e venire scagliato indietro. Il disco della formazione sotto i suoi piedi si ruppe all'improvviso!


Xiao Haogan era la persona che gestiva la formazione di occultamento. In quel momento non era riuscito più a sopportare le onde d'urto dell'energia delle leggi del mondo ed era stato scaraventato all'indietro.
                                


                                



