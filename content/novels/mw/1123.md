---
title: Capitolo 1123 – Grande Tribolazione dei Cinque Elementi
pubDate: 2025-12-15T08:37:10.318Z
tags:
    - mw
---


<em><strong>BUON ANNO!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Alberto!
5 capitoli in coda (5 di Alberto), 0/3
da editare
-Schadenfreude</em>


L'energia nel cielo stava ancora rimbombando, ma non importava quanta se ne condensasse, non avrebbe comunque superato 99 chilometri. E all'interno sarebbero avvenuti costantemente dei cambiamenti, come se le nuvole si stessero evolvendo.


Lin Ming aveva assorbito un'enorme quantità del potere delle leggi, ma ce n'era ancora una parte nella nuvola.


Il corpo di Lin Ming era ancora immerso nella nuvola di energia Origin, fluttuandoci in mezzo.


"Lin Ming ha finito. Perché non è ancora sceso?"


Gli Anziani dell'Isola Xiaoyao non erano ancora sicuri di cosa stesse accadendo. Mu Qianxue si accigliò. Non aveva idea nemmeno lei di cosa sarebbe accaduto dopo una Distruzione perfetta a 33 Cieli.


Cinque colori brillarono nel cielo. Poi riecheggiò il rumore di una campana del mattino.


Questa sorta di rumore vasto e illusorio sembrava appartenere ad un'enorme campana di bronzo ai confini della terra. Quando i discepoli dell'Isola Xiaoyao sentirono questo suono, sentirono tutto il sangue nei loro corpi gonfiarsi. Il loro battito cardiaco batté a ritmo con questo suono divino e tra ogni rintocco sembrava esserci la traccia di un'illuminazione.


"Mm? Questo suono è..."


"È il suono del Grande Dao. Ci sono fin troppe Leggi del Dao Celeste radunate nelle nuvole di energia Origin, quindi hanno formato naturalmente il suono del Grande Dao. Ciò che abbiamo sentito è solo una piccola porzione di quell'illuminazione. Si può immaginare quanti benefici ne abbia tratto Lin Ming ora che ha sopportato il battesimo delle leggi del dao celeste."


Diversi Anziani se ne meravigliarono, pieni di invidia. Poi, in quel momento il rumore del Grande Dao cambiò all'improvviso. Era come se un dio stesse suonando il guqin seduto su una nuvola. Ondate di questo suono misterioso si diffusero nel mondo. A volte aveva un certo tono, altre era audace come dei soldati sul campo di battaglia, che camminavano a fatica tra il fango e il sangue. Altre volte era luminoso e allegro, come i fiumi e le montagne, come gocce che cadevano da un piatto di giada. In altre occasioni il suono era dolce e tenue, come la pioggerellina d'autunno e i fiori che cadevano...


Nessuno capiva il significato dietro questo suono misterioso, ma mentre tutti vi si immergevano, la nuvola Origin si addensò e la sua energia si intensificò sempre di più.


Non solo, l'intento omicida della nuvola Origin si addensò sempre di più!


Normalmente, quando un praticante di arti marziali attraversava il nono Stadio della Distruzione, la nuvola che formavano avrebbe avuto colori fausti che riflettevano il metodo di coltivazione o altri aspetti del praticante di arti marziali.


Per Lin Ming invece era l'opposto. L'energia Origin che aveva evocato era estremamente grigia e solenne, come il caos stesso. Inoltre la nuvola di energia Origin che aveva formato era molto più densa di quella formata da un normale praticante di arti marziali. Questa nuvola sembrava condensata da energia primordiale elementare e conteneva un intento omicida notevole. Ora si era intensificato così tanto da condensarsi, mettendo sotto pressione tutti.


Dopo che Lin Ming aveva attraversato il nono Stadio della Distruzione, non solo le nuvole Origin non si erano disperse, ma l'energia al loro interno si era solo potenziata!


"Quella è..."


Gli Anziani dell'Isola Xiaoyao spalancarono gli occhi. Poterono solo fissare impotenti una luce dorata e abbagliante illuminare la nuvola di energia Origin!


Questo bagliore ardente sembrava un sole nascosto tra le nubi!


Mu Shuitian cambiò immediatamente espressione. Gridò allarmata:"Quella non è più una nuvola di energia Origin! Quella è una catastrofica nuvola della tribolazione!"


"Cosa sarebbe?" Chiese Xiao Haotian che era accanto alla donna. In quel momento si stava impegnando insieme a lei per nascondere le fluttuazioni di energia delle leggi del mondo.


"La nuvola di energia si è evoluta in una tribolazione! 33 Cieli, nuvola di 99 chilometri, il nove che attraverso il nove è tornato all'uno, il nono Stadio della Distruzione di Lin Ming ha raggiunto la perfezione. Il Dao Celeste non tollererà la sua esistenza e quindi si è formata una tribolazione!"


Prima che finisse di parlare, la luce dorata nelle nuvole si trasformò in una spada dorata che si precipitò verso Lin Ming!


"Tribolazione del fulmine?!" Gridò Xiao Haotian strabuzzando gli occhi.


"No! Tribolazione del metallo!"


Dei cinque elementi del metallo, legno, acqua, fuoco e terra, il metallo era il primo. Era l'elemento più duro!


Questa spada era lunga centinaia di migliaia di piedi. Era come l'arma divina di un Empireo e si precipitò verso Lin Ming!


<em>Kacha!</em>


La spada dorata impattò sul corpo di Lin Ming, che tremò. Comunque inaspettatamente risuonò un clangore metallico! Dal colpo si levarono delle scintille abbaglianti e sotto Lin Ming si creò una fessura lunga migliaia di piedi che formò un abisso!


Quando gli Anziani e i discepoli diretti videro il terrificante abisso che aveva formato questa spada dorata e videro che Lin Ming stava ancora fluttuando nel cielo, tutti deglutirono.


Lin Ming stava ancora bene nonostante la devastazione!


Era davvero umano?


Nemmeno un blocco di metallo divino non era così duro!


Dopo il primo colpo, sempre più lame dorate caddero dalla nuvola della tribolazione, avvolgendo Lin Ming in una pioggia dorata. La luce brillava ovunque, era terrificante!


Da lontano, Lin Ming sembrava estremamente piccolo in confronto all'infinita vastità del mondo. Fu inghiottito dall'ondata di energia.


"Attraversare il nono Stadio della Distruzione e andare incontro ad una grande tribolazione dei cinque elementi, non ne ho mai sentito parlare prima d'ora!"


Mu Shuitian fu colta dal panico. Che fosse una tribolazione del fulmine o dei cinque elementi, era tutto potere della tribolazione. In questo mondo, quando nasceva qualcosa che superava le più alte verità del Dao Celeste, quell'esistenza avrebbe scatenato una tribolazione.
Ad esempio, quando un mostro raggiungeva un punto nel suo cammino della via delle arti marziali tanto da ottenere un'illuminazione, oppure durante eventi come la forgia di un artefatto spirituale divino, la creazione di una pillola trascendente o di una potenza trascendente, poteva destare una tribolazione celeste!


E ora Lin Ming aveva studiato due potenze trascendente!


Inoltre coltivava sia il corpo che l'energia, un processo che aveva già violato le attuali leggi del dao celeste!


E c'era anche il Cubo Magico, un'esistenza che sfidava la volontà del cielo!


Inoltre Lin Ming aveva attraversato i 33 Cieli e prodotto una nuvola di energia di 99 chilometri. In questa situazione era normale che causasse una tribolazione celeste!


"Una tribolazione di cinque elementi... Lin Ming, lui..." Xiao Haotian impallidì. Se fosse stata una tribolazione ordinaria sarebbe andata bene, ma una dei cinque elementi rappresentava le cinque fonti di energia che costituivano ogni forma di vita nell'universo. Come poteva essere attraversata così facilmente?


"Se Lin Ming potrà superarla, sarà un'altra grande occasione fortunata per lui. È un genio troppo mostruoso. Avrà almeno quattro o cinque caratteristiche che possono suscitare una tribolazione celeste. Tutte insieme renderanno ancora più terrificante la tribolazione!"


Nessuno poteva aiutare una persona che stava resistendo alla tribolazione.


Si poteva solo sopportare l'ira del dao celeste da soli.


Il potente aveva l'abilità di resistere ad una forte tribolazione celeste, ma allo stesso tempo una potenza superiore avrebbe causato una tribolazione più violenta!


Mentre Mu Shuitian parlava, le lame di luce dorata che riempivano il mondo avevano già creato un mare dorato incandescente. Ogni spada di luce aveva la forza di tagliare in due la cima di una montagna e fare a pezzi la terra!


<em>Bang!</em>


Lin Ming dovette sopportare migliaia di tribolazioni del metallo allo stesso tempo. La sua vera essenza protettiva esplose direttamente e l'energia lo ferì.


<em>Peng! Peng! Peng!</em>


Dopo aver assorbito le reliquie dell'osso di drago, il corpo di Lin Ming era diventato duro come il ferro divino. Anche così, la tribolazione dorata era troppo potente, le lame iniziarono a tagliare la sua carne, facendolo sanguinare.


Ben presto Lin Ming fu inghiottito completamente dalla luce dorata!


A giudicare dalla potenza terrificante e dallo slancio, si poteva immaginare a che calamità enorme Lin Ming dovesse resistere.


La tribolazione dei cinque elementi rappresentava la volontà del Dao Celeste. Il potere della tribolazione celeste era ideato apposta per uccidere i geni, uccidere le persone che sfidavano la volontà del cielo.


In questo caso, come poteva essere facile contendere con essa?


Enormi tagli profondi coprirono il terreno. La terra era crivellata di buchi! Ye Shuitong guardò con i suoi occhi mentre un palazzo dell'Isola Xiaoyao fu colpito da quelle lame e crollò immediatamente!


Ye Shuitong sapeva di poter resistere al massimo a due o tre di quelle tribolazioni metalliche, ma come poteva un mero praticante di arti marziali della Distruzione sopravvivere a centinaia di migliaia di colpi?


Tutti trattennero il respiro. In quel momento gli Anziani dell'Isola Xiaoyao consideravano Lin Ming in tutt'altro modo. A parte persone come Xiao Haogan e Bai Xi che avevano intenzioni malvagie, tutti gli altri Anziani speravano che Lin Ming potesse davvero completare il suo nono Stadio della Distruzione, diventando un Grande Re del Mondo in futuro e riportando gloria nella loro Isola Xiaoyao!


Prima della comparsa dei 33 Cieli, un Grande Re del Mondo era una leggenda, ma il fatto che Lin Ming avesse raggiunto un livello del genere era leggendario. Era molto probabile che sarebbe diventato un Grande Re del Mondo!


Gli Anziani potevano capire bene cosa c'era di più prezioso tra un genio del genere e un tesoro di grado Heaven come l'Albero dell'Illuminazione.


Proprio mentre Ye Shuitong stava riflettendo, vide un loto rosso fiorire tra il mare di luci dorate!


Questo loto era appariscente, così rosso al punto da essere accecante. L'aura gloriosa che emanava apparteneva ad un grande imperatore!


Lin Ming aveva deciso di aprire lo spazio primordiale per affrontare questa terrificante tribolazione del metallo. In quell'istante il mondo sembrò tornare nel suo periodo più primordiale!


Quando il loto rosso fiorì, il mare dorato sembrò dividersi.


<em>Rumble rumble rumble!</em>


Lin Ming riapparì alla vista. Il suo corpo era ricoperto di sangue!


Anche con lo spazio primordiale, la tribolazione del metallo aveva tagliato il suo corpo, lacerando la sua pelle. La sua vera essenza protettiva non era riuscita a bloccarla minimamente!


E questo era Lin Ming, qualcuno che si era fuso con l'osso di drago divino. Qualsiasi altro praticante di arti marziali sarebbe stato ridotto a pezzi e sarebbe morto miserabilmente.


"Le mie ossa stanno bene, ma sono stati lacerati troppi muscoli e troppa pelle..."


Lin Ming esaminò il suo corpo. Nonostante stesse perdendo un'allarmante quantità di sangue, non c'erano ferite sulle sue ossa o sui suoi organi. La più forte difesa di Lin Ming stava nelle sue ossa.


Finché le ossa fossero state al sicuro, allora Lin Ming avrebbe potuto contare sul potere della sua vitalità per recuperare in diversi quarti d'ora.


Tuttavia le leggi del dao celeste non avrebbero dato tregua a Lin Ming. Dopo che la tribolazione dorata passò, iniziò a diffondersi un bagliore verde. La vasta energia della natura iniziò a condensare una pioggia di luci verdi che si riversò sull'Isola Xiaoyao, come un diluvio estivo!


Anche le piante spirituali nei campi medicinali iniziarono a crescere rapidamente, mentre tutte le piante brillavano di infinita vitalità. Lingzhi, loti nivei, ginseng, ogni erba medicinale iniziò a crescere come delle erbacce infestanti, sembrava che stessero passando mille anni in ogni singolo respiro di tempo. Se una qualunque di queste erbe comuni fosse stata posta nel mondo mortale, sarebbe stata un tesoro inestimabile, ma qui crescevano ovunque come erba comune.


Naturalmente Lin Ming non si sarebbe rilassato a causa di una scena così bella e vibrante. Sapeva molto bene che questa era la tribolazione del legno!


<em>Bang!</em>


Il terreno sotto Lin Ming esplose all'improvviso. Decine, centinaia di radici giganti si levarono al cielo, avvolgendolo.


Lin Ming rimase vigile, immobile come una montagna. Lo spazio primordiale si irradiò dal suo corpo. Dopo che queste radici volarono nello spazio primordiale, furono sciolte rapidamente dalle leggi. Anche così un'enorme numero di radici si avventarono su Lin Ming, legandolo.


Tribolazione del legno – radici del mondo!
                                


                                



