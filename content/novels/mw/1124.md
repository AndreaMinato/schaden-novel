---
weight: 1124
title: Capitolo 1124 – Brutale
pubDate: 2025-12-15T08:37:10.319Z
tags:
    - mw
---


<em><strong>BUON ANNO!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Alberto!
39 capitoli in coda (4 di Alberto + 35 di Zangetsus), 0/3
da editare
-Schadenfreude</em>


Tra i cinque elementi, l'energia Origin di legno era capace di crescere incessantemente. Mentre era legato da queste radici, Lin Ming estrasse la Lancia del Sangue della Fenice.


Nonostante il suo corpo fosse fradicio di sangue, era ancora al picco delle sue condizioni. Non solo la sua vitalità non sembrava diminuire, ma si levò ad ondate come un razzo, sfrecciando nel cielo sconfinato!


<em>Ca!</em>


Un'enorme quantità di radici furono tagliate via da un cenno della Lancia del Sangue della Fenice. Tuttavia, altre radici sfrecciarono dal terreno, intrecciandosi attorno a Lin Ming come innumerevoli fili.


<em>Ka ka ka!</em>


Tutte le giunture di Lin Ming emisero dei crepitii. Queste radici avevano un potere inimmaginabile; perfino un artefatto Saint sarebbe stato fatto a pezzi!


"Essenza del sangue della fenice, brucia per me!"


Ruggì Lin Ming. Dall'interno del suo corpo si accese l'essenza del sangue della fenice. Una luce dorata brillò sulla sua fronte e il fantasma della fenice dorata apparì dietro Lin Ming e spiegò le ali.


I primi tre livelli del Concetto di Fuoco si erano fusi. Dopo che Lin Ming aveva assorbito un'enorme quantità di frammenti delle leggi del dao, anche se non aveva avuto il tempo per digerirli pienamente, aveva fuso inconsciamente il quarto Concetto di Fuoco.


Le fiamme impetuose bruciarono queste radici tenaci. In quel momento Lin Ming aprì tutte e sei le porte e, con un'improvviso scatto, distrusse tutti i legami.


"Questo... è così terrificante! È semplicemente un'antica bestia in forma umana!"


"Ha perso così tanto sangue ed è cosparso di ferite, eppure non ne sembra affatto influenzato. La sua vitalità del sangue è ancora elevata e la sua forza combattiva è ancora al suo picco!"


"Le sue capacità di resistenza e recupero lascerebbero chiunque senza fiato. C'erano centinaia di spade della tribolazione del metallo e ora ci sono oltre mille di queste radici. Ogni spada della tribolazione e radice ha la forza per massacrare un guerriero agli inizi o anche negli stadi intermedi del Mare Divino Realm. 1000-2000 di queste terrificanti calamità si stanno avventando su di lui e la loro forza tutta insieme è incredibile. Eppure Lin Ming sta resistendo! Deve aver consumato così tanta energia, eppure la sua vera essenza non sembra essersi ridotta!"


Mentre tutti parlavano, la tribolazione celeste cambiò nuovamente. Non discese più una alla volta, ora ce n'erano due! Era una tribolazione dell'acqua e del fuoco!


Se fosse stata solo del fuoco, allora Lin Ming non ci avrebbe badato, ma ora c'era anche la tribolazione dell'acqua!


Le fiamme volarono fuori dalle nuvole, formando un enorme drago di fuoco che si levò in cielo. Volava da una parte all'altra, il suo corpo era più spesso di una cisterna.


E dall'altra parte c'era un drago di ghiaccio blu. I suoi attacchi avevano un effetto corrosivo terrificante e poteva sovrastare ogni vera essenza.


I draghi del fuoco e dell'acqua emisero dei ruggiti assordanti mentre si scaraventavano verso Lin Ming!


Questo era un attacco sorprendente!


Ormai Lin Ming aveva sperimentato due grandi battaglie e non aveva nemmeno il tempo di riprendere respiro. All'improvviso fu avvolto dalle fiamme, il suo corpo divenne un pilastro di fuoco in forma umano che fu circondato dal drago d'acqua.


Due energie fredde e calde invasero simultaneamente il suo corpo, che divenne un campo di battaglia brutale!


La tribolazione del metallo e del legno avevano attaccato l'esterno del suo organismo, ma questa tribolazione era entrata attraverso i suoi meridiani con l'intenzione di rompere il suo dantian!


"Germoglio del Dio Blasfemo!"


Il Germoglio del Dio Blasfemo iniziò ad emettere brillanti luci divine. La vera essenza compressa si scatenò e tre foglie di fuoco si accesero, potenziandosi l'un l'altra e sopprimendo le fiamme impetuose nel suo corpo.


Il Germoglio del Dio Blasfemo era davvero degno di essere chiamato potenza trascendente. Poteva perfino sopprimere fino ad un certo punto il potere della retribuzione divina!


La tribolazione dell'acqua era un po' difficile da sopportare per Lin Ming. L'intensa forza corrosiva lo invase, facendogli atrofizzare la carne. Si poteva immaginare che dolore procurasse un'acqua così acida.


Il suo intero corpo fu rovinato dal dolore!


Non solo questa tribolazione dell'acqua conteneva un potere profondamente corrosivo, ma rappresentava il freddo più estremo, un gelo ancora più intenso di quello artico. Il sangue di Lin Ming iniziò a congelarsi e le sue ferite si ricoprirono di ghiaccio. Spine di ghiaccio si formarono nel suo corpo, trapassando la sua pelle e i suoi organi, versando il suo sangue!


Lin Ming bruciò ancora una volta il sangue dell'Antica Fenice. La sua forza ardente espulse la tribolazione dell'acqua.


Tuttavia, prima che la tribolazione dell'acqua finisse, il terreno sotto Lin Ming tornò a tremare. Dal suolo cosparso di fessure, iniziarono ad apparire crepe ancora più ampie. Enormi golem di pietra iniziarono a strisciare fuori da queste fenditure!


Questi golem di pietra erano ciascuno delle dimensioni di una collina. Nonostante non possedessero vera essenza, aveva una forza fisica di decine di milioni di jin. Potevano fare collassare una montagna con un pugno!


Prima che finisse un'ondata, ne era arrivata un'altra.


Questa era la tribolazione della terra!


Quando videro questa scena, tutti gli Anziani dell'Isola Xiaoyao sussultarono. Chi poteva sopravvivere ad un evento simile?


Mu Shuitian strinse i pugni. Vedendo questa scena, i suoi palmi iniziarono ad infradiciarsi di sudore per il nervosismo.


L'esistenza della tribolazione non era di temprare e di dare opportunità fortunate a quei geni mostruosi che avevano osato violare gli editti del dao, ma era l'ordine finale per distruggerli!


La tribolazione celeste non era facile da superare!


Nonostante si potesse dire che fosse un'ingiustizia perire a causa di una tribolazione celeste, non era affatto insolito!


"Lin Ming, devi persistere." Disse con il fiato sospeso Mu Shuitian. Non poteva più calmarsi. E, accanto a lei, nonostante Mu Wianzue fosse riuscita a mantenere una facciata calma, si stava torcendo le mani.


Ora Lin Ming stava resistendo a tre tipi di catastrofe!


Aveva bruciato il sangue dell'Antica Fenice, attivato la Forza del Dio Blasfemo e mostrato lo spazio primordiale. Aveva usato completamente tutte le sue mosse finali!


Il sangue piovve sul terreno. Il suo corpo era cosparso di terrificanti ferite e i cristalli di ghiaccio trafiggevano la sua pelle. Il corpo di Lin Ming era come una sacca di sangue rotta; era in pessime condizioni.


Usò il Germoglio del Dio Blasfemo per sopprimere il potere del fuoco e poi lo usò per dissolvere i cristalli di ghiaccio nel suo corpo. Alla fine brandì la Lancia del Sangue della Fenice e, con la sua forza formidabile, sfrecciò verso i golem di pietra!


In quel momento la sua vera essenza era nel caos totale; non poteva usarne nemmeno un briciolo. Poteva solo dipendere dalla sua forza fisica!


"Manuale del Tiranno Celeste – Cento Onde Continue!"


Gridò Lin Ming e vene blu sporsero dalla sua fronte. Aprì le sei porte e fece circolare la loro forza fino al limite!


Questi golem di pietra avevano ciascuno decine di milioni di jin di forza. Si precipitarono verso Lin Ming con la loro forza bruta!


Questo era uno scontro diretto e selvaggio!


<em>Bang!</em>


Il primo golem di pietra fu spaccato dalla lancia di Lin Ming!


Nonostante la forza fisica di Lin Ming arrivasse a più di decine di milioni di jin, usando le Cento Onde Continue del Manuale del Tiranno Celeste la sua forza poteva arrivare a 30-50 milioni di jin!


"Questo... semplicemente... è inumano!"


Questa era la seconda volta che questo Anziano dell'isola Xiaoyao aveva pronunciato queste parole. Era rimasto spiazzato quando aveva visto Lin Ming colpire un golem di pietra con la forza bruta.


Il flusso di vera essenza nel corpo di Lin Ming si era invertito e il suo corpo conteneva la tribolazione del fuoco e dell'acqua. Non poteva nemmeno sopprimere le sue ferite. I meridiani di qualunque praticanti di arti marziali ordinario si sarebbero lacerati e sarebbero morti a questo punto, figuriamoci continuare a combattere. Lin Ming invece aveva resistito e frantumava i golem della tribolazione della terra.


Quando Lin Ming distrusse il primo golem, sentì una grande vibrazione trasmettersi nelle sue braccia che quasi ruppe lo spazio interdigitale delle sue mani.


Tuttavia questo dolore straziante destò ancora di più la sua frenesia.


<em>Smash! Smash! Smash!</em>


La lancia stessa era un'arma fatta appositamente per le battaglie frontali. La sola arma che poteva spazzare via un battaglione di mille soldati!


Un generale, non importava in che circostanze stesse combattendo, avrebbe usato solo una lancia, una picca, una <a href="https://it.wikipedia.org/wiki/Guan_dao" rel="noopener" target="_blank">lama di luna crescente del drago</a>
 o un'alabarda!


Questo perché queste armi conteneva una grande potenza e richiedevano una forza immensa. Come poteva una sola spada bloccare il colpo dall'alto di una lancia?


In una situazione del genere, uno avrebbe potuto solo cercare di evitarla. Questo perché se uno avesse usato la spada per resistere, non sarebbe stato sufficiente nemmeno tenendola con entrambe le mani.


<em>Kacha!


Kacha!</em>


I golem di pietra vennero polverizzati uno alla volta. I vasi sanguigni di Lin Ming continuarono a lacerarsi anche mentre il potere del fuoco impetuoso e del ghiaccio combattevano nel suo corpo. Era davvero terrificante che riuscisse ancora a mostrare una tale forza combattiva in una situazione del genere!


Questo combattimento selvaggio e folle continuò per quasi mezzo bastoncino di incenso di tempo. I più di mille golem di pietra furono demoliti completamente da Lin Ming, non rimasero altro che pietre distrutte. Sotto Lin Ming si era formata una montagna di rocce!


Lin Ming era seduto su questa montagna e si sosteneva usando la Lancia del Sangue della Fenice. I forti venti soffiavano contro di lui, facendo svolazzare i suoi capelli. In quel momento, tinto di cremisi, sembrava un dio della guerra di sangue che faceva rabbrividire le persone che lo vedevano!


In quell'istante tutti rimasero sbalorditi. Non era solo la forza di Lin Ming, ma il suo spirito indomito, la sua tenacia e la sua volontà a sembrare in grado di conquistare perfino il cielo!


Gli Anziani dell'Isola del capo dell'isola spalancarono gli occhi. Anche qualcuno come Xiao Haogan, che odiava Lin Ming, non poté che riconoscere che la grandezza dei risultati di Lin Ming non era dovuta solo alle sue opportunità fortunate, ma alla sua volontà fuori dal normale!


"La tribolazione celeste... è... è finita?"


Ye Shuitong guardò Lin Ming con il cuore che batteva velocemente. Al momento non c'era una sola parte del corpo di Lin Ming che non fosse ferita. Era fradicio di sangue e sembrava un diavolo Asura che si era levato dall'inferno.


Se una donna mortale lo avesse visto ora, sarebbe impallidita e forse sarebbe perfino svenuta. Per Ye Shuitong però ora era pieno di un fascino incredibile che le lasciò una grande impressione indelebile!


L'aspetto di un praticante di arti marziali poteva essere alterato usando uno specifico metodo di coltivazione. Uno non sarebbe riuscito a capire il suo vero aspetto usando il senso divino. Poteva anche recuperare il suo aspetto giovane consumando parte della sua coltivazione. Inoltre, visto che il corpo di un praticante di arti marziali veniva temprato dall'energia più e più volte, non esistevano praticanti di arti marziali troppo brutti. Quindi i praticanti di arti marziali non si sarebbero basati sull'aspetto quando cercavano il loro compagno di vita.


Ciò che notavano era la volontà, il talento, l'esperienza e ogni sorta di altro aspetto intrinseco.


Anche se l'attuale aspetto di Lin Ming era feroce e non era minimamente bello, la sua aura sanguigna e invincibile, il suo atteggiamento tenace ed irremovibile si erano impressi tutti nel cuore di Ye Shuitong.


E forse non era solo Ye Shuitong ad avere questa sensazione...


"La tribolazione celeste è finita?"


La forza vitale di Lin Ming è già estremamente debole; ha perso quasi tutto il suo sangue!


E in quel momento Lin Ming si girò. Una luce brillò nelle sue pupille.


Il midollo di drago iniziò a fremere e a creare sangue fresco. Tutta la vitalità del sangue nel corpo di Lin Ming iniziò a bruciare lentamente.


"Cosa... che sorta di vitalità anormale è questa?! Riesce comunque a recuperare!"


"Cielo! Le sue ferite stanno guarendo da sole! Questo... è semplicemente un miracolo!"
                                


                                



