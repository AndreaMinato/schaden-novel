---
weight: 11250
title: Capitolo 1125 – Nove del Nono Stadio della Distruzione
pubDate: 2025-12-15T08:37:10.319Z
tags:
    - mw
---


<em><strong>BUON ANNO!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Alberto!
38 capitoli in coda (3 di Alberto + 35 di Zangetsus), 0/3
da editare
-Schadenfreude</em>


La luce stellare brillò. Lin Ming strinse la Lancia del Sangue della Fenice, i suoi lunghi capelli fluttuavano nel vento mentre la vitalità del suo sangue si scatenava!


Intorno, gli Anziani del Palazzo Xiaoyao si ammutolirono. Lin Ming aveva davvero attraversato la grande tribolazione dei cinque elementi. L'aveva fatto contando sulla sua potente vitalità e la sua determinazione!


Ora il suo sangue e la sua carne iniziarono a rigenerarsi mentre le sue ferite guarivano.


"Ha attraversato la tribolazione dei cinque elementi. Nonostante sia stato gravemente ferito, una volta che si riprenderà riceverà enormi benefici! Questo è davvero incredibile. Non è soltanto un nono Stadio della Distruzione perfetto, ma qualcosa di ancora superiore, che gli dà ancora più benefici."


La voce di Mu Shuitian tremolava. Era come un esame imperiale del mondo mortale. Lin Ming aveva attraversato il nono Stadio della Distruzione e aveva raggiunto i 33 Cieli; poteva essere considerato un punteggio perfetto. Questo era sufficiente per diventare lo scolaro numero uno del territorio, ma al di sopra di un punteggio perfetto c'erano materie supplementari e la tribolazione dei cinque elementi che Lin Ming aveva superato poteva essere considerata allo stesso modo.


Il fatto che Lin Ming avesse raggiunto questo punto poteva essere considerato un colpo di fortuna, non era qualcosa che un genio potesse fare a comando. C'era bisogno di innumerevoli occasioni fortunate insieme per produrre questa opportunità. Era un evento irripetibile.


Il Cubo Magico, due potenze trascendenti e una coltivazione del corpo e dell'energia con le prime delle sei Porte Nascoste aperte. Ogni passo che aveva fatto poteva essere definito perfetto. Solo tutto questo insieme avrebbe attivato la tribolazione divina.


Da quando Lin Ming era diventato un maestro Huotian, le risorse che aveva consumato erano di diversi livelli superiore a quelle che ottenevano normalmente i praticanti di arti marziali al suo stadio. Durante le fasi più avanzate della Trasformazione del Corpo aveva usato il Cristallo dello Spirito della Sfera d'Energia, nello stadio Huotian aveva utilizzato la Radice Draconica del Nirvana riservata ai maestri della Distruzione, durante lo Xiantian aveva usato il Divino Osso Demoniaco di grado Heaven del Mare Divino Realm, quando era allo stadio della Sfera d'Energia aveva consumato un volume di risorse che perfino un Regno Divino avrebbe avuto difficoltà a sostenere e, ora, allo Stadio della Distruzione aveva usato essenza di sangue di fenice e l'Albero dell'Illuminazione che avrebbe suscitato l'interesse di una Terra Sacra, insieme al divino osso di drago che avrebbe fatto impazzire di gelosia perfino un Re del Mondo.


Tutte quelle opportunità fortunate si erano accumulate lungo la via e ora erano state messe a frutto insieme, portando questi risultati!


"Seme del mondo, seme del mondo..." Lin Ming chiuse gli occhi, sondando il suo corpo. Non trovò il seme del mondo, ma scoprì che sopportando la tribolazione, la sua determinazione era aumentata. Senza che se ne accorgesse, il suo spirito da battaglia d'oro elementare aveva superato i suoi limiti e aveva raggiunto il minor successo.


"Il mio seme del mondo..." Lin Ming si accigliò lievemente. Poi guardò il cielo e sembrò essersi reso conto di qualcosa. Nuvole cupe si stavano agitando sopra di lui, l'energia si stava radunando come prima.


"Non... non è ancora finita?!"


Lin Ming sussultò. Quando scoprì questa anomalia, così fecero Mu Qianxue e Mu Shuitian. Guardarono la nuvola della tribolazione e gridarono allarmate:"La tribolazione celeste non è finita!"


"Non è solo dei cinque elementi, c'è anche il vento e il fulmine! Quella tribolazione contiene ancora le energie del vento e del fulmine!"


I cinque elementi erano il metallo, il legno, l'acqua, il fuoco e la terra, spesso erano compresi anche il vento e il fulmine, ma in realtà non appartenevano ai cinque elementi, ma agli otto trigrammi.


La tribolazione celeste formata da queste due energia era ancora più intensa della tribolazione dei cinque elementi.


Specialmente la tribolazione del fulmine, quella era la forma principale di tribolazione celeste. Nelle favole, il fulmine era il potere della retribuzione celeste brandita dagli dei quando punivano i trasgressori della legge divina.


Mu Qianxue guardò la nuvola nel cielo che si stava addensando sempre di più. Disse cupamente:"Metallo, legno, acqua, fuoco, terra, la tribolazione dei cinque elementi insieme a quella del vento e del fulmine, per un totale di sette tipi diversi. Forse nemmeno questa variazione è il limite..."


"Tre rappresenta l'inizio e nove il limite. Questo è il motivo per cui la Distruzione considera tre come un'unità e nove come una perfezione. Quando qualche mostro impareggiabile attraversa una tribolazione, spesso deve attraversare nove livelli di tribolazione. Forse ciò che Lin Ming dovrà sperimentare non sarò solo vento e fulmine, ma altre due, per un totale di nove!"


"Altre due tribolazioni... questo è..." Mu Shuitian era sbalordita, ma era d'accordo con Mu Qianxue.


Per tuto il viaggio di un praticante di arti marziali attraverso la Distruzione, avrebbe dovuto superare nove livelli. Ogni tre livelli c'era una divisione, i primi tre stadi erano considerati una divisione dell'Essenza. L'Essenza era la carne e il sangue e anche la formazione del corpo mortale. I tre dopo erano la sezione dell'energia. La riformazione del dantian. Infine, gli ultimi tre stadi erano la divisione del divino. Il divino si riferiva all'anima e anche alla sua riformazione.


Ogni divisione prendeva il tre come unità, per un totale di nove. Rispettivamente tempravano l'essenza, l'energia e il divino, tre tipi diversi.


Per quanto riguardava il nono Stadio della Distruzione, anch'esso prendeva tre come un'unità. Ogni Cielo rappresentava tre chilometri. Il nono Stadio della Distruzione più inferiore avrebbe prodotto una nuvola di tre chilometri e ogni livello in più sarebbe stato un aumento di tre chilometri.


Dopo aver raggiunto 33 Cieli, la nuvola origin sarebbe arrivata a 99 chilometri. Questo era l'estremo sia di tre che di nove, incarnava la perfezione del dao celeste. Ora che Lin Ming stava attraversando la tribolazione in modo così perfetto, non si sarebbe fermato a sole sette variazioni della tribolazione.


Ce ne sarebbero state nove"


Quando Mu Shuitian vide che ogni tribolazione che Lin Ming stava affrontando stava diventando sempre più potente, si chiese quanto sarebbero state potenti le ultime due.


"Ciò che Lin Ming sta attraversando non è un normale nono Stadio della Distruzione. Ogni tribolazione che attraversa è un battesimo per il suo corpo, la sua vera essenza, la sua anima e anche la sua volontà! Ogni tribolazione che attraversa può essere considerata uno stadio minore della Distruzione. Il nono Stadio della Distruzione di Lin Ming non è semplice, può essere considerato un nono Stadio della Distruzione di nove fasi!"


Lo Stadio della Distruzione prendeva nove come suo picco; era impossibile che ci fossero dieci stadi della Distruzione perché avrebbe violato le regole del dao celeste. Tuttavia, tra nove e dieci, esistevano nove numeri a sua volta; rappresentava anche questo il nove nel nove della Distruzione, il limite di tutti i limiti!


Nove nel nove della Distruzione, era una forma completamente diversa della Distruzione!


Mentre Mu Shuitian e Mu Qianxue parlavano, le grandi tribolazioni del vento e del fulmine erano arrivate!


Raffiche di vento della tribolazione si precipitarono su di lui, nere come l'inchiostro. Erano come feroci draghi dei fiumi ringhianti. Emettevano delle grida spettrali, come se contenessero innumerevoli anime gementi! Un vento del genere faceva rizzare i capelli. Era più terrificante della tempesta spaziale che si sperimentava durante l'ascensione dai piani inferiori del Regno Divino!


E dopo questa tribolazione del vento ci sarebbe stata quella del fulmine!


Questa tribolazione del fulmine era già difficile da descrivere. Si poteva vedere solo un vasto mare di scariche elettriche che copriva tutto il Palazzo Xiaoyao. Tra il cielo e la terra esisteva solo questa luce brillante e gloriosa!


La tribolazione del vento e del fulmine si scatenò allo stesso tempo!


<em>Puff!</em>


Tutto intorno al Palazzo Xiaoyao, gli Anziani responsabili delala gestione della formazione tremarono. I dischi delle formazioni esplosero e i coltivatori vomitarono sangue mentre volavano all'indietro.


Perfino Mu Shuitian impallidì. Fu costretta ad arretrare più e più volte!


Il potere del dao celeste rompeva ogni prigione o legame. Nessuno poteva aiutare Lin Ming ad attraversare la sua tribolazione. Avrebbero subìto un grave contraccolpo anche solo provando a sopportare le onde d'urto dell'energia. Questa non era una questione di coltivazione. Più forte era una persona, più era potente la tribolazione che avrebbe dovuto sopportare!


Tuttavia il dao celeste non avrebbe annientato ogni esistenza che violava le sue regole. Come si diceva, il cielo non avrebbe tagliato tutte le vie d'uscita. Avrebbe sempre lasciato una minima possibilità di sopravvivere!


Queste erano le leggi del dao celeste, sacre e inviolabili. Anche così, il dao celeste permetteva che esistessero degli sfidanti e delle persone dalla forza incredibile che potevano sfidare la sua volontà. Da questo si poteva vedere che il dao celeste era pieno di contraddizione. Era impossibile capire il suo funzionamento!


"Oh no!"


Mentre veniva respinta, Mu Shuitian si legò al Palazzo Xiaoyao. Usò il potere del Palazzo Xiaoyao e aprì la grande formazione protettiva dell'isola!


Ormai aveva capito che era impossibile confinare l'energia del dao celeste di Lin Ming. Se avesse provato, avrebbe subìto il contraccolpo del dao celeste. Tutto ciò che poteva fare era attivare la grande formazione protettiva dell'isola e nascondere l'intera area, facendo svanire tutta l'Isola Xiaoyao. Poteva solo sperare che nessun grande esperto passasse dal Mare Rosso della Desolazione in quel momento, altrimenti avrebbe visto inevitabilmente gli strani avvenimenti che stavano accadendo nella setta.


"Questo potere... il potere del dao celeste, non è qualcosa con cui può contendere un umano!"


Quando gli Anziani dell'isola Xiaoyao videro che perfino Mu Shuitian aveva ricevuto una lieve ferita a causa del contraccolpo, gridarono tutti allarmati. Ai loro occhi Mu Shuitian era un'esistenza quasi divina.


Si rivolsero verso la terrificante tribolazione del vento e del fulmine che oscurava il cielo; sembrava che fosse arrivata la fine del mondo. Era davvero qualcosa a cui un umano poteva resistere?


"Lin Ming perirà qui?"


Nonostante tutti fossero perfettamente consapevoli che la forza di Lin Ming era straordinaria, nessuno degli Anziani poteva continuare ad avere fiducia in lui mentre guardavano quella terrificante tribolazione celeste. Prima che potessero riflettere ulteriormente, Lin Ming fu già inghiottito dalla tribolazione!


Sotto la vasta volta celeste, Lin Ming fu come un pezzo di cotone catturato da un'enorme tempesta estiva, indegno ed insignificante!


Sangue dell'Antica Fenice - brucia!


Forza del Dio Blasfemo - scatenati!


Lin Ming usò tutte le sue forze. Dietro di lui apparì il fiore di loto del Grande Imperatore, era rosso profondo come se avesse appena bevuto del sangue. Iniziò a fiorire vividamente!


Questo loto del Grande Imperatore fu inghiottito allo stesso modo dalle tribolazioni del vento e del fulmine!


Il potere del dao celeste era irresistibile, inarrestabile! Di fronte alle leggi del dao celeste, la forza delle creature viventi sembrava fin troppo debole e fragile!


"Sbrigatevi e ritiratevi! Ritiratevi!"


Gli Anziani e i discepoli diretti dell'Isola Xiaoyao si ritirarono per evitare di essere toccati dalla tribolazione!


Questa era la tribolazione celeste portata da quel mostruoso genio! Senza bisogno di dirlo, quei discepoli diretti sapevano che sarebbero stati ridotti in polvere da questo potere!


Per quanto riguardava i molti Anziani, nessuno di loro osò avvicinarsi. Nonostante fossero di gran lunga più forti di Lin Ming, questa tribolazione non era un tipo di energia ordinaria. Se fossero stati toccati e avessero offeso la sua gloriosa maestà, sicuramente avrebbe causato una mutazione nella tribolazione e avrebbero subìto un contraccolpo. Più alta sarebbe stata la loro coltivazione, più forte sarebbe diventata la tribolazione. Questo era il motivo per cui la coltivazione era inutile di fronte alla tribolazione celeste.


Nessuno di loro credeva di avere un talento paragonabile a Lin Ming. La tribolazione celeste che destava poteva essere descritta come un inferno apocalittico! 


L'isola principale della setta era stata sconvolta da questa calamità. Un enorme numero di palazzi e padiglioni furono ridotti a pezzi dalla tribolazione del vento e del fulmine. Le costruzioni e gli alberi spirituali della setta, già spazzati via dalla tribolazione del vento nera, si ridussero in cenere. La tribolazione del fulmine avrebbe arso la terra ovunque passava.


<em>Rumble rumble rumble!</em>


La terra tremò. Enormi pezzi di terra si ridussero in polvere, disintegrandosi completamente. Grandissimi abissi apparirono nel suolo, si riempirono lentamente d'acque e formarono laghi.


In mezzo a questa soffocante apocalisse viola scuro, nessuno poteva usare la propria percezione divina per indagare cosa stava accadendo nella tribolazione. Nemmeno Mu Qianxue e Mu Shuitian facevano eccezione. Aspettarono per metà bastoncino di incenso di tempo. Alla fine la tribolazione del vento e del fulmine iniziarono a morire lentamente finché non svanirono.


L'energia nel mondo si dissipò gradualmente e tutto tornò silenzioso. Per quanto riguardava il posto dov'era Lin Ming, non era rimasto altro che un buco senza fondo.


Tutti non poterono trattenersi di guardare quella fenditura:"Lin Ming, è ancora lì!"


"Cielo! L-l-lui...!"


Tutti i discepoli dell'isola Xiaoyao gridarono per l'orrore. Perfino Ye Shuitong si coprì la bocca, le sue dita stavano tremando. Era scossa dalla preoccupazione e dal turbamento, perfino qualcuno dai nervi saldi come lei non osò guardare giù.
                                


                                



