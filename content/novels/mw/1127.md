---
weight: 1127
title: Capitolo 1127 - Spirito da Battaglia al Gran Successo
pubDate: 2025-12-15T08:37:10.319Z
tags:
    - mw
---


<em><strong>BUON ANNO!</strong></em>


<strong>INIZIA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Alberto!
36 capitoli in coda (1 di Alberto + 35 di Zangetsus), 0/3
da editare
-Schadenfreude</em>


Yin e Yang erano secondi solo al potere del qi primordiale.


Le due energie riempivano il cielo, intrecciando linee piene di verità. Un indescrivibile sensazione di caos piombò su tutti quanti. Perfino gli Anziani e i discepoli diretti dell'Isola Xiaoyao che erano lontani dal raggio d'azione della tribolazione avevano la sensazione che sarebbero morti da un momento all'altro di fronte a questa tribolazione!


Questo puro nero e bianco avevano avvolto ogni forma di vita nel mondo, dando una sensazione soffocante. Di fronte ad uno spettacolo del genere, sembrava che l'anima potesse scomparire da un momento all'altro! Alcuni praticanti di arti marziali dalla volontà instabile e dallo spirito da battaglia debole si disperarono, come se la loro vita avesse perso ogni significato. Avrebbero accettato di morire sul posto.


Questa sorta di sensazione li raggelò!


Un normale praticante di arti marziali avrebbe potuto tagliarsi i meridiani e suicidarsi!


Questa tribolazione non era solo una catastrofe per il corpo, ma un disastro di energia e un flagello per l'anima. Essenza, energia e divino, era impossibile sfuggire a questa tribolazione!


"Questa tribolazione..." Un Anziano spalancò gli occhi con rimpianto. Nonostante il suo talento non potesse essere considerato troppo elevato, aveva vissuto per molto tempo e aveva fatto molte esperienze. Poteva capire quanto era terrificante questa tribolazione.


"No, non dovrebbe essere così, non può essere... va oltre il limite. Il cielo non dovrebbe bloccare ogni strada per la sopravvivenza... come può accadere un disastro del genere? Che sorta di segreti possiede Lin Ming da poter attivare una tribolazione celeste del genere?"


"Lin Ming..." Il corpo brillante di Mu Qianxue tremò gentilmente. Era riluttante! Aveva aspettato 50.000 anni per questa occasione, aveva atteso 50.000 anni per incontrare Lin Ming!


Lei aveva dovuto riversare molte energie in lui, innumerevoli sforzi insieme ad opportunità fortunate si erano accumulate. Aveva riposto tutte le sue speranze in Lin Ming, quindi non credeva che sarebbe stato tutto inutile!


'<em>Lin Ming! Sopporta questa prova! Fino ad ora hai sperimentato innumerevoli difficoltà e le hai sopportate tutte, questa volta non sarà un'eccezione!'</em>


Pensò con fervore Mu Qianxue. In quel momento il corpo infradiciato di sangue di Lin Ming accolse la tribolazione yin yang!


<em>Ca ca ca!</em>


Il potere del Dao Celeste formò rune yin e yang che caddero sul corpo di Lin Ming. Questo fece collassare il suo corpo già danneggiato, un'enorme quantità di carne e sangue schizzò! Era un torrente di sangue causato dalla disintegrazione del suo organismo!


I suoi meridiani si lacerarono, il suo corpo si ruppe, solo il suo scheletro riuscì a sopportare a stento la tribolazione yin yang!


In quel momento Lin Ming sentì una forte sensazione di disperazione. Era l'emozione portata dalle leggi del Dao Celeste. Lin Ming si sentì come se fosse disceso nell'inferno di un dio della morte. Era circondato da distese di grigio. In questo mondo non c'era altro che morte e disperazione.


Morte... solo morendo avrebbe raggiunto la sua destinazione eterna.


Una strana voce riecheggiò nelle orecchie di Lin Ming, facendo formare questa idea nella sua mente, ma stranamente, di fronte ad un attacco spirituale e rivolto alla volontà, il Cubo Magico non rispose minimamente.


Il Cubo Magico non resisteva alle Leggi del Dao Celeste?


<em>Non poteva resistere? O il Cubo Magico stesso rappresentava le leggi del mondo, quindi non era resistito?</em>


Lin Ming ci pensò, ma anche senza il Cubo Magico era sicuro che non avrebbe mai perso una battaglia in quanto a determinazione.


Se il Cubo rappresenta il Dao Celeste, allora conterò su me stesso!


Non importa quanto è alto il Dao Celeste, sfiderò comunque la volontà del cielo!


Se il cielo deve distruggermi, allora lo tingerò di sangue!


<em>Bang!</em>


In quell'istante la mente di Lin Ming tremò, come se si fosse rotto qualcosa. Lo spirito da battaglia primordiale uscì dalla sua fronte.


Lo spirito da battaglia tremò. Era come un drago selvaggio che ruggiva al cielo!


Immediatamente l'energia primordiale elementare attorno ad esso si condensò all'improvviso sulla sua superficie. Lo spirito da battaglia stava crescendo rapidamente!


Avanzò facilmente dallo stadio elementare. Poi arrivò al minor successo, al suo picco, per poi giungere al gran successo!


Lo spirito da battaglia era arrivato direttamente al gran successo!


Le leggi del Dao Celeste avevano oppresso la volontà di Lin Ming. Non solo avevano accelerato il ritmo di evoluzione del suo spirito da battaglia, ma aveva estratto tutto il suo potenziale come il Cristallo del Fulmine delle due Vite Gemelle. Questo non era qualcosa di paragonabile ad una normale tempra. Una tecnica di tempra che poteva aumentare il potenziale dello spirito da battaglia poteva essere scoperto solo con un colpo di fortuna!


"Gran successo dell'oro! Cielo!"


"Non posso credere che abbia raggiunto un tale livello!"


"Incredibile, incredibile! Ma... un'esplosione di uno spirito da battaglia può resistere alle tre tribolazioni di essenza, energia e divino? Ci sono anche il suo corpo e il suo dantian, potrebbe non sopportare questa tribolazione!"


Gli Anziani sospirarono con rimpianto. Il più forte aspetto di Lin Ming stava nella sua determinazione e nella sua anima. Inoltre, non aveva usato molto la forza della sua volontà finora. Quindi era riuscito a superare in un solo colpo la tribolazione dell'anima, ma quella del corpo e dell'energia lo avrebbero davvero ucciso!


Il suo corpo era già a pezzi.


<em>Hu!</em>


All'improvviso un diagramma del caos primordiale apparì sotto i piedi di Lin Ming. Linee del Grande Dao iniziarono a fluire per tutto il diagramma. Poi ne comparì un altro sopra di lui. Uno yin e uno yang, sotto di lui c'era yin e sopra lo yang. Quando il mondo si era formato per la prima volta, si era generata una costruzione simile.


Ora la tribolazione yin e yang si era manifestata in due diagrammi del caos primordiale che rappresentavano il cielo e la terra. Erano come due enormi macine che iniziarono a stritolare Lin Ming!


<em>Ka ka ka!</em>


Il corpo di Lin Ming emise dei crepitii incredibili, come se stesse per rompersi a causa dell'enorme impatto. Una forza incredibile lo avvolse.


Le ossa di Lin Ming si erano fuse con le reliquie del drago divino ed erano dure come ferro divino. Prima, anche se avesse aperto la Porte della Visione difensiva, le sue ossa sarebbero state polverizzate dal dao celeste!


Ora però stava resistendo!


Tuttavia, anche se le sue ossa potevano sopportare questa forza, la sua carne non ci sarebbe riuscita. La carne di Lin Ming si rompeva costantemente. Se gli fosse rimasto solo lo scheletro, sarebbe morto comunque!


Mentre continuava a crollare, la forza vitale di Lin Ming si indebolì sempre di più.


"Questo moccioso sta per morire..." In un angolo nascosto, il Grande Anziano Xiao Haogan guardò sorridendo Lin Ming. Dopo essere stato scagliato via, non doveva più aiutare a gestire la formazione. "Finalmente morirà. Bene... non dovrò più preoccuparmi di lui."


Nonostante Xiao Haogan fosse perfettamente consapevole che Lin Ming avrebbe portato innumerevoli benefici all'Isola Xiaoyao in futuro, non avrebbe goduto di nessuno di essi. Solo un incredibile idiota avrebbe deciso di aiutare il suo nemico.


Naturalmente Lin Ming non lo era, altrimenti non sarebbe arrivato a questo punto. Aveva considerato il suo futuro ed era giunto alla conclusione che più potere e fame Lin Ming avesse ottenuto, più sarebbe stato sfortunato.


"Muori! Muori così possiamo essere tutti contenti! Ca**o, un mero maestro al nono Stadio della Distruzione è pomposo come un Sacro Lord. Pensava di essere così sbalorditivo, ma morirà. Mi ha quasi spaventato a morte con le sue buffonate. C'è un'enorme formazione ad aiutarlo e hanno speso così tante risorse su di lui, eppure è tutto andato a vuoto. Non è nient'altro che una scoreggia nel vento. Credo che morirò dal ridere."


Tramite una trasmissione di vera essenza, Xiao Haogan si sfogò con Bai Xi. Data la sua posizione, non aveva mai parlato in modo così volgare prima. Si era espresso così solo per la sua tensione che si era alleviata un po'.


Bai Xi era accanto a lui. I due erano un posto relativamente nascosto. Anche lui era di buon umore. Aveva avuto il cuore in gola per tutto il tempo. Cielo, c'era stato un momento così terrificante. Se Lin Ming fosse riuscito ad attraversare con successo il suo nono Stadio della Distruzione, allora avrebbe avuto la forza combattiva di un Divine Transformation realm!


Una volta che avesse raggiunto il Mare Divino Realm, non sarebbe stato sconvolgente? Perfino un normale guerriero al Divine Transformation realm non avrebbe potuto rivaleggiare con lui!


E una volta che fosse arrivato al Divine Transformation realm, indubbiamente avrebbe potuto distruggere un Lord Divino di livello intermedio. E il Grande Anziano Xiao Haogan era negli stadi avanzati del Lord Divino!


"Almeno il cielo è giusto, una persona del genere sarebbe dovuta morire da molto tempo. Mi sono preoccupato per tutto questo tempo. Guardiamo questo bello spettacolo e i fuochi d'artificio di questa tribolazione. Questa è un'occasione molto rara, quindi dobbiamo godercela più che possiamo. Spero che Lin Ming possa continuare a resistere per un po' di più, ahah." Disse Bai Xi, gongolando. Più dolore avesse provato Lin Ming, più sarebbe stato contento.


<em>Kacha!</em>


Lin Ming si chinò su un ginocchio. Dopo aver aperto sei delle Otto Porte Nascoste, anche se non avesse usato le Cento Onde Continue, la sua forza fisica sarebbe arrivata ai 20 milioni di jin. Anche così, non poteva sopportare questa pressione estenuante.


Inoltre stava ancora sopprimendo l'energia residua dei cinque elementi, specialmente quella del vento e del fulmine. L'immensa pressione nel corpo di Lin Ming gli rendeva impossibile usare vera essenza!


Lin Ming usò la Lancia del Sangue della Fenice come supporto. L'arma iniziò ad emettere dei lievi crepitii.


La Lancia del Sangue della Fenice emise un grido acuto, come se non potesse sopportare la pressione. Sotto la titanica forza del Dao Celeste, iniziò a piegarsi lentamente, sull'orlo della rottura!


Quando Lin Ming lo notò, il suo sguardo mostrò una luce decisa.


Aveva lasciato le sue moglie e i suoi genitori nei piani inferiori ad era arrivato nel Regno Divino da solo. La prima arma che aveva ottenuto era la Lancia del Sangue della Fenice. Durante tutti questi anni nel Regno Divino, tutto ciò su cui aveva contato era questa lancia! Questa lancia era la sua compagna, la sua amica!


Ora che aveva visto che stava per rompersi inutilmente, si riempì di riluttanza. Cambiò l'angolazione dell'attacco. La lancia si raddrizzò e poi fu scagliata via!


"Vai mio buon fratello."


Disse a bassa voce Lin Ming. La Lancia del Sangue della Fenice emise un grido triste mentre sfrecciava via.


<em>Woosh!</em>


Mu Shuitian svanì e apparì di fronte alla Lancia del Sangue della Fenice, prendendola al volo, l'asta stava ancora tremando!


<em>Hum hum!</em>


La Lancia del Sangue della Fenice bruciava ed emetteva grida acute, come se stesse piangendo.


Mu Shuitian ne fu commossa. Un artefatto Saint aveva una sua saggezza. Poteva differenziare tra le emozioni e sentire l'intento del suo padrone. Se un praticante di arti marziali avesse tenuto in considerazione il suo artefatto Saint, allora anche l'artefatto Saint avrebbe protetto il suo padrone con lealtà. D'altra parte, se un praticante di arti marziali avesse considerato un artefatto Saint come inutile erba, allora l'artefatto Saint avrebbe perso la sua gloria.


Quando sospirò, Mu Shuitian sentì la Lancia del Sangue della Fenice vibrare sempre più freneticamente, come se si stesse per trasformare in un drago rosso volando via dalle sue mani!


"Mm? Cosa... come..."


Mu Shuitian sussultò. Spalancò gli occhi, incapace di credere a ciò che stava vedendo.
                                


                                



