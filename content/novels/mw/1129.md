---
title: Capitolo 1129 – Se il Dio della Morte mi desidera, allora ucciderò anche lui
pubDate: 2025-12-15T08:37:10.319Z
tags:
    - mw
---


<strong>CONTINUA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>CAPITOLO SPONSORIZZATO, ringraziamo Zangetsus!
34 capitoli in coda (34 di Zangetsus), 0/3
da editare
-Schadenfreude</em>


Delle 73 perle, Lin Ming si concentrò su un oggetto sferico che era uscito disordinatamente insieme agli altri. Sembrava fatto di legno o di pietra, eppure non lo era. Sulla sua superficie c'erano incise numerose rune demoniache ed emanava un'aura bizzarra.


In tutti questi anni Lin Ming aveva ottenuto innumerevoli tesori e pillole. Ce n'erano fin troppe nell'Anello Viola. Nonostante questo, in quanto praticante di arti marziali, la memoria di Lin Ming era estremamente acuta; poteva ricordare da dove proveniva tutto. Aveva riconosciuto che questa misteriosa perla l'aveva ottenuta dal suo secondo viaggio nella Steppa del Massacro del Sacro Continente dei Demoni. Aveva ucciso il maestro della steppa e aveva raccolto questa perla nera dalla sua tesoreria.


Allora aveva anche ottenuto un'enorme quantità di divini ossi demoniaci, cristalli del sangue e tesori di grado Heaven. Aveva lasciato tutto questo all'Isola della Divina Fenice per aiutarla a diventare un Reame Divino.


Tutto ciò che aveva tenuto era questa misteriosa perla nera. Era piccola, eppure eccezionalmente pesante. Quando l'aveva ottenuta, l'aveva messa sotto un tesoro speciale come base, altrimenti sarebbe già penetrata nel terreno.


Non solo era estremamente pesante, possedeva anche una traccia di vita.


All'inizio Lin Ming aveva pensato che fosse l'uovo di qualche antica bestia feroce. Ad esempio uovo di drago dei fiumi o di serpente marino, ma era semplicemente troppo piccolo; definirlo così era un po' forzato. Lin Ming l'aveva sondata con la sua percezione, ma non era stato capace di individuare cosa fosse. Poteva solo determinare che proveniva dall'Antico Abisso Demoniaco.


Che tipo di posto era l'Antico Abisso Demoniaco? Era un enorme cratere lasciato dal colpo di un Empireo che aveva trapassato l'enorme pianeta che teneva il continente Tianyan e il Sacro Continente dei Demoni!


Un pianeta di oltre un miliardo di chilometri di diametro! Un comune piccolo pianeta, come quello in cui era localizzato il Palazzo del Grido della Fenice, aveva solo 100.000 chilometri di diametro. Questa era una differenza di volume di oltre mille miliardi di volte!


C'erano innumerevoli creature terrificanti sigillate nell'Antico Abisso Demoniaco. Queste esistenze non potevano scappare dal campo di forza che aveva creato l'Empireo Primordius. Solo alcuni piccoli deboli insignificanti erano riusciti a passare in questi 100.000 anni grazie ad una serie di coincidenze fortunate. Ad esempio l'Antico Diavolo che aveva posseduto Yang Yun probabilmente proveniva da qualche area nelle profondità dell'Antico Abisso Demoniaco ed era emerso dall'altra parte del Mare dei Miracoli.


Inoltre c'era una grande quantità di tesori nell'Antico Abisso Demoniaco. Quando eruttava, un po' di questi oggetti sarebbero stati scagliati via da una tremenda corrente nera. C'erano molti sfidanti e Grandi Lord che avrebbero esplorato l'Antico Abisso Demoniaco per cercare questi tesori. Il Maestro della Steppa probabilmente aveva ottenuto questa misteriosa perla nera usando un metodo del genere.


L'Antico Abisso Demoniaco era una rovina lasciata dalla battaglia tra diversi Empirei. Non poteva essere sottovalutato nemmeno un oggetto minore lasciato indietro!


Lin Ming non sarebbe stato sorpreso se ci fosse stato un oggetto che superava un divino osso di drago o anche uno scheletro completo. In effetti non sarebbe stato sorpreso se ci fosse stata una vera Bestia Divina nell'Antico Abisso Demoniaco. Questo perché di fronte ad un Empireo, perfino le Bestie Divine si sarebbero dovute prostrare!


Ora Lin Ming era sull'orlo della morte, quindi era impossibile per lui rimuginare sulle origini della misteriosa perla nera. Inoltre non poteva nemmeno capire cos'era. In breve, doveva essere un oggetto straordinario. Specialmente ora che aveva attraversato il nono Stadio della Distruzione e aveva accettato il battesimo dei frammenti del Dao Celeste, poteva sentire un'aura scioccante provenire da essa!


"La inghiottirò!"


Lin Ming non poteva preoccuparsi più dei particolari. Prese metà delle reliquie del drago e la perla e le mandò giù!


Se fosse morto allora non avrebbe più dovuto preoccuparsi delle conseguenze!


"Mm? Cos'ha mangiato quel ragazzo?" Disse scioccato Xiao Haogan. Naturalmente vide cos'aveva fatto Lin Ming.


"Dovrebbe essere qualche tipo di medicina di alto livello. Non è nient'altro che un paziente malato che è impazzito e quindi sta provando a mangiare una medicina qualsiasi, ma non importa, perché qualsiasi cosa farà invocherà la furia della tribolazione. Questo ha lo stesso effetto di qualcuno che lo aiuta ad attraversare la tribolazione, che idiota!"
Bai Xi sogghignò. Naturalmente non sapeva delle reliquie del drago o della misteriosa perla nera. Finché non fosse stata una pillola trascendente, allora c'era un'elevata possibilità che Lin Ming avrebbe causato una mutazione nella tribolazione. Le pillole ordinarie invece dovevano seguire il Dao Celeste e usarle per attraversare la tribolazione sarebbe solo risultato in un contrattacco!


Per quanto riguardava le pillole trascendenti che potevano attraversare le tribolazioni e poter cambiare il fato di una persona, erano assoluti tesori tramandati per generazioni nelle Terre Sacre al livello di un Re del Mondo. Erano tesori che potevano fare impazzire di gelosia perfino un Re del Mondo, come poteva Lin Ming averne una?


Mu Qianxue e Mu Shuitian erano sbigottite, Lin Ming aveva inghiottito così tante reliquie!


Si guardarono a vicenda e notarono la preoccupazione e il nervosismo riflesso negli occhi l'una dell'altra, ma c'era anche una speranza.


Le reliquie dell'osso del drago avevano la loro forza vitale; una volta inghiottite avrebbero eroso e assorbito la carne e il sangue di Lin Ming. Normalmente, quando un praticante di arti marziali inghiottiva un materiale del genere, era possibile che venisse assorbito lui invece! Nonostante avesse sbloccato la Porta della Visione, Lin Ming era quasi morto dopo aver mangiato le reliquie. Prima di raggiungere il Mare Divino Realm, 36 reliquie di osso di drago sarebbero dovuto essere il suo limite.


Ora era in pessime condizioni e la sua coltivazione era fuori controllo. Mangiare così tante reliquie in un momento del genere era semplicemente un suicidio. Anche così, questo era la sola risorsa che aveva per lottare contro una morte certa!


Questo perché erano i soli tesori che avevano attraversato la tribolazione e potevano resistere al dao celeste!


Tuttavia Lin Ming sembrava aver inghiottito anche qualche tipo di perla nera. Cos'era? Mu Qianxue aveva una vista acutissima. Anche se quella perla nera era mischiata con il resto delle reliquie e aveva un aspetto simile, poteva comunque riconoscerla. Quella perla nera aveva un'aura completamente diversa, una che le faceva battere forte il cuore!


In quel momento non ebbe tempo di riflettere. Le 36 reliquie entrarono nel corpo devastato di Lin Ming, mischiandosi con lui. Nelle sue attuali condizioni sarebbe stato estremamente difficile assorbire le reliquie, ma non significava che sarebbe stato impossibile. E aveva anche l'enorme potere della tribolazione nel suo corpo!


La maggior parte era quella del fulmine, del fuoco e quella yin yang!


Le reliquie erano oggetti che avevano attraversato diverse volte la tribolazione in passato. Erano esistenze che violavano il dao celeste. Si poteva immaginare cosa sarebbe successo ora che si scontravano con il potere di quattro diversi tipi di tribolazione!


Senza che Lin Ming intervenisse, il potere della tribolazione aveva già iniziato a sciogliere le reliquie, la loro energia si scatenò!


Il potere della tribolazione si scontrò con le reliquie, e il loro campo di battaglia era il corpo di Lin Ming!


<em>Peng!</em>


Lin Ming tremò e cadde sui diagrammi yin yang. In quel momento non gli rimaneva più sangue e l'energia nel suo corpo era andata completamente fuori controllo. Non c'era un solo muscolo o legamento completo nel suo corpo e non poteva muoversi. Stava contando sulla durezza delle sue ossa per sopportare la forza dei due diagrammi del caos primordiale.


Aveva perso tutte le forze, le energie e funzioni fisiche. Era più debole di un mortale di tre anni; non poteva fare nulla!


No... c'era ancora una cosa che poteva fare, e solo una!


Cioè... stringere i denti, sopportare il dolore, sostenere le sue ossa e continuare a sopravvivere con la sua determinazione e il suo spirito immortale!


Se avesse potuto resistere fino alla fine, allora quando il potere della tribolazione fosse stato distrutto e le reliquie si fossero sciolte, ce l'avrebbe fatta!


Avrebbe continuato a vivere e avrebbe anche ottenuto un'enorme opportunità fortunata!


Che sorta di determinazione immensa era necessaria per farlo? La tribolazione yin yang portava un'aura di disperazione. Per non arrendersi bisognava avere una determinazione ferma come l'acciaio divino!


<em>Ka ka ka!</em>


Anche le rotule di Lin Ming furono spaccate. Questo dolore agonizzante gli annebbiò la vista. Si morse la lingua, riversò potere vitale nel suo spirito da battaglia primordiale per sostenere il suo debole fuoco vitale che ondeggiava precario in questa tempesta di energia.


Se il cielo vuole annientarmi, allora io lo distruggerò!


Se il dio della morte mi desidera, allora ucciderò anche lui!


"È ancora vivo! È ancora vivo! Può... può davvero sopravvivere? Sconfiggerà una tribolazione così terrificante?"


Ye Shuitong si coprì la bocca, le si era mozzato il fiato. Sentì pizzicare il naso quando iniziò ad emozionarsi. Aveva vissuto per decine di anni e aveva una coltivazione negli stadi avanzati del Mare Divino Realm, così non si sarebbe comportata come una ragazzina scoppiando in lacrime. Il motivo per cui aveva gli occhi velati era perché era stata contagiata dalla volontà tenace di Lin Ming. In una situazione priva di speranze, era comunque riuscito a resistere. Era come un orgoglioso pino delle nevi, robusto e inspezzabile!


Tuttavia la maggior parte delle persone non pensava che Lin Ming sarebbe resistito per molto. Il suo fuoco vitale era già sul punto di estinguersi. Anche se avesse potuto continuare, per quanto tempo sarebbe resistito?


Le reliquie del drago e il potere di quattro tipi di tribolazione erano estremamente violenti. Lin Ming non aveva sbagliato a correre il rischio e a lottare contro la morte, ma le possibilità di avere successo si stavano avvicinando allo zero! Questo perché il suo corpo devastato non poteva nemmeno essere il loro campo di battaglia.


Erano come due guerrieri al Mare Divino Realm che combattevano in un campo di arti marziali mortale. Il palco non sarebbe riuscito a sopportare le ondate di energia e sarebbe stato fatto a pezzi!


"Ca**o, non è ancora morto?!" Imprecò Xiao Haogan.


"Non essere così nervoso. È solo questione di tempo. Non pensi che le sue espressioni di dolore siano molto più divertenti?" Disse lentamente Bai Xi.


"Ahah, l'onorabile maestro ha ragione."


Mentre tutti stavano riflettendo e discutendo della situazione tramite trasmissioni di vera essenza, nessuno sapeva che tra quel potere impazzito della tribolazione e le reliquie che si stavano sciogliendo c'era anche una perla nera. La divina perla nere roteava tra le ondate di energia. In origine aveva una sua forza vitale. Nonostante fosse incredibilmente pesante, era comunque formata da carne e sangue e quindi era viva.


Sotto la stimolazione delle due energie che si scontravano, all'improvviso tremò. Un'incredibile forza vitale iniziò a riversarsi attorno come uno tsunami!


Questa forza vitale era pura e selvaggia. Era così potente e vibrante che perfino la forza vitale di un Vero Drago sarebbe stata mediocre al confronto!


Tutta questa forza vitale si riversò nel corpo di Lin Ming. Era come una terra che era stata secca e spoglia per mille anni che avrebbe ricevuto un dolce diluvio di pioggia primaverile.


<em>Roar!</em>


Risuonò un ruggito nel cielo.


"C-cosa?!" 


Mentre Xiao Haogan e Bai Xi stavano discutendo contenti tramite trasmissioni di vera essenza, spalancarono all'improvviso gli occhi. Pensavano di aver sentito male. Come poteva Lin Ming avere ancora la forza di fare un suono del genere?


"Il suo corpo... come può essere, il suo corpo sta resuscitando! Com'è possibile?! Da dove viene questa forza?! È impossibile!"


Xiao Haogan strabuzzò gli occhi così tanto che sembrava stessero per schizzare fuori dalle sue orbite. Il corpo devastato di Lin Ming si stava rigenerando rapidamente!
                                


                                



