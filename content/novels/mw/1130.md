---
weight: 1130
title: Capitolo 1130 – Raffinare la Tribolazione
pubDate: 2025-12-15T08:37:10.319Z
tags:
    - mw
---


<strong>CONTINUA IL PERIODO SCONTI fino al 7 di gennaio, i capitoli sponsorizzati di Martial World saranno a 3 euro l'uno!</strong>


<em>Capitolo regolare,
34 capitoli in coda (34 di Zangetsus), 0/3
da editare
-Schadenfreude</em>


In origine, il corpo di Lin Ming era lacerato e trasparivano le sue ossa lucenti dalle braccia, dalle gambe e sul petto. Si potevano perfino contare le sue costole. C'erano anche delle ossa che si erano dislocate a causa della pressione. Anche se erano dure, non potevano resistere alla continua stretta dei due diagrammi del caos primordiale!


Dopo che si era ridotto in quel modo, anche i suoi meridiani e i suoi vasi sanguigni erano stati distrutti. I suoi organi erano stati schiacciati fino a diventare poltiglia viscosa.


La sola parte del corpo completa era il cervello. Il suo mare spirituale non era stato danneggiato a causa della protezione del suo teschio. Nonostante questo, in condizioni simili era inutile.


Queste condizioni avrebbero sicuramente portato alla morte!


Un normale praticante di arti marziali al posto di Lin Ming sarebbe già morto! Un guerriero della Distruzione aveva una forza vitale superiore a quella di un comune mortale, ma se il suo cuore fosse stato trafitto, il suo cuore infilzato, la sua testa fosse stata tagliata o se avesse perso tutto il sangue allora sarebbe comunque morto. Queste erano le leggi del dao celeste.


Solo durante l'attraversamento della Distruzione un praticante di arti marziali sarebbe riuscito a preservare la propria vita con un corpo disintegrato. Questo perché era un processo sostenuto dalle leggi del dao celeste.


In questo tipo di situazione invece era impossibile per Lin Ming sopravvivere senza qualche tipo di pillola trascendente, figuriamoci contare sul suo potere rigenerativo per riprendersi.


Ora però stava accadendo un miracolo di fronte a tutti i presenti!


Videro il corpo di Lin Ming che si rigenerava!


Le ossa bianche furono ricoperte nuovamente da una fascia. Poi i vasi sanguigni la ricoprirono come dei rampicanti rossi, si diffondevano ovunque. Dopodiché i meridiani si riformarono, gli organi si ripararono e i muscoli resuscitarono, le loro linee erano diventate ancora più forti e perfette rispetto a prima.


Poi le sue ferite iniziarono a cucirsi da sole, la carne fresca si stava rigenerando con una velocità visibile ad occhio nudo. La carne era brillante, come un cristallo traslucido di colore rosso!


Anche i suoi capelli rinsecchiti caddero e furono sostituiti da altri capelli. Dopo essere stati temprati dall'energia, emanavano una lucentezza splendente. La loro composizione setosa contenevano perfino le misteriose verità delle leggi. Se fossero cresciuti abbastanza, sarebbero potuti diventare delle corde di archi divini di grado Saint! Questa era la prova di quanto erano resistenti!


In questo momento Lin Ming sembrava aver raggiunto lo stadio del leggendario corpo di diamante Vajya, un corpo immacolato e immortale!


"Impossibile! Questo è impossibile! Sarebbe dovuto morire assolutamente, com'è possibile un ribaltamento degli eventi così sconvolgente?!"


"Cos'è successo?! Non può essere!"


Dalle espressioni di Bai Xi e Xiao Haogan, sembrava che fosse morto il loro padre.


A giudicare dalla situazione attuale, c'era moltissime possibilità che Lin Ming avrebbe potuto attraversare la tribolazione. Allora, con il suo talento terrificante, non sarebbe dovuto essere un problema per lui diventare un Grande Re del Mondo. Loro invece sarebbero stati in una posizione estremamente miserabile!


"Che possiamo fare? Che possiamo fare?" Chiese Xiao Haogan, confuso.


"Che diavolo ne so! In questo momento non possiamo fare nulla. Se Lin Ming morisse, allora sarebbe perfetto, ma anche dopo essere stato spinto sull'orlo della morte non è comunque morto. È fin troppo resistente! Probabilmente stavolta non morirà. Non dobbiamo più essergli nemici, specialmente in superficie!"


Bai Xi non era un idiota. Ora che Lin Ming aveva attraversato il nono Stadio della Distruzione, la sua posizione nell'Isola Xioayao sarebbe stata come il sole nel cielo. Con Mu Shuitian a sostenerlo, perfino un Sommo Anziano come lui sarebbe stato uno scherzo di fronte a Lin Ming. Se l'avesse provocato, non sarebbe stato un suicidio?


I diagrammi del dao yin yang vorticavano come prima, dando pressione. In quell'istante Lin Ming aprì gli occhi. I suoi occhi sembravano due luci divine che squarciavano la notte sconfinata, brillavano attraverso il vasto spazio.


La sua forza era tornata!


Lin Ming strinse i pugni. Ad ogni movimento, le sue giunture sembravano esplodere mentre crepitavano. Poteva sentire un'ondata di energia precipitarsi nel suo corpo. Il potere del fulmine, del fuoco e dello yin e yang, insieme a quello delle reliquie del drago, si scatenavano in lui, ma le soppresse tutte!


Questa sensazione di essere pieno di energia faceva ribollire il sangue di Lin Ming. Concentrò la sua energia nel suo dantian e gridò!


<em>Ahh!</em>


Una terrificante onda sonica si espanse in ogni direzione. Con un rimbombo assordante, sollevò strati di terra e pietra. Le nuvole nel raggio di diverse centinaia di chilometri furono spazzate via e anche le nubi della tribolazione ne sembrarono influenzate visto che tremarono lievemente.


Felice! Fantastico!


Lin Ming rise, le sue grida risuonavano nel cielo!


Non si sarebbe mai immaginato che avrebbe sentito una forza così esplosiva. Era come un vulcano sull'orlo dell'eruzione, ogni passo che faceva distruggeva la terra!


"Bravo giovane! Come ci è riuscito?!" Gli Anziani dell'isola Xiaoyao erano scioccati. Questo improvviso ribaltamento era irreale.


"È a causa delle perle che ha inghiottito? Anche se non ho visto cos'erano, non dovrebbero essere medicine trascendenti. Quelle perle contenevano un potere fin troppo tirannico; dovrebbe essere stato un tipo di soro raro e feroce. Se Lin Ming avesse inghiottito delle medicine del genere, sarebbe potuto scoppiare a causa dell'energia, figuriamoci ora."


"Pensavo che il corpo di Lin Ming sarebbe esploso, ma è accaduto un cambiamento del genere. Che segreti nasconde?"


Nessun Anziano dell'Isola Xiaoyao poteva capire cosa stava accadendo al corpo di Lin Ming. Figuriamoci loro, perfino Mu Qianxue e Mu Shuitian erano sbigottite. Non avevano idea nemmeno loro di cosa stesse accadendo!


'<em>Non è assolutamente l'effetto delle reliquie del drago. Quelle hanno un'energia violenta ed è già estremamente difficile per Lin Ming sopportarle, figuriamoci aiutarlo a rigenerare la sua carne. Che sia... che sia... quella misteriosa perla nera?!'</em> Pensò all'improvviso Mu Qianxue. Questa era la sola spiegazione possibile, ma cos'era quella misteriosa perla nera? Aveva la forza di sfidare il potere di una tribolazione celeste! Perfino una pillola trascendente impallidirebbe al confronto!


In quel momento la tribolazione stava continuando attorno a Lin Ming!


La tribolazione Yin Yang era davvero degna di essere definita il livello più formidabile. Era una calamità di essenza, energia e divino. Lin Ming era resistito all'oppressione sul suo spirito, sul suo corpo e ora rimaneva solo quella sul suo dantian!


E in quel momento era tornato al picco delle sue forze. Quanto poteva essere difficile sopravvivere ad un'altra tribolazione.


Nel cielo le energie yin e yang si contorcevano, formando rune del dao e flussi che si precipitavano nei meridiani di Lin Ming, fondendosi con la tribolazione del fulmine e del fuoco nel suo corpo!


La tribolazione del fulmine divenne sempre più selvaggia e quella del fuoco più feroce!


Queste due energie erano state soppresse dal Germoglio del Dio Blasfemo fin dall'inizio, ma questa era una soppressione temporanea. Per quanto riguarda raffinarle, non era affatto semplice. Specialmente dopo che Lin Ming aveva incontrato una catastrofe dopo l'altra; quando avrebbe avuto l'occasione di raffinarle?


Ma ora era diverso!


"Tribolazione del fulmine e del fuoco, spero che vi sia bastato maltrattarmi così, stavolta sarò io a raffinare voi!"


Gridò Lin Ming e il Germoglio del Dio Blasfemo si scatenò. L'energia della tribolazione del fulmine e del fuoco, insieme a quella yin e yang, fu soppressa!


"Vi raffinerò!"


Il Germoglio del Dio Blasfemo era una potenza trascendente!


Solo una potenza trascendente poteva raffinare il potere di una tribolazione. Se uno avesse usato un normale metodo di coltivazione, avrebbe ricevuto solo un fortissimo contrattacco!


<em>Rumble rumble rumble!</em>


Nel dantian di Lin Ming l'energia ribolliva come del magma, eruttando come un vulcano!


Un impatto del genere mise sotto pressione il dantian, ma Lin Ming si fece forza, avrebbe raffinato completamente queste tribolazioni!


Bisognava sapere che il potere della tribolazione conteneva immensi benefici!


Lin Ming aveva ne attraversato otto livelli e ora era a metà del nono. Il vantaggio che avrebbe avuto sul corpo sarebbe stato incredibile.


Il suo spirito da battaglia era anche avanzato al gran successo!


Anche la Lancia del Sangue della Fenice si era trasformata e aveva fatto nascere il suo spirito. Questo era qualcosa che un supremo esperto non sarebbe riuscito a fare nemmeno in 100.000 anni!


In questa situazione, Lin Ming non si accontentò di sopportare il battesimo della tribolazione, voleva raffinarlo e usarlo!


"Lin Ming, lui... lui è... cielo! Sta raffinando la tribolazione!"


"Cosa... raffinare la tribolazione? È... fin troppo folle!!"


Le tribolazioni non erano insignificanti. Quando un grande genio come Lin Ming la attraversava, uno sarebbe stato assolutamente cauto per evitare di fare infuriare la tribolazione e causare una mutazione. La si poteva solo sopportare silenziosamente, lasciando che il corpo, il dantian, il nucleo vorticante o il mondo interno e l'anima accettassero questo battesimo. Bisognava usare la propria vera essenza per disperderlo.


Chi avrebbe osato raffinare direttamente una tribolazione?


Era semplicemente un suicidio!


Ora però Lin Ming stava facendo proprio questo!


<em>Se il Dao Celeste desidera distruggermi allora lo controllerò e lo renderò il mio esercito di un milione di soldati! Lo farò percorrere lo sconfinato spazio con me, combattendo tra fiumi di stelle!</em>


La strada delle arti marziali era una sfida nei confronti della volontà del cielo. E Lin Ming aveva la determinazione necessaria a ribaltare l'ordine naturale!
                                


                                



