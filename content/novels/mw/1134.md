---
title: Capitolo 1134 – Liberarsi dei Serpenti
pubDate: 2025-12-15T08:37:10.320Z
tags:
    - mw
---


<strong>CONTINUA IL PERIODO SCONTI fino a domani (compreso), i capitoli sponsorizzati di Martial World saranno a 3 euro l'uno!</strong>


<em>Capitolo regolare,
43 capitoli in coda (33 di Zangetsus + 7 di Gatsu + 3 di Perri), 0/3
da editare
-Schadenfreude</em>


"Anziano Liu, è un veterano della vecchia generazione dell'Isola Xiaoyao. Dei tre Sommi Anziani, è quello che ha vissuto più a lungo. In queste ultime decine di migliaia di anni, nonostante non mi sia mostrata, sono rimasta nel Palazzo xiaoyao. Ho visto molte cose e credo di avere una profonda comprensione della sua personalità. Prima, ho parlato con l'Anziano Zhou e mi ha rivelato qualche questione. Per quanto ne so, ultimamente, lei, l'Anziano Zhou e l'Anziano Bai avete avuto dei rapporti molto stretti, vero?"


La domanda di Mu Shuitian fece prendere un colpo all'Anziano Zhou!


L'Anziano Zhuo era l'ultimo dei tre Sommi Anziani. Quando Mu Shuitian voleva dare l'Albero dell'Illuminazione a Lin Ming, tutti si erano opposti. E Bai Xi, dato che era stato apertamente contrario, si era coalizzato con molti Anziani per resistere agli ordini di Mu Shuitian.


E in effetti, gli altri due Sommi Anziani non avevano accolto bene Mu Shuitian. Nessuno desiderava che qualcuno stesse con il fiato sul loro collo e rubasse la loro autorità.


In questo tipo di situazione, avevano iniziato a favorire Bai Xi.


Dopo però Lin Ming aveva attraversato perfettamente la tribolazione e avevano cambiato completamente idea. Lin Ming era stato troppo magnifico. Se fosse riuscito davvero a diventare un Grande Re del Mondo, allora l'Isola Xiaoyao sarebbe riuscita ad ascendere al livello di Terra Sacra. E in quanto Anziani di grado superiore, sarebbero riusciti a godere di qualche beneficio, anche un briciolo degli avanzi sarebbe stato un vantaggio incredibile! Non era qualcosa con cui un solo tesoro di grado Heaven come l'Albero dell'Illuminazione poteva rivaleggiare.


Così avevano iniziato a favorire Mu Shuitian. Ora che avevano sentito la donna menzionare i loro vecchi rapporti e specialmente durante questo particolare concilio, nessuno sapeva cosa avrebbe detto l'altro, così erano tutti pieni di paura e trepidazione.


Una volta che qualcuno avesse confessato, allora se avessero continuato a fare gli sciocchi e ad aiutare Bai Xi, allora avrebbero fatto una pessima impressione su Mu Shuitian. Poi, anche se l'Isola Xiaoyao ascendesse rapidamente in futuro, non avrebbero comunque potuto condividere i profitti e sarebbero stati considerati solo degli estranei marginalizzati.


Fin dai tempi antichi, le lotte di potere non avrebbero badato al concetto di giusto o sbagliato. Le persone che si proclamavano rette e gli uomini dall'integrità testarda spesso sarebbero morti nel modo più miserabile. Non importava ciò che era buono o malvagio. Tutto ciò che valeva erano semplici parole: sottomettiti a me e prospera o fai resistenza e muori!


L'Anziano Liu lo capiva, Mu Shuitian non era facile da gestire. Prima d'ora era rimasta nascosta nel Palazzo Xiaoyao perché non voleva rivelare la sua posizione, ma ora che l'aveva fatto avrebbe esercitato un controllo completo, così avrebbe ottenuto abbastanza autorità dopo che l'Isola Xiaoyao sarebbe diventata una Terra Sacra al livello di un Re del Mondo in futuro. Voleva che fosse solo la sua opinione a contare nella setta.


Per quanto riguardava Bai Xi e Xiao Haogan, si erano già mostrati ostili a lei. Anche se si fossero resi conto della situazione e avessero provato a cambiare schieramento, sarebbe stato troppo tardi. I sovrani assoluti sopratutto diffidavano degli altri. E la storia aveva provato ripetutamente che coloro che si fidavano facilmente degli altri dando loro potere sarebbero andati incontro ad un destino tragico! In particolare fidarsi del nemico anche solo una volta sarebbe stato assolutamente stupido!


Era ovvio che Mu Shuitian aveva intenzione di essere la sola voce nel Concilio degli Anziani. Inoltre voleva stabilire il suo prestigio. Bai Xi e Xiao Haogan quindi sarebbero stati puniti per dare un avvertimento a tutti gli altri.


"Senior, ho qualcosa da confessarle."


Dopo aver capito tutto questo, l'Anziano Liu capì. Mu Shuitian non mancava di ambizione, né di modi per raggiungere i suoi obiettivi. Seguire lei sarebbe stato meglio che stare dalla parte di Bai Xi e la sua banda contrastante di sostenitori.


.....


Mentre il tempo passava lentamente, tutti gli Anziani, a parte Bai Xi e Xiao Haogan avevano parlato da soli con Mu Shuitian.


Questo aveva inquietato molto Xiao Haogan. Nonostante sembrasse relativamente calmo in superficie, in realtà era sempre sulle spine.


"Perché sei così agitato? Mu Shuitian non ha ancora fatto nulla, eppure sei così sotto pressione. Non dubitare della tua posizione e smettila di tremare. Se ha fatto davvero qualcosa, allora non puoi stendere il collo e accettarlo."


Bai Xi rimproverò Xiao Haogan con una trasmissione di vera essenza. Xiao Haogan forzò un sorriso e annuì. Certamente sapeva cosa gli stava cercando di dire il suo maestro, ma poteva mantenere la calma di fronte a qualcuno come Mu Shuitian nonostante fosse completamente in svantaggio? Dopo che Mu Shuitian si era approfittata di come Lin Ming aveva attraversato la tribolazione e aveva diviso gli Anziani, ora aveva superato Bai Xi sotto ogni aspetto.


In quel momento, la dimensione minore di fronte a Xiao Haogan tremò e poi una Mu Shuitian vestita di bianco apparì di fronte a tutti.


"Anziano Bai, Anziano Xiao, venite con me..." Disse la donna.


Il cuore di Bai Xi si strinse. Mentre guardava la porta dimensionale dietro di lei, si sentì mancare il coraggio.


Questo Palazzo Xiaoyao era sotto il controllo di Mu Shuitian. Non solo, la sua forza superava la loro di diverse volte. Chi sapeva cosa sarebbe accaduto una volta che fossero entrati in quella dimensione minore!


Anche Xiao Haogan ci pensò e impallidì.


Bai Xi forzò un sorriso e disse:"Fata Mu, se ha una questione di cui parlare, può farlo qui!"


Tutti gli altri Anziani iniziarono a provare un po' di compassione per lui. In realtà tutto ciò che aveva fatto Bai Xi era una risposta normale per qualcuno abituato a detenere un grande potere. Era naturale per una persona non consegnare l'autorità che si possedeva così facilmente. Inoltre, a causa della situazione di Bai Mingyu, Bai Xi aveva cercato di uccidere Lin Ming. Per un Sommo Anziano, non era un problema uccidere un membro della giovane generazione affinché funzionasse da esempio. Sfortunatamente aveva provocato il giovane sbagliato ed era finito per danneggiarsi da solo.


Ora Mu Shuitian chiaramente stava cercando di spingerlo giù da un dirupo. Se non altro avrebbe perso la sua posizione. E la maggior parte degli altri Anziani dell'Isola Xiaoyao probabilmente l'avevano tradito, specialmente quelli che avevano rapporti stretti con lui. Si erano precipitati tutti a contattare in privato Mu Shuitian e mostrare la loro più completa lealtà.


Dopotutto non erano sicuri se qualcuno aveva tradito Bai Xi e aveva rivelato ciò che avevano fatto tutti gli altri Anziani. Se quelle persone avevano confessato tutte le loro malefatte mentre loro avessero provato a nasconderle, sarebbe stato sciocco.


D'altra parte, se avessero rivelato tutto ciò che sapevano, avrebbero potuto mostrare la loro lealtà; non ci avrebbero perso nulla.


Si poteva solo dire che gli umani erano creature incostanti, venivano tentate facilmente. Ora che erano di fronte a Bai Xi, provarono un po' di senso di colpa. Questa sorta di sensazione non era troppo positiva. Se uno si fosse sentito in colpa per troppo tempo, allora questa colpa si sarebbe trasformata in odio. Questa era la sottigliezza della psicologia umana.


<em>'Se mi fai sentire in colpa e mi spaventi, allora non desidero più vederti, né parlarti!'</em>


Quindi impercettibilmente Bai Xi e Xiao Haogan erano stati già isolati dagli altri.


"Oh? possiamo parlare anche qui." Mu Shuitian parlò allegramente. Sorrise lievemente verso gli altri Anziani e disse:"Allora tutti gli altri Anziani a parte l'Anziano Xiao e Bai dovranno aspettare fuori."


Le parole di Mu Shuitian lasciarono sbigottiti Xiao Haogan e Bai Xi. Mentre guardavano gli altri, scoprirono che stavano tutti evitando di guardarli negli occhi.


Il capo dell'Isola Xiao Haotian fu il primo ad andarsene. Poi iniziarono tutti a disperdersi senza che ne rimanesse uno. Alcuni furono più veloci per timore di lasciare una cattiva impressione su Mu Shuitian.


Mentre gli altri se ne andavano, lo spazio in cui si trovavano si sigillò completamente.


Quando Bai Xi lo vide, sorrise con tristezza:"Ahahah! Non ho mai pensato che sarebbe finita così! Il mondo dei praticanti di arti marziali è davvero un riflesso della natura umana! E pensare che un giorno sarei andato incontro ad un fato del genere e sarei diventato una piaga evitata da tutti! I suoi metodi sono davvero meravigliosi!"


Bai Xi strinse i denti mentre guardava Mu Shuitian. Dietro di lui, Xiao Haogan stava già tremando. Sentiva una pressione incredibile di fronte a Mu Shuitian. Questa donna poteva ucciderli quando voleva.


"I miei metodi non sono niente di che. Solo che dopo che Lin Ming ha attraversato il nono Stadio della Distruzione, ora sono in vantaggio sia in forza che in prestigio. Non puoi più rivaleggiare con me. Avrei potuto lasciarti andare, solo che... non lascerò più la minima occasione ai miei nemici attuali o potenziali in futuro. Mio padre ha pagato un caro prezzo per incidere questa lezione nel mio cuore! Non lascerò più che un serpente rimanga in agguato dietro di me.
Anche se non hai la forza di minacciarmi, è possibile che tu riferisca le mie informazioni ad un mio nemico o forse potresti perfino vendere Lin Ming. O in futuro, quando avrò dei problemi, potresti perfino infierire! Provi già un odio profondo nei miei confronti. Dato che non possiamo risolvere i nostri problemi, perché dovrei permetterti di avere un'occasione per cercare vendetta?"


L'annientamento delle Terre Sacre Qianyue avevano dato una lezione di vita profonda a Mu Shuitian. Era stato proprio perché il capo delle Terre Sacre non aveva ucciso Tian Mingzi prima del tempo che avevano subìto tutti un fato del genere.


Come poteva permettere che accadesse lo stesso errore? Una volta che Bai Xi si sarebbe reso conto che il suo odiato nemico era Tian Mingzi, allora la pergamena che aveva fatto firmare a tutti gli Anziani poteva rivelarsi inutile. Tian Mingzi poteva avere i suoi modi per rimuovere una maledizione del genere. Allora Tian Mingzi avrebbe scoperto di lei e dell'esistenza di Mu Qianxue e Lin Ming. Si poteva immaginare quali sarebbero state le conseguenze!"


"Bene! Sei abbastanza spietata! Riconosco di meritare questa punizione. Allora vediamo come mi ucciderai!"


Disse freddamente Bai Xi mentre scuoteva le sue maniche, Mu Shuitian lo stava soltanto sollevando dai suoi doveri. Al massimo l'avrebbe imprigionato, non ucciso. Altrimenti, se un Anziano morisse a causa di una lotta di potere, sicuramente ci sarebbero stati dei conflitti. Anche se nessuno avrebbe osato farle niente, doveva comunque fare attenzione agli effetti delle sue azioni sull'opinione pubblica!


Se le sue colpe fossero state troppo grandi, avrebbe perso facilmente il consenso degli altri.


Mu Shuitian sembrò capire cosa stava pensando e sorrise astutamente:"Sembra che tu pensi di essere al sicuro? Come se non avessi niente di cui aver paura? Che peccato... che tutte le tue ipotesi sono sbagliate..."


"Mm?!" Bai Xi sussultò e indietreggiò. Toccò il suo anello spaziale, ma in quel momento vide solo una nebbia accecante di fronte a lui; Mu Shuitian era già arrivato di fronte a lui!


<em>Bang!</em>


Bai Xi non l'aveva vista muoversi. In un solo istante sentì solo un dolore stordente. Era come se fosse caduto in qualche spazio sconosciuto in cui cadeva la neve.


Bai Xi voleva distruggere questo mondo, ma si sentì sempre più impotente. La sua coscienza e il suo senso divino sembrarono lasciare il suo corpo. Questa sensazione era simile a quella di un mortale di fronte alla vastità della natura; non aveva possibilità di resistere...


C'era un divario troppo grande!


.....


Tre giorni dopo, tutti videro Xiao Haogan e Bai Xi nel Palazzo Xiaoyao. Seguivano Mu Shuitian. Non sembrava che ci fosse niente di diverso in loro a parte la loro assoluta lealtà nei confronti di Mu Shuitian. Inoltre provavano un profondo senso di timore reverenziale e paura!


Questa sorta di sguardo sembrava tipico di una persona che aveva un sigillo dello schiavo. Naturalmente nessuno osò questionare Mu Shuitian. Poterono solo reprimere i loro sospetti e fingere di non aver notato nulla. Tutti iniziarono a temere questa donna. Senza dubbio non era una persona compassionevole. Chiunque le avesse disubbidito sarebbe andato incontro ad un fato tragico! Xiao Haogan e Bai Xi erano dei perfetti esempi!


Non importava cosa avesse fatto Mu Shuitian, almeno non erano morti. Per quanto riguardava i discepoli ordinari dell'Isola Xiaoyao, nessuno di loro sapeva cos'era successo, quindi l'opinione pubblica non era mai cambiata. Così, Mu Shuitian controllò con calma tutto la setta rimuovendo tutti i suoi nemici. Non solo non c'erano stati effetti negativi, ma la sua autorità era arrivata ad un livello senza precedenti.
                                


                                



