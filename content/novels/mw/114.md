---
weight: 1140
title: Capitolo 114 - Il Dono di Yang Lin
pubDate: 2025-10-16T07:28:18.430Z
tags:
    - mw
---


Se vedete errori o sapete qualcosa delle varie posizioni delle domestiche, delle concubine o dei governanti dell'antica Cina ditemelo pure.
-Schadenfreude


Lin Ming non aveva alcun interesse nell'intervenire nella battaglia per il trono. Tuttavia il Principe Ereditario e Muyi lo avevano aiutato in passato, se non fosse stato per loro allora Lin Ming non avrebbe potuto nemmeno partecipare all'esame di ingresso del Palazzo delle Sette Arti. Non solo, sarebbe finito in prigione e probabilmente sarebbe stato torturato a morte.


Lin Ming era una persona cortese e avrebbe ricambiato i favori che gli altri avevano fatto per lui. Essere ingrato ed egoista non facevano parte della sua natura, se avesse fatto una cosa del genere avrebbe tradito il suo cuore delle arti marziali.


Chiese con franchezza, "Vostra Altezza come posso esservi d'aiuto?"


Yang Lin non si aspettava che Lin Ming sarebbe andato dritto al punto. Era piuttosto piacevole.
Sorrise e disse, "Fratello Lin è una persona sincera e diretta. Allora anche io sarò schietto.
Nel regno di Fortuna Celeste, è arrivato il momento che un'altra persona erediti il trono. Ci sono due possibili candidati per farlo, io e il mio decimo fratello. Sono stato nominato Principe Ereditario, in quanto tale ormai non posso ritirarmi. Ora la vita di mia madre e della mia sorellina sono collegate alla mia, devo prendere parte alla battaglia per il trono che io lo voglia o no.
So che lei detesta gli intrighi politici, ma Fratello Lin non deve preoccuparsi.
Se è disposto ad aiutarmi, allora non dovrà fare nulla, tutto ciò di cui ho bisogno è del suo sostegno.
Il suo status come discepolo principale del Palazzo delle Sette Arti mi sarà già di grande beneficio. Anche nel peggiore dei casi, se perdessi la battaglia per il trono, mio fratello non oserebbe toccare Fratello Lin."


<em>Nota traduzione: "non posso ritirarmi" in origine era "骑虎难下" cioè "cavalcare la tigre e non poter scendere": significa essere di fronte ad un dilemma o in una posizione difficile senza alcuna via di fuga e non poter far altro che portare a termine l'impresa.</em>


Lin Ming rispose, "Vostra Altezza, temo che abbia frainteso. Non temo la ritorsione del Decimo Principe, né i tentativi di assassinio. Solo che potrei non rimanere nel regno di Fortuna Celeste in futuro."


"Oh... capisco." Yang Lin sospirò.
Lin Ming aveva davvero grandi ambizioni, era simile a Qin Xingxuan, un paese come il regno di Fortuna Celeste era troppo piccolo per lui.


Lin Ming disse, "Vostra Altezza, posso garantirvi che, a meno che non sia troppo lontano dal regno di Fortuna Celeste, se sentirò notizie riguardo alla battaglia per il trono allora tornerò il più presto possibile per aiutare Vostra Altezza."


Yang Lin disse contento, "Sono molto grato a Fratello Lin!"


Il Principe Ereditario portò Lin Ming a fare un giro della residenza. La villa comprendeva diverse centinaia di acri di terreno coltivato.
C'erano mandrie di bestiame, pollame ed enormi pozze per i pesci e gamberi. L'interno dell'edificio era pieno di servi, guardie e cameriere.
La villa era autosufficiente, produceva un'eccedenza di risorse.


Nella camera da letto c'erano denaro e oggetti preziosi.
Una scatola di legno di sandalo era sul tavolo, dentro c'erano file di pietre di vera essenza disposte ordinatamente; il loro colore era estremamente puro e ovviamente erano di qualità superiore. Ce n'erano più di un centinaio.


Perfino se Lin Ming le avesse usato giornalmente, questo numero gli sarebbe bastato per sei mesi.


Questo dono era piuttosto generoso.


Nella scatola Lin Ming vide anche un anello dall'aspetto semplice, sembrava fatto di bronzo antico, ma emanava deboli fluttuazioni di vera essenza.


"Mmh? Questo..."


Gli occhi di Lin Ming si soffermarono sull'anello, mandò la sua forza dell'anima per esaminare l'oggetto.


Yang Lin sorrise e disse, "Fratello Lin è un buon osservatore. Questo è un anello spaziale di grado Human, bassa qualità. È un dono da parte del mio maestro, il Signor Muyi, per fratello Lin."


"Anello Spaziale?" Lin Ming rimase a bocca aperta.
Aveva sentito parlare di questo genere di anelli prima d'ora, c'era una piccola dimensione portatile all'interno e poteva essere usata per immagazzinare molte cose.
Si diceva anche che fosse di natura  instabile, dopo qualche centinaio di anni lo spazio sarebbe collassato, finendo per distruggere gli oggetti al suo interno.


Un anello spaziale, secondo le sue dimensioni e il suo grado di stabilità, era diviso in diverse categorie.
Nonostante fosse solo un tesoro di grado Human, bassa qualità, il suo vero valore equivaleva a quello di un tesoro di qualità media. Questo perché era estremamente difficile creare un anello spaziale.


Aprire una fenditura nello spazio era più facile a dirsi che a farsi, perfino creare un piccolo spazio instabile era un'impresa.
Gli anelli spaziali con un vasto spazio interno e grande stabilità avevano un valore inestimabile.


"Me l'ha donato il Signor Muyi?"


"Sì. Il maestro ha detto che il motivo per cui l'ha ottenuto è stato grazie a Fratello Lin. Forse non lo sa ma, visto che l'Anziano Xu del Palazzo Marziale e il padre di Wang Yanfeng erano vecchi amici, l'Anziano Xu non era contento che lei avesse ottenuto il primo posto.
Così il Signor Muyi ha fatto una scommessa con lui, ha scommesso che Fratello Lin sarebbe entrato nella Dimora Celeste prima di Wang Yanfeng.
Questo Anello Spaziale era la posta in gioco."


"Ah ecco cos'è successo. Ricordo l'Anziano Xu, dopo che ho sconfitto Wang Yanfeng era salito sul palco a causare guai."


"Sì, è lui. Quindi Fratello Lin per favore accetti questo anello spaziale. La consideri una scusa da parte dell'Anziano Xu."


"Bene, allora chiederò a Vostra Altezza di ringraziare il Signor Muyi per me." Lin Ming esitò per poco, poi accettò il dono. Dato che aveva già deciso di aiutare il Principe Ereditario, allora non sarebbe stato un ipocrita.
Inoltre questo anello spaziale era piuttosto utile, in seguito avrebbe potuto depositare tutti i materiali per le tecniche di iscrizioni che aveva raccolto.


"Ahah Fratello Lin non si preoccupi. C'è anche un altro oggetto nell'anello spaziale.
Fratello Lin può estrarlo. Non appena manderà la sua forza dell'anima nell'anello, sarà in grado di farlo."


"Oh?" Lin Ming fece come aveva suggerito il Principe Ereditario, percepì un oggetto simile ad un abito. Non appena lo tirò fuori, vide che era un'armatura flessibile color oro viola.


L'armatura sembrava tessuta di sottili fili metallici, era morbida al tocco e sopra di essa c'erano simboli scarlatti.
Erano caratteri complicati e misteriosi.
Lin Ming guardò da più vicino e vide che il simbolo scarlatto si era infiltrato nel tessuto di metallo ed era diventato parte dell'armatura.


Questi caratteri erano stati incisi dopo che l'oggetto era stato forgiato. La forza impressa in questi caratteri apparteneva sicuramente ad un maestro incredibile.


Yang Lin disse, "Quest'armatura flessibile si chiama Armatura Flessibile Oro-viola. Di per sé è un tesoro di grado Human, qualità media. Questi simboli sono stati impressi da un maestro al picco dell'Houtian specializzato in formazioni.
Ha dovuto consumare la sua essenza di sangue per disegnarlo. Può indebolire gli attacchi di vera essenza."


"Umh? Indebolire gli attacchi di vera essenza?" Lin Ming ne fu sorpreso. La vera essenza era un tipo di energia che circolava naturalmente all'interno del corpo, poteva facilmente penetrare attraverso l'armatura flessibile.
Inaspettatamente invece era capace di indebolire attacchi del genere ed era anche un tesoro di alto livello. Si poteva immaginare quanto valesse.


Yang Lin disse, "Fratello Lin è in una posizione molto delicata ora. Temo che potrà subire dei tentativi di assassinio, così le voglio donare questa armatura.
Perfino un maestro Houtian troverebbe difficile distruggere quest'armatura.
Beh, nonostante sia così bouna, al massimo potrebbe respingere degli attacchi a sorpresa e farle guadagnare un po' di tempo. Di fronte ad un vero maestro Houtian, temo che non potrebbe fare nulla."


Nonostante un maestro Houtian non potesse distruggere l'armatura, questo non significava che Lin Ming sarebbe divenuto invincibile indossandola.
Non appena un maestro del genere lo avesse colpito con tutta la sua forza, la potenza dell'attacco sarebbe passata attraverso la protezione e gli avrebbe fatto scoppiare tutti gli organi interni; senza considerare che questa armatura indeboliva gli attacchi di vera essenza, ma non era capace di annullarli completamente.


Quest'armatura aveva un valore inestimabile, Yang Lin doveva aver pagato un grande prezzo. Lin Ming esitò leggermente e poi decise di prenderla.
Era davvero in una posizione delicata al momento, quest'armatura poteva diventare un amuleto salvavita.


"Grazie Vostra Altezza."


"Ahah, Fratello Lin è troppo gentile. In realtà voglio ringraziare Fratello Lin.
Ad essere sincero, ciò che possa dare è inferiore a ciò che il mio decimo fratello può offrire." Yang Lin disse con onestà.


Lin Ming e il Principe Ereditario continuarono il loro giro finché non raggiunsero un'altra stanza. Era la camera principale della villa.


La camera principale era molto lussuosa e decorata con ricercatezza. Al centro della stanza c'era un grosso letto di mogano ampio più di dieci piedi, abbastanza da far dormire confortevolmente quattro o cinque persone.


In quel momento quattro domestiche avevano già preparato il letto per Lin Ming. Stavano in piedi rispettosamente ai quattro angoli del letto.
La loro età era circa di sedici anni ed era difficile dire quale di loro fosse più bella, dovevano essere state selezionate molto attentamente.


Le domestiche di solito erano figlie di famiglie povere ed erano state vendute da bambine. Le più belle sarebbero state scelte e sarebbe stato insegnato loro il lavoro di domestica, comprese le belle arti. In futuro sarebbero state mandate a lavorare nei palazzi dei nobili.


Una volta che una domestica veniva acquistata, il suo corpo apparteneva al padrone, che poteva usarlo come voleva.
Questo valeva specialmente per le domestiche personali che si occupavano delle necessità del padrone. Erano in una condizione equivalente a quella di una concubina.


Questo genere di domestica di solito era anche responsabile della gestione della casa. A parte aspettare nella stanza del padrone e fare un po' di pulizie non dovevano fare altro.
Le loro spese mensili e il loro status era molto alto ed era una posizione che le normali domestiche ammiravano e invidiavano, molte volevano ottenere un posto del genere, dopotutto per loro diventare una concubina o anche una signorina era il risultato migliore.
Altrimenti, quando sarebbero state vendute, sarebbe stato difficile trovare qualcuno di decente. Questo era il motivo per cui la maggior parte delle volte, quando una domestica sentiva che sarebbe stata venduta, avrebbe spesso pianto per l'angoscia.


Le quattro domestiche videro Lin Ming arrivare e i loro cuori si riempirono di trepidazione; un paio trattenne perfino il respiro. Il governante aveva detto loro l'identità di questo giovane. Era la stella più brillante del regno di Fortuna Celeste, un genio che capitava una volta ogni cent'anni nel Palazzo delle Sette Artie aveva anche la possibilità di diventare un discepolo principale.
Il governante aveva già ordinato loro di servirlo al meglio quella notte, doveva andare tutto alla perfezione; se avessero potuto dare una buona impressione a questo Signor Lin, allora avrebbero innalzato di molto il livello della loro posizione.


<em>Nota traduzione: "avrebbero innalzato di molto il livello della loro posizione" era "麻雀变凤凰", letteralmente "sarebbero state come dei passeri che si trasformavano in fenici".</em>


Per questo quella notte sarebbe stata cruciale per loro. In quanto domestiche, poter servire un giovane del genere era una circostanza fortunata per loro.


Le lenzuola del letto erano piegate con cura e non c'era la minima piega tra le coperte. Il mobilio e le tende erano immacolate, il bruciatore di incenso era nuovo e il pavimento brillava.


Lin Ming vide queste quattro domestiche attraenti. Si guardò intorno e vide il mobilio di mogano, il costoso bruciatore di incenso, le lenzuola di sera e non poté non sospirare. Questi erano tutte le comodità e gli agi di una vita di ricchezze e notorietà.


Yang Lin disse, "Fratello Lin, se è stanco, allora può riposare qui stasera. Accompagnerò Fratello Lin e alloggerò nella stanza degli ospiti.


lin Ming sapeva che Yang Lin aveva fatto quest'offerta così che potesse stare tranquillo senza temere un attacco a sorpresa. In quanto Principe Ereditario, sicuramente Yang Lin aveva dei maestri di arti marziali come guardie reali, altrimenti il Decimo Principe non avrebbe avuto bisogno di assassinare Lin Ming; avrebbe semplicemente ucciso suo fratello e avrebbe risolto il problema.


Lin Ming guardò le quattro domestiche che sembravano quattro piccoli conigli impauriti e vide speranza e paura mischiata nei loro occhi. Scosse la testa leggermente e disse a Yang Lin, "No, tornerò nel Palazzo delle Sette Arti."


"Mh? Non le piace questa villa Fratello Lin?"


"Non proprio," Lin Ming disse con un leggero sorriso Lin Ming e continuò, "Qui la vita è troppo confortevole e lussuosa. La semplicità del Palazzo delle Sette Arti è molto più adatta alla coltivazione."
                                


                                



