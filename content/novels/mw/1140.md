---
weight: 1140
title: Capitolo 1140 – La bambina misteriosa
pubDate: 2025-12-15T08:37:10.321Z
tags:
    - mw
---


<em>CAPITOLO SPONSORIZZATO, ringraziamo Zangetsus!
37 capitoli in coda (27 di Zangetsus + 7 di Gatsu + 3 di Perri), 0/3
da editare
-Schadenfreude</em>


Non solo Lin Ming, anche tutti gli altri rivolsero lo sguardo verso la bambina. Dopo essere stata osservata da così tanti guerrieri, specialmente molti dagli sguardi feroci, la bambina si spaventò. Deglutì e poi esitò per un momento, annuì e disse:"Io... io... ne ho visto qualche segno..."


"Dove?" Lin Ming aveva un po' di dubbi. Come poteva una bambina che non aveva la forza per tenere una gallina sapere di un oggetto così raro di cui nemmeno i signori Luo avevano sentito parlare?


Inoltre l'aveva capito solo dalla descrizione che aveva dato? Quanta esperienza poteva avere una bambina di 11 anni?


Non era affatto spiegabile.


Anche gli altri ospiti giunsero alla stessa conclusione. Il signor Luo strinse gli occhi e le sue dita picchiettarono gentilmente contro il tavolo mentre chiedeva:"Come potresti saperlo?"


"Eheh, i bravi bambini dovrebbero essere buoni ed ubbidienti e non dovrebbero nemmeno mentire!" La signora Luo rise. Anche se la sua espressione era dolce, il suono tono era così gelido da destare paura. La coltivazione di questa donna era troppo soverchiante per questa bambina. Inoltre temeva molto la signora Luo. Quando la sentì parlare, la bambina ritrasse il collo e non osò parlare più.


Lin Ming si alzò:"Non c'è bisogno di avere paura. Non importa se ciò che dici è sbagliato."


Lin Ming provò a rendere il suo tono il più confortevole possibile, ma sotto questo aspetto non aveva proprio talento. La bambina sembrava ancora molto nervosa.


"Io... io..." La bambina guardò Lin Ming e strinse i suoi pugnetti, come se stesse facendo una decisione coraggiosa. Si mordicchiò le labbra e disse:"Avrei... una richiesta da fare al fratellone..."


"Mn, parla. Posso prometterti qualunque cosa sia in mio potere."


"Spero che..." La voce della bambina tremò. Sembrava un po' spaventata, ma anche entusiasta. Guardò i signori Luo con terrore e impallidì. Strinse i pugni per diversi respiri di tempo, radunando le forze per poi dire ad alta voce:"Spero che il fratellone possa portarmi fuori di qui e dirò al fratellone dov'è quella cosa!"


Dire queste parole sembrarono aver esaurito le sue forze. Stava ansimando e il suo viso rotondo non rimase più alcuna traccia di rosso.


Il signor Luo si incupì. Per quanto riguardava la signora Luo, stava ancora sorridendo gentilmente, ma la bambina fu terrorizzata dalla sua espressione.


"Cosa stai provando a dire Xiaoyu'er, la sorellona qui non è sempre così gentile con te?"


Le parole della signora Luo erano discrete, ma Lin Ming si accigliò. Sembrava che Xiaoyu'er e il bambino che era stato venduto non avessero vissuto bene in questa organizzazione clandestina. Sembrava che la sua opinione al riguardo fosse troppo semplice.


In effetti non si sapeva nemmeno come sarebbero stati trattati dai loro futuri compratori. Questo era il dolore del debole. Potevano solo lasciarsi trascinare dal flusso del fato.


Quando la signora Luo fece questa domanda, la bambina si tese. Tuttavia sembrava mantenere un po' della sua testardaggine. Si morse le labbra e non parlò.


Era chiaro cosa stava accadendo. Una bambina di 11 anni era una delle creature più pure e ingenue che si potevano trovare. Sarebbe stata disposta a seguire chiunque l'avrebbe trattata con gentilezza e rispetto. Se questa Xiaoyu'er avesse vissuto bene in questa organizzazione, allora non avrebbe avuto il coraggio di rischiare di essere picchiata per aver chiesto a Lin Ming di portarla via.


Inoltre la bambina chiaramente temeva i signori Luo. Questo dimostrava anche quanto doveva essere stata tragica la sua situazione. Sembrava che questa gentile e splendida signora Luo in realtà fosse un serpente dal cuore crudele. Prima questa bambina doveva essersi agitata visto che nessuno era stata disposta a comprarla!


"Lin Ming, portala via." Disse all'improvviso Mu Qianxue. Per qualche inspiegabile motivo, questa bambina le aveva fatto provare un po' di calore e ora che sapeva la sua situazione, anche se non sapeva nulla dell'embrione della pietra del sole viola, avrebbe comunque voluto che Lin Ming la salvasse.


"Mm, era quello che avevo intenzione di fare anche se non me l'avesse detto." Disse Lin Ming. Non chiese della posizione dell'embrione, ma si rivolse al signor Luo e disse:"Prima ha detto che l'avrebbe venduta per 2 milioni di pietre del sole viola? Che ne dice se la comprassi direttamente per 20 milioni?"


20 milioni. Era un aumento immediato del prezzo di dieci volte.


I signori Luo spalancarono gli occhi. Si scambiarono un'occhiata astuta.


"Si chiamava Lin, vero... ahah, fratello Lin, vorrei vendergliela, ma... ora la questione è cambiata! Stavo pensando a quanto era speciale il fisico di questa Xiaoyu'er. Se può mangiare pietre del sole viola per vivere, allora non dovrebbe sapere dove si trova un embrione di pietre del sole viola? O forse... che lei stessa sia un embrione della pietra del sole viola?"


Mentre il signor Luo parlava, tutti i membri d'élite presenti drizzarono le orecchie. Iniziarono immediatamente a discutere tra loro. Le parole del signor Luo sembravano davvero ragionevoli!


La bambina invece impallidì. Le sue dita e la sua voce tremarono:"Io... io... non lo sono..."


"Ahahah!" Il signor Luo rise fragorosamente. Anche la signora Luo mostrò un'espressione molto contenta. "Chi l'avrebbe mai pensato? Questa bambina inutile come spazzatura che non può fare nulla se non mangiare pietre del sole viola in realtà Palude Nera delle 8000 chilometri un tesoro. Qualcuno è interessato a comprarla?"


Mentre parlava, la signora Luo guardò tutti i giovani d'élite presenti, sorridendo in modo affascinante verso tutti loro.


Lin Ming mostrò un'espressione tetra. Strinse i pugni, ma si trattenne. In quanto nuovo arrivato alla Capitale Imperiale Immemore, avrebbe provato a trattenersi il più possibile.


"Interessante! Quanto è interessante! Se è davvero un embrione della pietra del sole viola allora sarà eccellente se venisse usata per l'alchimia!" Gridò Yue Tieyan mentre si sfregava il mento. Squadrò Xiaoyu'er che era rannicchiata nella sua gabbia. Xiaoyu'er si spaventò così tanto che iniziò a piangere. Singhiozzò:"Non lo sono... non lo sono..."


"Eheh, chissà se lo sei o no, una volta che ti comprerò e indagherò lo scoprirò! 30 milioni!" Yue Tieyan stese tre dita e offrì un prezzo. Dal suo tono era evidente che 30 milioni fosse una cifra misera per lui. Poteva aumentare il prezzo di diverse volte.


Quando gli altri videro che era intervenuto Yue Tieyan, tutti rinunciarono a contendere con lui.


Tutti sapevano che la famiglia Yue era schifosamente ricca.


Inoltre il talento di Yue Lantian era troppo eccezionale. Figuriamoci la sua coltivazione del corpo e dell'energia, ma in quanto praticante di arti marziali agli inizi del Mare Divino Realm, poteva annientare facilmente chiunque dei maestri negli stadi intermedi e avanzati del Mare Divino Realm presenti e tutti loro erano giovani sbalorditivi della loro generazione.


Dato che Yue Tieyan voleva comprare questa bambina, potevano solo rimanere a guardare impotenti.


"40 milioni!" Disse freddamente Lin Ming.


Yue Tieyan sussultò lievemente. Guardò Lin Ming con un po' di interesse e disse:"Ehi! Chi ti credi di essere? Eheh, vuoi contendere con me in quanto a ricchezze? È come se volessi dibattere del dao celeste con un Re del Mondo. Sto per morire dalle risate! Voglio vedere fino a che punto potrai arrivare, ahahah!"


"Raddoppio il prezzo, 80 milioni!" Disse con orgoglio Yue Tieyan.


Quando i signori Luo videro che Lin Ming e Yue Tieyan stavano per gareggiare, si riempirono di gioia.


Il giovane con la barba biforcuta che aveva perso il frammento dell'osso contro Lin Ming rise. <em>Prima mi hai soverchiato con la tua ricchezza, ora voglio vedere come finirai.</em>


In realtà anche Yue Tieyan lo aveva sconfitto, ma dal suo punto di vista, Yue Tieyan era un membro della giovane generazione inferiore solo ai discepoli principali delle due Terre Sacre dei Re del Mondo della Capitale Imperiale Immemore. Quindi sarebbe stato normale essere battuti da lui. Dopotutto lui stesso aveva sovrastato molti altri suoi coetanei.


Poteva essere sconfitto da Yue Tieyan e non perdere la faccia, ma se fosse stato battuto da Lin Ming, non sarebbe riuscito ad accettarlo. Era così che funzionava la psiche umana.


Con l'intenzione di rendere ancora più caotica la situazione, disse:"Lin Ming, tifo per lei. Alzi il prezzo un po' di volte, ahah."


"Non ho bisogno che si preoccupi per me." Lin Ming gettò un'occhiata fredda verso il giovane con la barba biforcuta, non voleva trattare con una persona del genere. Tornò a guardare Yue Tieyan e disse:"Raddoppio il prezzo, 160 milioni!"


Lin Ming parlò con freddezza tranquillità. Aveva detto una cifra del genere come se tutte quelle pietre del sole fossero spazzatura.


Queste parole fecero arrossare per la rabbia Yue Tieyan!


In origine non sarebbe stato disposto a pagare più di 150 milioni per questa bambina. Dopotutto il suo interesse si era destato solo dopo che il signor Luo aveva insinuato che questa bambina fosse un embrione della pietra del sole viola. Non aveva idea se lo fosse davvero.


Le possibilità che non ci fosse niente di speciale in lei sarebbero state elevate!


Nonostante avesse mostrato un atteggiamento arrogante, in realtà non era un idiota spendaccione, ma voleva distruggere la sicurezza di Lin Ming, così fece finta di non badare affatto alle pietre del sole viola così da fare arrendere il suo avversario.


Ora però Lin Ming aveva offerto 160 milioni. Questo superava il limite che si era prefissato Yue Tieyan di 10 milioni!


Questo fece provare rimpianto a Yue Tieyan. Ormai aveva già detto quelle parole spietate e naturalmente non poteva ammettere di essere nel torto. Altrimenti come avrebbe potuto ancora mostrarsi nei cerchi della Capitale Imperiale Immemore in futuro? Se le notizie di questo evento si fossero diffuse, allora gli altri lo avrebbero deriso e la sua reputazione sarebbe peggiorata.


"200 milioni!"


Yue Tieyan strinse i denti e fece la sua ultima offerta. Aveva appena speso 100 milioni per comprare quella ragazza dal fisico dello yin caotico e ora aveva aveva messo in gioco altri 200 milioni. Come poteva rimanere calmo?


"Raddoppio il prezzo, 400 milioni."


Lin Ming rispose quasi all'istante senza battere ciglio. Inoltre aveva usato le stesse parole di Yue Tieyan!


Il viso di Yue Tieyan diventò blu. Figuriamoci raddoppiare 400 milioni, non poteva nemmeno raddoppiare 160 milioni!


I signori Luo naturalmente si rallegrarono di fronte a questo ribaltamento della situazione improvviso. Il signor Luo non si sarebbe mai immaginato che qualche ipotesi casuale avrebbe avuto un effetto così meraviglioso.


Quelli erano 300 milioni! E sembrava che la cifra sarebbe aumentata ulteriormente!


Yue Tieyan non sarebbe riuscito a sopportarlo!


Nonostante la famiglia Yue fosse davvero ricca, era simile al clan dell'Antica Fenice. Durante il viaggio nel Mistico Regno delle Bestie Divine, il clan dell'Antica Fenice aveva fatto un grande investimento di un miliardo di pietre del sole viola ed era stato per ordine del quartier generale. Per quanto riguarda Yue Tieyan, era solo un membro della giovane generazione del suo clan.
                                


                                



