---
weight: 11440
title: Capitolo 1144 – Yan Yu'er
pubDate: 2025-12-15T08:37:10.321Z
tags:
    - mw
---


<em>Capitolo regolare,
36 capitoli in coda (26 di Zangetsus + 7 di Gatsu + 3 di Perri), 0/3
da editare
-Schadenfreude</em>


Lin Ming ignorò il signor Luo e si avvicinò alla gabbia di ferro che era stata spinta in un angolo della sala. Nonostante il combattimento di prima fosse stato violento, Lin Ming aveva cercato di non ferire la bambina. Anche così, le esplosioni l'avevano fatta impallidire.


Lin Ming strinse due barre di metallo spesse un dito e le strappò facilmente.


"Vieni con me." Lin Ming stese la mano verso la bambina con un sorriso caloroso e incoraggiante.


La bambina si morse le labbra e strinse la sua mana.


Così Lin Ming portò la bambina con sé e lasciò la sala. La sua andatura era lenta e regolare, emanava una vaga aura che riecheggiò nella stanza e che scoraggiò gli altri dall'intervenire.


Il signor Luo deglutì, ammutolito. Anche lo splendido viso della signora Luo era impallidito. Si era ritirata in un angolo per evitare di attirare le ire di Lin Ming.


Lin Ming e la bambina lasciarono la sala senza che nessuno li fermasse.


Dopo che se ne andò, il signor Luo si rilassò. Strinse i denti, prese diverse pillole dal suo anelli spaziali e le inghiottì.


Aveva riconosciuto che oggi se l'era meritato!


Anche se aveva perso la faccia, comunque quell'aura tremenda proveniva da un guerriero ad un passo dal diventare Re del Mondo. Non sarebbe stato troppo umiliante se si fosse saputo in giro che la loro gang fosse stata intimorita da un supremo esperto Re del Mondo.


Gli altri giovani si guardarono l'un l'altro con sbigottimento. Questo mercato aveva ampliato completamente i loro orizzonti. In effetti, nel vasto Regno Divino non c'era davvero limite all'universo; c'era sempre una persona più potente. Erano tutti giovani sbalorditivi della loro generazione, ma in confronto a Lin Ming non erano niente di che.


"Questo Lin Ming... è davvero un genio che poteva essere cresciuto da una Terra Sacra? Che appartenesse ad una Terra Sacra di un Re del Mondo?"


Mormorò tra sé e sé Jiang Yu. Nonostante sapesse che c'erano innumerevoli giovani d'élite nel Regno Divino molto più formidabili di lui, questa era la prima volta che si sentiva così impotente e frustrato. Contro una forza all'apparenza onnipotente, non poteva prendere coraggio per raggiungerlo.


"Forse potrebbe essere una Terra Sacra di un Grande Re del Mondo, il talento di Lin Ming sarebbe sbalorditivo perfino lì! E non dimentichiamoci che al di sopra di un Grande Re del Mondo c'è un Empireo. Se fosse un genio allenato da un Empireo, quanto sarebbe elevato il suo talento?"


"Empireo..."


Jiang Yu sorrise con amarezza sentendo questa parola. Se fosse il discendente di un Empireo, quanto sarebbe stato assurdo?


Senza menzionare le risorse o le eredità di un Empireo, solo il talento di un suo discendente sarebbe stato troppo terrificante da immaginare. Se anche la sposa di un Empireo fosse potente e il figlio avesse ereditato entrambi i talenti dei suoi genitori, sarebbe stato straordinario!


In confronto, loro non erano nient'altro che formiche!


Jiang Yu sospirò. Poi una trasmissione di vera essenza risuonò nelle sue orecchie. Era la voce di Lin Ming:"Vorrei chiedere al fratello Jiang di continuare a radunare i materiali che ho richiesto. Senza dubbio tornerò tra un anno per ripagarti completamente."


Queste parole lasciarono sbigottito Jiang Yu. Aveva la sensazione che in futuro Lin Ming sarebbe brillato con gloria nel Regno Divino. Per quanto riguarda lui, avrebbe continuato a puntare alla carica di successore della sua famiglia, anche se le sue speranze erano poche.


Si poteva immaginare la differenza di posizione tra i due.


"Se... se potrò rimanere in buoni rapporti con Lin Ming in futuro, allora otterrò molti benefici. Se non altro potrò ereditare senza problemi la posizione di patriarca in futuro..."


Sussurrò tra sé e sé Jiang Yu. Mentre ci pensava, rinsaldò la sua determinazione. Doveva cogliere questa opportunità e aiutare Lin Ming il meglio possibile.


.....


In quel momento Lin Ming era già uscito dalla Capitale Imperiale Immemore ed era arrivato nella periferia distante. Non se n'era andato velocemente, ma nel Cubo Magico, Mu Qianxue stava rilasciando la sua percezione divina e stava mantenendo una vigilanza assoluta.


Il respiro di Lin Ming era tranquillo, come se stesse facendo una passeggiata, ma i suoi nervi erano tesi; era pronto ad affrontare qualsiasi pericolo potesse arrivare da un momento all'altro.


Non poteva che essere attento. Anche se aveva messo in soggezione tutti ed era uscito tranquillamente, in realtà era appena sfuggito alle fauci della morte.


Il mercato clandestino non era diverso da una zona pericolosa per Lin Ming.


Il motivo per cui aveva iniziato a combattere era perché non gli era rimasta altra scelta.


Se fosse riuscito ad evitare qualche disastro usando un po' delle sue ricchezze, allora non avrebbe scelto di lottare, ma quel signor Luo era insaziabilmente avido e il suo tentativo di estorsione era diventato sempre più spietato. Se Lin Ming avesse finto di non notarlo, allora avrebbe potuto perfino aumentare il prezzo ad un livello incredibile. Alla fine avrebbe potuto perfino cercare di ucciderlo per derubarlo!


Dopotutto se Lin Ming non fosse riuscito a mostrare che c'era qualche organizzazione a sostenerlo e avesse continuato a sopportare ogni abuso, allora gli altri avrebbero pensato che fosse qualcuno facile da maltrattare. In questo caso, avrebbero pensato che fosse un qualche nessuno che aveva incontrato per caso un'enorme tesoro.


Nella Capitale Imperiale Immemore c'era gente di ogni tipo. Si poteva immaginare a quale fato sarebbe andato incontro se gli altri avessero creduto che fosse un agnello grasso facile da macellare. Probabilmente sarebbe stato divorato senza che ne rimanessero dei resti!


Per combattere questi tipi di serpenti, si poteva solo essere più spietati e sopprimerli così da farli impaurire.


"Nessuno ci sta inseguendo. Ci sono diversi sensi che ti stavano seguendo per una certa distanza, ma alla fine sono tornati." Disse Mu Qianxue dallo spazio del Cubo Magico.


"Capito." Lin Ming rallentò il suo volo, il suo sguardo era impavido. Non nascose la sua posizione, né cambiò direzione. Fu solo quando volò per altre mille chilometri e Mu Qianxue confermò che nessuno lo stava seguendo che accelerò rapidamente. Attraversò 10.000 chilometri in un sol colpo, superando montagne e valli e cambiando direzione diverse volte. Alla fine si fermò in una foresta silenziosa e desolata.


Finalmente era fuori pericolo!


Lin Ming sospirò di sollievo. Era stato un grande prova sulla sua mentalità. Nonostante sembrasse completamente sicuro di sé, in realtà aveva i nervi molto tesi.


Mu Qianxue sorrise lievemente:"Le tue capacità di recitazione non sono male."


Lin Ming ridacchiò e scosse la testa:"La signorina Mu è stata molto più calma di me. Quando ha mostrato la sua aura, non sembrava affatto che le mancasse energia. Era davvero l'aura di una grande maestra che controllava le vite di tutti i presenti, come se potessero essere uccisi tutti con un solo cenno della mano. Io invece stavo facendo una cosa da nulla."


Mentre parlava, Lin Ming entrò nell'Anello Viola. In quel momento anche Mu Qianxue si trasformò in una scia di luce ed entrò in quel mondo.


Qui una bambina era seduta vicino ad un giardino, tenendosi le ginocchia. Fissava la vista meravigliosa di fronte a lei: 20 montagne di cristalli viola!


Ogni montagna era formata da un'enorme pila di pietre e cristalli del sole viola.


Lin Ming aveva convertito le ricchezze che aveva ottenuto dalla Montagna Distruggi Anima e dal clan delle Ossa Misteriose in pietre del sole viola e aveva ricevuto oltre 100 miliardi. E aveva anche ereditato oltre 300 miliardi dalle Terre Sacre Qianyu. Aveva già scambiato tutto per tessere di cristallo, circa 3600-3700 di esse. Ogni tessera valeva 100 milioni. Queste tessere potevano essere scambiate in qualunque grande banca dei grandi mondi per pietre del sole viola o diversi tipi di pillole.


E ora queste montagne di 20 cristalli viola avevano impressionato proprio questa bambina!


Durante il periodo in cui era stata nella Capitale Imperiale Immemore, non aveva mai avuto abbastanza da mangiare. Dall'inizio il loro unico desiderio era stato di studiare il suo fisico speciale e accertarsi di che tipo fosse. Quindi le avevano dato molti cristalli del sole viola, ma alla fine questa indagine non aveva portato a nulla e avevano solo potuto venderla per 2 milioni. Dopodiché, mentre aspettava di essere venduta, questa bambina non aveva ricevuto quasi nulla da mangiare ed era rimasta affamata per molto tempo.


In effetti, anche quando aveva dei cristalli del sole viola da mangiare all'inizio, ne aveva mangiati solo venti al giorno circa. Era l'equivalente di 200.000 pietre del sole viola, quindi quando mai aveva visto un'enorme montagna di cristalli così?


La bambina non poté che leccarsi le labbra. Era incredibilmente affamata, ma dato che non aveva il permesso di Lin Ming, poteva solo guardarla.


Quando vide arrivare Lin Ming e Mu Qianxue, sussultò e si alzò velocemente.


"Mangia quanto vuoi." Disse con noncuranza Lin Ming.


La bambina sapeva che Lin Ming aveva visto quanto era affamata e arrossì, un po' imbarazzata. Non ebbe il coraggio di iniziare direttamente a mangiare, ma guardò confusa Mu Qianxue invece:"Sei... la sorellona della sala?"


Chiese all'improvviso la bambina, facendo sussultare Lin Ming e Mu Qianxue.


I due si scambiarono un'occhiata e poi si girarono verso di lei con incredulità.


"Come lo sapevi?"


"Una sensazione... avevo la sensazione che l'aura della sorellona fosse la stessa di quella nella sala..." Disse la bambina ritraendo il collo.


Lin Ming la guardò con un po' di sorpresa. Chiaramente non possedeva la minima coltivazione e Mu Qianxue aveva evitato appositamente di metterla sotto pressione con la sua aura. Nonostante questo, era riuscita a ricordare le fluttuazioni dell'anima di Mu Qianxue e, nonostante la donna stesse trattenendo la sua aura, era comunque riuscita a riconoscerla!


Questo era qualcosa che nemmeno un praticante di arti marziali esperto di anime sarebbe riuscito a fare!


"Qual è il tuo nome?" Chiese Mu Qianxue.


"Mi... mi chiamano Xiao Yu'er, ma puoi chiamarmi Yu'er..." Sussurrò la bambina.


"Yan Yu'er, è un nome molto bello. Posso farti qualche domanda?"


"Chiedi pure sorellona." Disse Yu'er senza la minima diffidenza.


"Mm... vorrei sapere quali sono le tue origini. Chi sono i tuoi genitori? Come mai mangi solo pietre del sole viola? E come sai dov'è l'embrione della pietra del sole viola?"


Sentendo queste domande, Yan Yu'er rifletté per un po' per poi scuotere la testa. Disse:"Non ricordo da dove provengo... tutto ciò che ricordo è che sono sempre stata da sola nella Capitale Imperiale Immemore e non ho genitori..."


"Sei da sola? Allora come sei sopravvissuta quando eri piccola? Dove hai ottenuto le pietre del sole viola?" Lin Ming ne fu sorpreso. Era semplicemente impossibile per una bambina sola e indifesa vivere vicino alla Capitale Imperiale per tutto questo tempo. Inoltre Yu'er non mangiava normale cibo, ma solo pietre e cristalli del sole viola, quindi dove li otterrebbe.


Yan Yu'er esitò per un momento per poi dire:"In realtà... posso vedere le pietre del sole viola seppellite sottoterra. Posso anche vederle quando sono molto molto lontane. Solo che sono molto debole e non posso prenderle, ma... a volte posso scavare dei piccoli pezzi e mangiarli..."


Lin Ming e Mu Qianxue rimasero di stucco. Esisteva davvero un'abilità così mistica??
                                


                                



