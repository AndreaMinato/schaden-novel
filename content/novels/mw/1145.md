---
weight: 1145
title: Capitolo 1145 - Abilità Meravigliosa
pubDate: 2025-12-15T08:37:10.321Z
tags:
    - mw
---


<em>CAPITOLO SPONSORIZZATO, ringraziamo Zangetsus!
35 capitoli in coda (25 di Zangetsus + 7 di Gatsu + 3 di Perri), 0/3
da editare
-Schadenfreude</em>


"Puoi vedere la posizione delle pietre del sole viola? Le persone che ti hanno catturato non lo sapevano?" Lin Ming lo trovò sorprendente. Le pietre e i cristalli del sole viola erano spesse seppelliti nelle profondità della terra, isolate da strati di suolo. Inoltre spesso si trovavano in territori come la montagna viola del Mistico Regno Rosso della Desolazione e potevano deflettere la percezione divina. Erano estremamente difficili da trovare. Se Yan Yu'er aveva questa abilità, allora solo questo punto avrebbe destato l'attenzione di innumerevoli organizzazioni clandestine.


Yu'er scosse la testa. Strinse i suoi pugnetti e disse:"Erano cattivi, così non l'ho detto. Se l'avessi fatto, allora sarebbe stato davvero brutto per me. Avrei dovuto aiutarli ogni giorno ad estrarre, ma in realtà se cerco quegli oggetti per troppo tempo, mi farebbe male la testa e mi sentirei male."


Lin Ming e Mu Qianxue ne furono toccati. Nonostante Yue'er fosse giovane e non avesse molto coraggio, era piuttosto intelligente. Un rinoceronte spesso sarebbe morto a causa del suo corno e gli elefanti venivano cacciati per le loro zanne d'avorio. Non era facile per un bambino di 11-12 anni capirlo e nascondere le sue abilità.


Sembrava che Yu'er avesse rivelato di sapere la posizione dell'embrione di pietra viola perché non aveva altra scelta. Dato che non coltivava, non poteva usare una trasmissione di vera essenza per riferirlo a Lin Ming; aveva potuto solo dirlo ad alta voce. Fortunatamente Yu'er non aveva continuato a nascondere la sua abilità, altrimenti Lin Ming non avrebbe trovato indizi sull'embrione di pietra del sole viola e Yu'er non sarebbe riuscita a sfuggire dal suo mare di sofferenza.


"Come ti trattavano?" Mu Qianxue sospirò mentre ricordava la paura che aveva mostrato Yu'er quando guardava i signori Luo.


Yu'er disse:"Mi hanno lasciato mangiare all'inizio, ma mi hanno anche costretto ad allenarmi molto. Non mi hanno lasciato dormire, né riposare e dopo che la signora Luo ha continuato a chiamarmi inutile spazzature, mi gridava contro, mi ha picchiato e alla fine mi ha tenuto prigioniera. Non mi hanno lasciato più mangiare e volevano solo vendermi. Volevano vendermi ad una terribile strega per l'alchimia, ma quella strega pensava che fossi troppo costosa e non mi ha comprato. Temevo che se fossi rimasta lì prima o poi sarei morta. Per questo ho dovuto chiamare il fratellone..."


Yan Yu'er mostrò uno sguardo colpevole a Lin Ming. Non aveva pensato che parlargli direttamente avrebbe causato così tanti problemi.


"Queste gang clandestine sono davvero crudeli..." Disse Lin Ming, ma capiva che semplicemente il mondo delle arti marziali era fatto così. Queste organizzazioni non dovevano preoccuparsi dell'opinione pubblica, quindi potevano cercare profitto ad ogni costo, non importava quanto fossero orribili. Il motivo per cui avevano dato delle pietre del sole viola da mangiare a Yu'er era solo perché volevano allenarla così da poterla vendere ad un prezzo superiore una volta maturata. Quindi, per questo avevano cercato di fare allenare duramente una bambina di 11 anni. Dopodiché, quando avevano scoperto che non faceva progressi, avevano pensato di venderla. A nessuno di loro sarebbe importato del suo fato doo.


"I fratelloni sono così forti! Quei cattivi sono stati tutti picchiati!" Disse entusiasta Yu'er, mentre pensava alla forza che Lin Ming e a Mu Qianxue avevano mostrato.


Mu Qianxue sorrise e scosse la testa. "Non siamo così forti come credi." Mentre parlava, non poté non alzare la mano e sfregare le guance di Yu'er. Poteva solo contare sull'energia per simulare il tocco, un tocco che dava la sensazione di essere formato da acqua.


"Sorellona, le tue mani sono davvero fredde." Disse Yu'er. Non evitò il tocco di Mu Qianxue, ma la guardò solo perplessa.


Mu Qianxue sorrise lievemente. Essere chiamata sorellona da una bambina così piccola era piuttosto strano per lei. Disse:"Puoi chiamarmi zia d'ora in avanti. Ho sempre avuto un corpo così freddo."


"Zia..." Yue'er inclinò la testa mentre pensava. Disse:"Ma mi piace di più chiamarti sorellona! E la sorellona non sembra molto più grande di Yu'er."


"Un po'." Mu Qianxue ridacchiò, pensava che fosse divertente. Il tempo che aveva passato a dormire nel Cubo Magico era stato estremamente strano. Non aveva diminuito minimamente il suo fuoco vitale, che era ancora vivido come 50.000 anni fa. Sembrava che il tempo si fosse fermato e fosse tornato a scorrere solo quando era sveglia con Lin Ming.


Quando stava con Lin Ming, sembravano giovani mortali nel fiore della loro vita. Questo era uno degli aspetti più accattivanti della via marziale, si poteva estendere la propria gioventù.


Quelli che coltivavano le arti marziali non erano disposti a farsi trascinare dai flussi del tempo. Con il passare degli anni, la loro forza vitale e potenza sarebbe stata risucchiata via lentamente. Anche se potevano muovere le montagne e separare i mari, non potevano sfuggire ai lenti cambiamenti del destino.


Spesso un praticante di arti marziali avrebbe cercato costantemente opportunità fortunate, superando innumerevoli pericoli per arrivare ad un picco più alto. Ciò che li guidava non erano solo le meraviglie del dao celeste che scorgevano, ma anche la ricerca di una vita più lunga e giovane.


Perfino un Empireo non poteva raggiungere quell'immortalità leggendaria. Era sempre stato un enigma se uno sarebbe riuscito a diventare immortale attraverso la via marziale, superando le leggi del dao celeste.


"Va bene, mangia qualcosa, sembri affamata." Lin Ming tirò fuori diversi cristalli del sole viola dalla montagna di pietre e li passò a Yu'er.


Mentre guardava il cristallo e la sua ricca energia, Yu'er si morse le labbra e disse:"Questo è molto costoso... i cristalli del fratellone sono molto più buoni di quelli ordinari."


Questo grande frammento di cristallo del sole valeva diverse centinaia di migliaia di pietre del sole. Quell'organizzazione clandestina sicuramente non sarebbe stata disposta a dare un oggetto così lussuoso a Yu'er. Per lui che aveva 500 miliardi di pietre del sole viola, qualche centinaia di migliaia di pietre non era altro che una goccia nell'oceano.


"Mangia." Mu Qianxue sorrise. "Ce n'è ancora da dove proviene, non potrai finirli tutti."


Yu'er prese il grosso cristallo e lo morse con un po' di imbarazzo.


Mentre lei mangiava, Lin Ming prestò attenzione ai cambiamenti nella pietra. I cristalli del sole viola erano estremamente duri; nemmeno un martello di ferro sarebbe riuscito a romperli e potevano rompere facilmente i denti. Quando lo mordeva però, parte dell'energia del cristallo si dissolveva misteriosamente, come se Yan Yu'er stesse mangiando della frutta candita. Mangiò così semplicemente il cristallo del sole viola.


"Cosa..." Lin Ming gettò un'occhiata verso Mu Qianxue. Lo trovava incredibile. Che sorta di principio era questo? Yu'er chiaramente non emanava nessuna fluttuazione di energia. Era una vera e propria bambina mortale.


"Che buono! Non ho mai mangiato qualcosa di così delizioso prima." Yu'er sembrava timida, ma continuò a mangiare. Più mangiava e più lo faceva velocemente e animatamente, come una bambina ordinaria che mangiava dolciumi.


"Non ho mai sentito parlare di questo tipo di fisico prima d'ora." Mu Qianxue sospirò. Nel vasto Regno Divino, esisteva ogni strana creatura fantastica. Mu Qianxue si considerava abbastanza esperta, ma non aveva mai visto note riguardo ad un fisico del genere. Le pietre del sole viola erano la condensazione di energia Heaven Earth.
I praticanti di arti marziali potevano usarli per coltivare, ma visto che i grandi Sect del Regno Divino spesso erano in luoghi pieni di energia, non c'era troppa richiesta di cristalli del sole viola per coltivare. Normalmente i cristalli del sole viola sarebbero stati usati per attivare formazione e muovere barche spiritituali, o anche per attivare artefatti spirituali su vasta scala. Erano anche utilizzati per aprire i mistici regni divergenti.


Mangiarlo direttamente però... era qualcosa di cui non aveva mai sentito parlare.


In solo metà bastoncino di incenso di tempo, Yu'er si mangiò il grande cristallo del sole viola.


Yu'er si massaggiò la pancia e si lasciò scappare un ruttino. Arrossì e abbassò la tesa per l'imbarazzo dicendo lentamente:"Sono... sono piena. Era molto delizioso."


Lin Ming guardò Yu'er perplesso. Secondo lui l'energia del Regno Divino seguiva un principio di conservazione. Non poteva provenire dal nulla, né scomparire a caso. Un mortale poteva lavorare perché mangiava e un praticante di arti marziali poteva muovere i mari perché assorbiva energia Heaven Earth.


Allora, visto che Yu'er mangiava così tanta energia, dove andava?


Una bambina mortale aveva un limite di energia da spendere per tutta la vita. Probabilmente non sarebbe arrivata nemmeno ad un millesimo del cristallo della pietra viola che aveva appena mangiato la bambina.


Lin Ming sondò il fisico di Yu'er. Seguendo i movimenti del cristallo dopo che Yu'er l'aveva mangiato, scoprì che l'energia era svanita senza lasciare traccia. Era come se ci fosse un pozzo senza fondo nel suo corpo.


Lin Ming gettò un'occhiata verso Mu Qianxue, che scosse solo la testa. Disse:"Non riesco a capirlo. Il suo fisico è davvero incomprensibile. Viola la legge di conservazione dell'energia nelle Leggi del Dao Celeste. Però forse sta usando qualche sorta di metodo speciale o semplicemente viene trasferita da qualche altra parte..."


Anche se la forza spirituale di Mu Qianxue era uguale a quella di un guerriero ad un passo dal re del Mondo, non era riuscita comunque a capire cosa stava accadendo nel corpo di Yan Yue'er.


"Beh, consideriamola finita. Lo sveleremo lentamente." Lin Ming non pensava che sarebbe stato facile comprendere che fisico fosse, altrimenti l'organizzazione clandestina della Capitale Imperiale Immemore l'avrebbe già fatto.


"Yu'er, hai detto che conoscevi la posizione dell'embrione di pietre del sole viola. L'hai trovato quando stavi cercando qualcosa da mangiare?"


"Non ne sono troppo sicura..." Yu'er scosse la testa. "Quel posto è molto strano... quando l'ho visto, mi sono sentita molto... a disagio e non sapevo perché... posso condurti lì ora."


"Va bene. Indicamelo e andremo insieme, ma non siamo di fretta, quindi riposiamo un po' prima."


Lin Ming si trasformò in una scia di luce che sfrecciò fuori dall'Anello Viola. Poi il suo corpo iniziò ad emettere dei crepitii e cominciò a cambiare. La sua corporatura divenne molto più robusta, i suoi muscoli più grossi e il suo bell'aspetto diventò ordinario. In breve tempo era diventato una persona completamente diversa. Era impossibile trovare anche la minima ombra di Lin Ming nel suo corpo.


Poi Lin Ming usò una tecnica marziale speciale che Mu Qianxue gli aveva insegnato per nascondere le fluttuazioni dello spazio primordiale, per cambiare la sua aura. In quel momento perfino un guerriero agli inizi del Lord Divino avrebbe potuto non riconoscerlo.


E perché un guerriero al Lord Divino ordinario avrebbe avuto il tempo di indagare su qualcuno che incontrava per caso per vedere se aveva cambiato il suo aspetto?


Così, rimasero fino al calare della notte. Sotto la copertura del buio, Lin Ming si diresse silenziosamente verso la Capitale Imperiale Immemore, presto scoprì la posizione indicata da Yue'er, ma quando la vide, ne fu scioccato.


Come... come poteva essere qui?
                                


                                



