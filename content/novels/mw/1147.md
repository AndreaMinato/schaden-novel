---
weight: 1147
title: Capitolo 1147 – Divina Arte del Sigillo
pubDate: 2025-12-15T08:37:10.322Z
tags:
    - mw
---


<em>CAPITOLO SPONSORIZZATO, ringraziamo Zangetsus!
33 capitoli in coda (23 di Zangetsus + 7 di Gatsu + 3 di Perri), 0/5
da editare
-Schadenfreude</em>


"Cosa... questo... ho le allucinazioni?!"


Lin Ming esaminò l'ambiente nel raggio di dieci chilometri incredulo!


"Come può esserci una miniera di cristalli del sole viola così enorme? No... non è una miniera, ma un cristallo incredibilmente enorme e puro!"


Normalmente i cristalli del sole viola provenivano dalle miniere. Quelle localizzate nella montagna viola del Mistico Regno Rosso della Desolazione erano già considerati riserve di minerali di alto livello. Le pietre all'interno però erano solo piccoli pezzi dispersi nel terreno. Se uno avesse voluto estrarli, sarebbe stato necessario setacciarli e purificarli costantemente.


Questo era il solo metodo per ottenere pietre del sole viola.


Per quanto riguardava i cristalli, erano rare cristallizzazioni di energia nelle miniere. Erano come i diamanti trovati tra la cenere vulcanica; erano molto rari.


Nel Mistico Regno Rosso della Desolazione, oltre cento praticanti di arti marziali allo stadio della Sfera d'Energia avevano lavorato incessantemente per diversi giorni per estrarre. Erano riusciti ad ottenere diversi milioni di pietre del sole viola, ma solo diverse decine di migliaia di cristalli. Insieme, formavano una piccola collina.


In confronto però a questa enorme montagna di cristallo, semplicemente non era degna di essere menzionata.


"Esiste davvero un cristallo così enorme? Si è formato naturalmente? O è artificiale?"


Lin Ming lo trovava incredibile. Quanta ricchezza era? Semplicemente incalcolabile.


Se fosse stato naturale, sarebbe stato impossibile immaginare che sorta di leggi e poteri della natura ci fossero voluti per produrre un cristallo del sole viola così mistico ed enorme!!


Ma se fosse artificiale, Lin Ming non riusciva a pensare a chi sarebbe stato capace di creare un oggetto del genere. Forse solo un Empireo avrebbe avuto le abilità e le risorse disponibili per farlo. Anche così, perché l'Empireo avrebbe lasciato un enorme cristallo del sole viola in questa dimensione sotterranea? Non era solo uno spreco?


Che questo cristallo del sole viola fosse la ricchezza lasciata da un antico Empireo, in attesa che la persona predestinata la ricevesse? In tal caso allora forse nemmeno una grande Terra Sacra sarebbe riuscita a consumarla!


Se avesse potuto tenerla, allora non sarebbe riuscito a spendere liberamente? A parte gli oggetti che non potevano essere acquistati con le pietre del sole viola come le ossa di Bestie Divine o le potenze trascendenti, avrebbe potuto acquistare qualsiasi cosa!


Tuttavia, se questa era davvero l'eredità di un Empireo, allora ottenerla non sarebbe stato facile. Mentre Lin Ming era perso nei suoi pensieri, Mu Qianxue disse all'improvviso:"Questo cristallo del sole viola forma un carattere..."


La percezione divina di Mu Qianxue era molto più forte di quella di Lin Ming, lei poteva sondare fino a centinaia di chilometri. poteva vedere facilmente tutto il cristallo gigante.


"Carattere?"


Lin Ming si connetté con la mente di Mu Qianxue e riuscì a vedere dal suo punto di vista. Mentre osservava questo luogo misterioso, alla fine vide l'intero cristallo del sole viola.


L'enorme montagna formava uno strano carattere. Ogni tratto era spesso come una catena montuosa, sembrava dividesse questo mondo a metà.


Questo carattere emanava un'aura antica e sconfinata, come se stesse dormendo qu da innumerevoli eoni!


Lin Ming però non sapeva cosa fosse.


"Questo probabilmente... è l'antico linguaggio del Regno Divino?" Lin Ming si ricordò della tavoletta d'osso che aveva comprato al mercato privato. I caratteri avevano qualche sochilometrinza con esso, quindi dovevano provenire dallo stesso sistema.


"Questo in effetti è l'antico linguaggio del Regno Divino e riconosco anche questo carattere." Disse Mu Qianxue. In passato, per capire l'antica tavoletta di giada del Manuale del Tiranno Celeste, aveva studiato apposta ogni antico linguaggio del Regno Divino. In termini di conoscenza, poteva essere definita una grande maestra nel Regno Divino.


"Che carattere è?" Chiese con curiosità Lin Ming.


"Significa... sigillo!"


"Sigillo?" Lin Ming sussultò. Guardò il carattere e si sentì come al suo interno ci fosse sigillato un mondo nascosto!


"Una formazione sigillante? Cielo! Cosa avrebbe bisogno di un cristallo del sole viola così enorme per formare un sigillo? E a che coltivazione era la persona che ha creato questa formazione?"


Lin Ming era sconvolto. Una persona con un'abilità del genere doveva essere almeno un grande Empireo!


E qualunque cosa fosse sigillata qui probabilmente doveva essere un'esistenza al livello di un Empireo. Doveva essere almeno una Bestia Divina!


"Questo è... signorina Mu, sa per quanto tempo è esistita questa formazione? Chi l'ha creata? C'è stata un'altra guerra tra Empirei nella Capitale Imperiale Immemore?"


Chiese Lin Ming mentre fece un respiro profondo.


Mu Qianxue scosse la testa:"Non riesco a capirlo. Potrebbe essere centinaia di milioni o anche miliardi di anni. potrebbe essere perfino di più. È esistito molto, molto più a lungo dell'Antico Abisso Demoniaco del continente Tianyan. E questo carattere "sigillo", se non sbaglio, probabilmente è stato creato da un tipo di potenza trascendente: l'Arte del Sigillo Divino..."


L'Arte del Sigillo Divino era una potenza trascendente di cui Mu Qianxue aveva solo sentito parlare in passato, ma non aveva mai sperimentato cosa fosse di preciso. Aveva solo visto alcune descrizioni in alcuni antichi testi che sembravano simili a questo enorme carattere.


"Potenza trascendente!"


Lin Ming deglutì. Fino ad ora aveva sentito parlare di pochissime potenze trascendenti.


Tra di esse, aveva solo appreso l'intento marziale demoniaco e la Forza del Dio Blasfemo. Il primo era incompleto e per quanto riguardava il secondo, Lin Ming non poteva confermare se fosse completo o no.


Non poteva farci nulla. Una tavoletta di giada di una potenza trascendente era un oggetto unico e particolare, qualcosa che era stato ereditato da centinaia di milioni di anni. Spesso avrebbero sperimentato innumerevoli battaglie e c'erano molte possibilità che fossero incomplete.


Ogni potenza trascendente era incredibilmente preziosa. Anche il padre di Chi Zanyun, un grande Re del Mondo, aveva solo il frammento di una potenza trascendente.


Era semplicemente impossibile coltivare una potenza trascendente basandosi su un solo frammento. Al massimo si poteva percepire qualche tecnica marziale da essa.


"Un Empireo ha usato l'Arte del Sigillo Divino per porre questa formazione? Sono passati centinaia di milioni o anche miliardi di anni, come può esistere ancora questa creatura che è stata sigillata? Forse perfino l'Empireo che ha creato questa formazione si è ridotto in polvere ormai!"


Lin Ming guardò l'enorme montagna cristallina ed ebbe difficoltà a calmarsi. Nonostante non sapesse se la creatura sigillata fosse viva o morta, era sicuro che non sarebbe stato facile prendere questo cristallo del sole viola. Se fosse stato posto da un Empireo, allora volerlo spostare sarebbe stato comunque impossibile!


"Yu'er, che l'embrione della pietra del sole viola che hai menzionato cresca su questo enorme cristallo?" Chiese Lin Ming.


"Sì... è dentro..."


"Questo..." Lin Ming provò esasperazione. Prima in realtà aveva temuto che Yu'er si sarebbe rivelata un embrione della pietra del sole viola che aveva sviluppato una sua coscienza e aveva assunto forma umana. Se fosse accaduto, allora tutte le sue caratteristiche bizzarre, così come ricordare anche questa posizione, sarebbero state comprensibili. Se fosse vero però sarebbe stato estremamente problematico perché Lin Ming non avrebbe mai sacrificato Yu'er per usarla per l'alchimia.


Ora che sapeva che Yu'er non era un embrione della pietra viola, si rilassò. La posizione del tesoro però gli fece provare un po' di amarezza. Come avrebbe potuto ottenere l'embrione della pietra del viola che era nella formazione di un Empireo?


Lin Ming chiese:"Yu'er, sei sicura? Quest'area è a 5000 chilometri sottoterra ed è anche nascosta in un nodo dello spazio. La montagna del cristallo del sole viola è estremamente ampia, quindi non sarebbe sorprendente se la potessi vedere, ma... l'embrione è così piccolo, come puoi essere certa che è nato in questa montagna?"


Lin Ming lo trovava difficile da spiegare, ma Yu'er inclinò la testa e disse:"Sì... è perché... ce ne sono molti..."


Lin Ming si irrigidì per un momento. Mu Qianxue disse all'improvviso:"Yu'er ha ragione, ce ne sono davvero molti..."


Mentre parlava, proiettò l'immagine della sua percezione divina nella mente di Lin Ming. Poi l'uomo riuscì a vedere la montagne e questo lo fece rimanere a bocca aperta.


La percezione di Mu Qianxue trapassava la montagna del cristallo del sole viola, si poteva scorgere un altro mondo all'interno. Non sapeva se fosse un mondo formato di energia o se fosse vero. Sigillati all'interno c'erano laghi, foreste, terreni sconfinati, palazzi maestosi e grandi templi celesti. Non aveva mai visto una scena del genere.


E nelle profondità di questo mondo c'erano anche delle creature!


C'erano persone e altri esseri viventi dalle forme confuse, come se non fossero pienamente completi.


"Questo è..." A Lin Ming si mozzò il fiato. Oggi aveva davvero aperto gli occhi e ampliato i suoi orizzonti. Era stata una sensazione simile alla prima volta in cui aveva visto l'Antico Abisso Demoniaco. Ogni cosa che aveva visto qui era andata oltre la sua comprensione.


Tutto aveva uno spirito. Nelle leggende, le piante, le creature e perfino le pietre di questo mondo, una volta che avessero sperimentato innumerevoli anni e coincidenze inimmaginabili, poteva ottenere una coscienza e trasformarsi in mostri.


E tutte queste creature spirituali che Lin Ming aveva visto erano chiaramente nati da cristalli del sole viola!


Mu Qianxue disse:"Per nascere, un embrione della pietra viola richiede un'enorme quantità di energia e il cristallo della pietra viola più puro. Dovrebbe sperimentare la tribolazione celeste e il battesimo del Dao Celeste, assorbendo una quantità quasi illimitata di essenza del mondo e superando innumerevoli anni prima di formarsi! È già estremamente raro che un cristallo del sole viola possa formare un embrione, ma visto che ne sono apparsi così tanti qui, è più accurato dire che questa montagna di cristallo non stia soltanto generando della vita, ma un mondo!"


Si poteva immaginare la qualità e la quantità di energia in questo enorme cristallo del sole viola lasciato da un Empireo. Dopo essere stato raffinato da una potenza trascendente ed essere diventato un'esistenza che aveva superato il Dao Celeste, aveva superato forse miliardi di anni, assorbendo l'essenza del mondo. Se fosse accaduto, come sarebbe potuto nascere solo un embrione?


Ora Mu Qianxue e Lin Ming avevano visto che aveva generato un mondo!


Non solo c'era vita, ma anche montagne, fiumi, insetti, piante ed ogni sorta di meraviglia!


Mu Qianxue fece un respiro profondo. Disse:"Nelle leggi del dao celeste, la spinta nel creare la vita è data dall'energia. Perfino il nostro universo è nato da una massa infinitamente calda di energia. Da essa sono state generate piante, montagne, fiumi, mari e dopo anche la materia spirituale da cui si è formata la vita. Ora il mondo nato su questa montagna di cristallo ha degli incredibili princìpi simili a quelli del nostro universo.


"Nelle leggende, quei supremi esperti che hanno raggiunto il picco della strada delle arti marziali possono aprire un proprio mondo. Comunque, non mi sarei mai immaginata che avremmo trovato un mondo in un cristallo del sole viola mentre stavamo cercando un embrione di pietra del sole viola."
                                


                                



