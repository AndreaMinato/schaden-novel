---
weight: 11500
title: Capitolo 1150 - Calamità
pubDate: 2025-12-15T08:37:10.322Z
tags:
    - mw
---


<em>Capitolo regolare,
31 capitoli in coda (21 di Zangetsus + 7 di Gatsu + 3 di Perri), 0/5
da editare
-Schadenfreude</em>


Lin Ming continuò a fare circolare tutta l'energia nel suo corpo. Non si sarebbe fermato per un po' di parole, ma se avesse davvero colpito di nuovo, allora avrebbe dovuto bruciare la forza spirituale di Mu Qianxue. Quindi Lin Ming non era disposto a scagliare imprudentemente un attacco del genere. Non osava confermare se Mu Qianxue avrebbe ricevuto un danno permanente allo spirito dopo due sonni profondi. Allora forse non sarebbe stato sufficiente nemmeno usare il sangue di drago per risvegliarla.


I nervi di Lin Ming erano tesi, era pienamente in allerta per prevenire ogni attacco a sorpresa da parte dell'antica anima.


"Eheh, sembra che non mi credi. Se ho detto che puoi fermarti, allora naturalmente non ti attaccherò di nuovo, credi di poter contare su di te e sull'altra forza spirituale in te per usare quello strumento nonostante io sia preparato?" Sogghignò l'anima antica.


Lo spirito aveva scoperto dell'esistenza di Mu Qianxue. Era ragionevole. Mu Qianxue prima era nascosta nello spazio del Cubo Magico, così l'antica anima non era riuscita a percepirla. Dopodiché però Mu Qianxue aveva rilasciato la sua forza spirituale e aveva iniziato a radunare le energie per attaccare. Lo spirito misterioso era molto più potente di lei e quindi naturalmente l'aveva scoperta!


Lin Ming esitò per un momento e poi tagliò temporaneamente la connessione tra il suo mare spirituale e il Cubo Magico. Altrimenti, se il Cubo Magico avesse continuato a girare, avrebbe consumato sempre più la forza spirituale di Mu Qianxue.


Comunque l'anima di Mu Qianxue era momentaneamente collegata a quella di Lin Ming. I due potevano attivare il Cubo Magico da un momento all'altro.


"Dove l'hai preso?" Chiese all'improvviso l'antico spirito.


Lin Ming rimase in silenzio. L'antica anima ridacchiò come se non le importasse della risposta. "In realtà non importa! Qualunque cosa dica, è stata una fortuna per te ottenere questo oggetto! Non avrei mai pensato che dopo 3,6 miliardi di anni questo oggetto sarebbe di nuovo apparso nel mondo. Sembra che la grande calamità di questo mondo si stia di nuovo avvicinando."


Sussurrò l'antico spirito. Queste parole però sorpresero Lin Ming.


3,6 miliardi di anni?!


Quest'anima ha vissuto per 3,6 miliardi di anni?!


Che sorta di concetto era? L'evoluzione di un pianeta spesso avveniva solo per diverse centinaia di milioni di anni. 3,6 miliardi di anni erano sufficienti per fare nascere e perire una stella!


Questo era un periodo di tempo inimmaginabile. Nemmeno un Empireo poteva vivere così a lungo!


Figuriamoci 3,6 miliardi di anni, nessuno poteva vivere per 100 milioni di anni. 100 milioni di anni sembrava uno dei limiti che le leggi avevano posto sulla durata di vita di un praticante di arti marziali. 100 milioni di anni potevano essere definiti una loro era nel Regno Divino e nessuno sarebbe riuscito a superarla. Nonostante un Empireo potesse controllare le leggi del mondo fino ad un certo punto, non era un controllo assoluto, né potevano gestire ogni legge. Dovevano anche loro sottomettersi ad alcune leggi, come tutti gli altri.


Ad esempio il flusso del tempo!


"Eheh, sembri molto sorpreso? Allora tanto vale dirti che il motivo per cui posso vivere così a lungo è perché non sono umano, ma... un artefatto spirituale!"


Lin Ming rimase ancora una volta sbalordito.


Un artefatto spirituale?!


Cielo! Se era così potente, a che grado doveva essere?


Un artefatto spirituale era un tipo di vita, tuttavia non aveva un corpo in carne ed ossa, era una forma di energia. In passato Lin Ming aveva visto entità simili quando aveva incontrato lo spirito del palazzo nel mistico regno della Divina Fenice. Le loro vite erano molto più lunghe di quelle degli umani e delle bestie feroci. Non era strano che dormissero per 100.000 anni di fila. Secondo lo spirito del palazzo, le loro vite erano lunghe come quelle delle rocce!


Così, sopravvivere per diverse centinaia di milioni di anni non era strano. Inoltre Lin Ming aveva sentito da questo spirito antico che aveva usato una tecnica speciale di nome Arte del Grande Nirvana. Nonostante non sapesse cos'era, poteva immaginare che fosse una qualche tecnica speciale che poteva allungare la vita entrando in un sonno profondo.


Lin Ming trovava incredibile che questa antica esistenza di fronte a lui fosse un vecchio mostro vissuto per 3,6 miliardi di anni.


"Grande calamità... cosa intende con grande calamità?" Chiese con tono profondo Lin Ming.


"La grande calamità del mondo! In questo mondo nulla può esistere in perpetuo. Niente può resistere all'erosione del tempo. Gli Empirei, le Bestie Divine, gli artefatti spirituali, questo mondo indipendente e perfino lo sconfinato universo non possono farlo! Questo mondo andrà sempre incontro ad una grande calamità. E se fosse troppo grande, allora perfino questo universo potrebbe collassare e scomparire per sempre! Per quanto riguarda cosa sarà questo eventuale disastro, nemmeno io posso prevederlo!"


Lin Ming rimase scosso:"Distruzione dell'universo?"


Non significava che, non solo i miliardi di mondi dei piani inferiori, ma anch i 3000 grandi mondi del Regno Divino, incluse tutte le forme di vita in essi verrebbero sterminati completamente?!


Perfino un Empireo sarebbe debole come una formica di fronte ad una tempesta così distruttiva!


"Sì! Tuttavia è qualcosa che può accadere ogni diverse centinaia di milioni o decine di miliardi di anni. E l'universo potrebbe non essere necessariamente distrutto da questa grande calamità."


"Così, sta dicendo che 3,6 milioni di anni fa c'è stata una calamità del genere?" Ciò che stava dicendo l'antica anima sembrava vero. Che il Cubo Magico che appariva durante queste grandi calamità in realtà sia un oggetto nefasto?


"Sì, quel disastro ha fatto cambiare le leggi del mondo. Per questo le leggi della trasformazione del corpo non sono state più adatte agli umani e per questo il sistema di raduno dell'essenza ha iniziato a fiorire in ogni civilizzazione."


"Questo..." Lin Ming ne fu illuminato. Aveva sentito che le regole del mondo erano cambiate e quindi la coltivazione del corpo e dell'energia era diventato qualcosa che sfidava le leggi della natura, ma nemmeno Mu Qianxue aveva potuto spiegargli il perché o quando fosse successo. Solo oggi aveva saputo il motivo!


Una calamità che poteva cambiare le leggi stesse di questo mondo; che sorta di tempesta terrificante aveva superato l'universo?


"Eheh, ho visto che anche tu coltivi il corpo e l'energia. Davvero, hai coraggio e talento, e non sei nemmeno troppo debole. Hai trovato molte occasioni fortunate e alleni perfino delle potenze trascendenti. Se puoi avanzare ulteriormente e rompere le catene che ti legano, c'è una lieve possibilità che tu possa diventare un Empireo in futuro!"


Considerò l'antica anima. Questa era già una valutazione molto alta di Lin Ming. Fin dai tempi antichi, non importava quanto uno fosse talentuoso, non avrebbe avuto la piena sicurezza di poter diventare un Empireo. Già avere anche un lieve barlume di speranza significava già essere un genio straordinario della sua generazione!


L'antico spirito sogghignò. Disse in tono scherzoso:"Eheh, quella ragazzina nel tuo corpo è ancora in guardia. Non temi che la sua anima subirà di nuovo un grave danno?"


Una luce turchese sfrecciò dalla fronte dell'antico spirito, dritta verso Lin Ming!


Lin Ming sussultò, quasi contrattaccò istintivamente. Tuttavia si rese conto che questa luce turchese non conteneva nessuna ostilità, invece era una forza tenue e gentile.


Non la fermò. Quando entrò nel suo corpo, una sensazione rinfrescante si diffuse nel suo corpo, come se tutti i suoi pori si stessero aprendo.


Lin Ming si emozionò. Sapeva che la luce che aveva rilasciato quest'anima avrebbe aiutato a calmare e a guarire le ferite spirituali di Mu Qianxue.


Mu Qianxue aveva bruciato per breve tempo la sua anima per attivare il Cubo Magico. Anche se non aveva scagliato un vero attacco, aveva dovuto comunque consumare una grande quantità di forza spirituale. Questo aveva aggravato le sue ferite precedenti.


L'energia spirituale dell'antica anima riuscì a compensare la forza spirituale danneggiata di Mu Qianxue. Almeno l'avrebbe aiutata a calmare le sue vecchie ferite.


<em>Woosh!</em>


Le anime di Mu Qianxue e di Lin Ming si separarono. Non formò una proiezione, ma rimase nel mare spirituale di Lin Ming. Vestita di bianco, il suo viso era pallido. Attivare brevemente il Cubo Magico prima aveva consumato molta della sua energia.


"Quell'artefatto spirituale..." Mu Qianxue non si sarebbe mai immaginata che questa antica entità l'avrebbe aiutata a guarire le sue ferite.


L'antico spirito aveva cambiato completamente atteggiamento dopo aver scoperto il Cubo Magico. Mu Qianxue lo riteneva strano. Non pensava che l'antica anima fosse qualche gentile salvatore. Doveva essere stato a causa del Cubo Magico.


Lin Ming rifletté per un momento e poi disse:"La ringrazio profondamente per aver aiutato la mia amica. Che abbia qualche sorta di fato con il Cubo Magico? Che..." Mentre parlava, a Lin Ming venne in mente un'idea inspiegabile. "Che il Senior sia un artefatto spirituale di un tesoro simile al Cubo Magico?"


C'erano due tesori simili al Cubo Magico. Che questo antico spirito sia uno di essi?


"Cubo Magico... eheh, è un nome piuttosto adatto." Disse con noncuranza l'antica anima. "Non solo possiedi il Cubo Magico, ma sai anche che esistono due oggetti simili. Siete piuttosto interessanti voi due. Tuttavia non sono un artefatto spirituali di quei tesori."


L'antica anima scosse la testa. "Quei tre oggetti non sembrano aver mai avuto uno spirito. Se lo possedessero e potessero attivarsi da soli, avrebbero un potere inimmaginabile!"


"Sono lo spirito di un tesoro spirituale trascendente forgiato dall'Empireo Mare Divino in persona: l'Antico Sigillo Elisio. In effetti avete già visto la mia vera forma. La montagna di cristallo del sole viola di fronte a voi!"


Lin Ming ne fu scioccato. A quanto pareva questa enorme montagna di cristallo era davvero un tesoro spirituale trascendente, l'Antico Sigillo Elisio!


"Questo..." Lin Ming era senza parole. Yu'er aveva morso un tesoro spirituale trascendente. E stranamente era riuscita a staccarne un pezzo. Era semplicemente troppo assurdo!


Un oggetto del genere era un'esistenza allo stesso livello di una potenza trascendente. Superava i confini del dao celeste e poteva controllare le leggi del mondo fino ad un certo punto. Era un'esistenza che il dao celeste non avrebbe tollerato. Una volta che fosse nato, avrebbe dovuto superare una tribolazione celeste!


Yu'er aveva davvero morso un pezzo di un tesoro spirituale trascendente?


L'antica anima sembrava aver capito cosa stava pensando Lin Ming. Rise e disse:"La montagna di cristallo che la bambina ha morso è solo una manifestazione del mio corpo. Il nucleo del mio essere, il vero Antico Sigillo Elisio, sta ancora stabilizzando l'occhio di questa Divina Formazione Sigillante. Nonostante quella bambina sia speciale, non è ancora cresciuta. Causare un danno insignificante ad una formazione di un Empireo è già il suo limite. Sarebbe semplicemente impossibile per lei distruggere la barriera o anche me, lo spirito che la sorveglia."


Mentre l'antico spirito parlava, a Lin Ming venne in mente una domanda. In passato l'Empireo Mare Divino non aveva badato a spese per creare una formazione e aveva anche usato il suo spirito trascendente per farlo. Quindi cosa c'era sigillato qui per 3,6 miliardi di anni?!


