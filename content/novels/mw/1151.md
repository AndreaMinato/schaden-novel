---
weight: 1151
title: Capitolo 1151 – Raffinare l'Embrione di Pietra
pubDate: 2025-12-15T08:37:10.323Z
tags:
    - mw
---


<em>CAPITOLO SPONSORIZZATO, ringraziamo Zangetsus!
30 capitoli in coda (20 di Zangetsus + 7 di Gatsu + 3 di Perri), 0/5
da editare
-Schadenfreude</em>


Lin Ming esitò per un po'. Se avesse chiesto cosa imprigionava l'Antico Sigillo Elisio, allora inevitabilmente sarebbe stato scortese e offensivo. Sicuramente sarebbe stato qualcosa che l'artefatto spirituale non sarebbe stato disposto a rivelare.


Pensando a questo, disse:"Senior, vorrei fare una domanda. Come mai ha deciso di non uccidermi quando ha visto il Cubo Magico?"


Lin Ming lo trovava un po' strano. L'antica anima sapeva chiaramente il valore del Cubo Magico, ma non aveva intenzione di sottrarglielo. Sembrava un po' assurdo.


L'artefatto spirituale rise quando sentì la domanda di Lin Ming. La sua voce rauca sembrava un po' desolata. "Ogni persona e ogni tesoro hanno il proprio tempo ed era. La mia era è finita con l'Empireo Sigillo Divino 3,6 miliardi di anni fa. Quell'era andata e splendida apparteneva a noi, ma ora non combatterò più per nulla. È impossibile per me fare altri progressi. Il motivo per cui ho usato l'arte del Grande Nirvana per estendere l'anima era per proteggere questa Divina Formazione Sigillante!"


"E quando la vera tribolazione celeste arriverà, avremo bisogno di eroi di un'era che si faranno avanti e condurranno la battaglia contro la distruzione. Ci sarà necessità di un protagonista che primeggia su tutti e chiaramente non posso essere quella persona. Anche se questa formazione non avesse bisogno della mia protezione e potessi lasciare questa terra, al massimo potrei giocare un ruolo di supporto. Per quanto riguarda te, hai qualche possibilità di diventare quell'eroe principale di quest'era. Naturalmente non si sa se potrai farlo davvero."


Disse l'antico artefatto spirituale. Invece di credere in Lin Ming, ciò in cui riponeva la sua fiducia era il Cubo Magico.


Le persone che ottenevano il Cubo Magico non avevano necessariamente il destino sufficiente per sopportare questo peso. In passato, il nonno di Mu Qianxue era un grande Re del Mondo e Mu Qianxue stessa era un talento impareggiabile. Avevano scoperto il Cubo Magico, ma non solo non erano diventati gli eroi di quest'era, ma erano andati incontro ad una catastrofe.


Se Lin Ming fosse morto, allora qualcun altro avrebbe ereditato il suo destino. Questo ciclo sarebbe continuato finché il Cubo Magico non sarebbe caduto nelle mani di un vero protagonista!


Quanto tempo erano cento milioni di anni? Anche se il Cubo Magico cambiasse padrone una volta ogni 10.000 anni, passerebbe tra le mani di 10.000 maestri. Tra di loro doveva esserci un eroe impareggiabile.


"Senior... sta dicendo che in questi ultimi 3,6 milioni di anni, stava... proteggendo questa Divina Formazione Sigillante?"


"Sì. Sei curioso di cosa c'è soppresso qui? Ti consiglierei di mettere reprimere la curiosità. Questa cosa supera di gran lunga la tua immaginazione più selvaggia. È qualcosa che riguarda la grande calamità di 3,6 miliardi di anni fa! Se saprai cos'è, non solo non ti porterà nessun beneficio, ma potrebbe perfino attirare un disastro su di te."


Lin Ming rimase scioccato.


3,6 miliardi di anni... non importava che forma di vita fosse, avrebbe dovuto ridursi in polvere ormai!


La sola possibilità era che fosse una forma di energia come l'artefatto spirituale, ma qualunque cosa fosse, aveva bisogno di una maestosa potente formazione? Che fosse...


Lin Ming pensò alla perla demoniaca e alla tessera viola apparsi accanto al Cubo Magico. Quegli oggetti ne avrebbero avuto bisogno!


Pensandoci però, Lin Ming scosse la testa. Questa antica anima aveva detto che questi tre oggetti non possedevano artefatti spirituali. Un tesoro senza artefatto spirituale non avrebbe dovuto avere una sua intelligenza, né avrebbero dovuto imprigionarla con un sigillo. Inoltre... se possedessero degli spiriti, allora forse nemmeno l'Antico Sigillo Elisio non sarebbe riuscito a sopprimerli.


Lin Ming non ci pensò ulteriormente. Il giorno in cui sarebbe diventato abbastanza forte, inevitabilmente avrebbe scoperto cosa c'era al suo interno. Forse... avrebbe dovuto affrontarlo!


Ma per ora, come aveva detto l'antica anima, dato che era così debole, conoscere un segreto così sconvolgente avrebbe solo attirato un disastro su di sé.


"Senior, avrei un'ultima domanda. Riguardo a Yan Yu'er, è la bambina che ho portato qui. Saprebbe quali sono i suoi segreti?"


L'antica anima rimase in silenzio per un momento. Disse:"Ho solo qualche ipotesi. Ho dormito fin troppo tempo e ci sono molte questioni accadute fuori che non posso nemmeno immaginarmi. Il fato è illusorio ed imprevedibile. Perfino un Empireo non può comprendere le strade tortuose del fato che percorriamo e il futuro sarà sempre avvolto dalla nebbia. Tuttavia, quando arriverà il momento giusto, scoprirai la verità."


Disse lentamente l'anima, la sua voce era desolata. Lin Ming rimase in silenzio. Perfino un Empireo non poteva controllare il destino. In realtà il destino, le occasioni fortunate e il karma, combinati insieme, formavano una cosiddetta strada che poteva esistere separatamente e al di sopra del dao celeste. Era bizzarra, imprevedibile e impossibile da determinare.


"Junior, tu e quella piccola forma spirituale siete grandi geni della vostra generazioni. Anche quella bambina che mangia cristalli del sole viola non è ordinaria. Siete venuti qui e volevate rompere un pezzo di questa grande formazione. Cosa cercate qui?"


"Sono venuto per un embrione della pietra del sole viola." Disse direttamente Lin Ming.


"Un embrione della pietra del sole viola... uno spirito nato in un cristallo? È facile. Il mio corpo manifestato ha così tanti di quegli oggetti. Te ne donerò uno, ma dopo dovrai percorrere da solo la tua strada. Aspetterò 10.000 anni per te per vedere se ti sarai ridotto in cenere o sarai diventato un vero guerriero supremo del Regno Divino! Ahahah!"


L'antica anima rise fragorosamente. Poi, un'ondata di luce viola si precipitò verso Lin Ming. L'uomo sentì lo spazio di fronte a lui distorcersi all'improvviso mentre l'energia lo avvolse e lo spostò fuori dal nodo spaziale. Stavolta però, proprio accanto a Lin Ming, apparì anche un cristallo del sole viola di dimensioni umane, fluttuava lentamente nell'aria. Sigillato al suo interno c'era una scimmia di pietra viola. Nonostante fosse composta da pietra, sembrava piena di vita. I suoi occhi neri cristallini e ogni dettaglio del suo corpo era perfetto.


Questo era l'embrione di pietra del sole viola.


Lin Ming fece un cenno e recuperò direttamente l'embrione della pietra del sole viola nel suo Anello Viola.


Mu Qianxue si trasformò in una scia di luce ed entrò nell'Anello Viola. Quando vide la scimmia di pietra di fronte a lei, sospirò:"Questo è un embrione di pietra del sole viola che si è formato per centinaia di milioni di anni. L'Empireo Sigillo Divino era davvero sbalorditivo. È riuscito a prendere l'enorme montagna di cristallo per renderlo il corpo alternativo dell'Antico Sigillo Elisio e per nutrirlo di energia, sigillando tutto per 3,6 miliardi di anni in un solo tentativo e anche creando un mondo che forma embrioni di pietra del sole viola. Uno qualsiasi di essi è un tesoro di massima qualità!


Mu Qianxue sospirò mentre capiva il divario che c'era tra lei e un Empireo. Quando era stata al picco delle sue condizioni, era stata ad un solo passo dal diventare un Re del Mondo.


"In effetti, forse in passato l'Empireo Sigillo Divino era stato l'eroe che ha condotto le forze di questo universo per resistere alla grande calamità... e anche ora, la Divina Formazione Sigillante sta ancora bloccando qualcosa che riguarda la grande calamità. Mi chiedo cosa sia..."


"Lin Ming, siamo riusciti ad ottenere l'embrione di pietra del sole viola, ma probabilmente quel Jiang Yu non ha ancora radunato i materiali necessari per raffinare la Pillola Esoterica dell'Immortalità. Invece di tornare nella Capitale Imperiale Immemore e sprecare il nostro tempo, tanto vale rimanere qui sottoterra. Raffinerò l'embrione di pietra del sole viola e tu potrai coltivare. Con la forza del tuo corpo spirituale, non incontrerai ostacoli tra il nono Stadio della Distruzione e il Mare Divino Realm. Avrai solo bisogno di assorbire abbastanza energia Origin e fare germinare il tuo seme del mondo."


"Va bene!"


Durante il nono Stadio della Distruzione, Lin Ming aveva assorbito un'enorme quantità di frammenti di leggi. Tuttavia non aveva ancora trovato il tempo di percepirli. Digerirli lentamente e comprendere queste leggi sarebbe stato un processo estremamente lento.


Lin Ming tornò ad una quota di 3000 chilometri sottoterra e iniziò ad allenarsi qui. Nelle profondità del terreno, nonostante non fosse come quella dei Diciotto Inferni che contenevano diversi tipi di leggi, la temperatura poteva comunque giocare un ruolo nella sua comprensione del Concetto di Fuoco.


Per quanto riguardava Mu Qianxue, dopo che raffinò completamente l'embrione di pietra del sole viola, prese la tavoletta d'osso che Lin Ming aveva acquistato al mercato clandestino e iniziò ad esaminarla. Questa era una tavoletta d'osso dei tempi antichi. Nonostante fosse solo un frammento, probabilmente conteneva molte informazioni preziose.


Yu'er trascorse questi giorni felice e in condizioni confortevoli. Mangiava, poi dormiva, poi si svegliava per mangiare di nuovo.


Dopo che l'embrione di pietra del sole viola fu raffinato da Mu Qianxue, tutto ciò che rimase fu pelle di cristallo del sole viola. Anch'essa fu mangiata graziosamente da Yu'er.


Questa pelle di cristallo era di qualità di gran lunga superiore rispetto ad un normale cristallo.


I cristalli del sole viola estratti da una miniera avrebbero assorbito energia Heaven Earth dal mondo mentre emetteva lentamente energia. Alla fine questa energia avrebbe raggiunto un equilibrio e non sarebbe aumentata, né diminuita.


L'enorme montagna di cristallo della Divina Formazione Sigillante però era diversa. A causa della barriera, l'ambiente avrebbe solo assorbito energia senza che ne sfuggisse. Questa pelle di cristallo si era formata per oltre 2 miliardi di anni, radunando energia per tutto il tempo. La purezza dell'energia non era paragonabile agli altri cristalli. Erano diversi come un vino appena fermentato e uno tenuto in cantina per mille anni.


Dopo che Yu'er mangiò questa pelle di cristallo del sole viola, il suo visino arrossì come il sole al tramonto, sembrava si fosse ubriacata. Barcollò e alla fine si accasciò a terra addormentandosi sul colpo.


Mu Qianxue aveva esaminato il corpo di Yu'er con la sua percezione. Nonostante non avesse trovato condensazione di vera essenza, poteva sentire che qualcosa era cambiato lievemente.
Il risultato non deluse Mu Qianxue. Se anche l'Antico Sigillo Elisio aveva detto che il fisico di Yu'er era estremamente speciale, allora era impossibile risvegliare le abilità del suo sangue solo mangiando qualche decina di milione di pietre del sole viola.


Dopo essersi svegliata, l'appetito di Yu'er aumentò. Anche così, il suo corpo non cambiò affatto. Non si sapeva dove fosse finita l'enorme quantità di energia Heaven Earth.


Così passarono oltre sei mesi. Lin Ming si destò improvvisamente dalla sua profonda meditazione e aprì gli occhi. Nel suo dantian il seme del mondo era diventato più piccolo, ma attorno ad esso c'erano delle violenti distorsioni spaziali, come se si stesse per lacerare. Era il segno che presto il seme del mondo si sarebbe aperto.


Lin Ming era ad un passo dall'arrivare al Mare Divino Realm. Se avesse voluto, avrebbe potuto avanzare di livello anche ora. Naturalmente il modo migliore era di reprimere la sua coltivazione fino al limite finché non avesse fatto progressi naturalmente.


"Signorina Mu, è il momento. Torniamo nella Capitale Imperiale Immemore."
                                


                                



