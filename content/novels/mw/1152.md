---
weight: 11520
title: Capitolo 1152 – Palazzo Marziale Sheng
pubDate: 2025-12-15T08:37:10.323Z
tags:
    - mw
---


<em>Capitolo regolare,
30 capitoli in coda (20 di Zangetsus + 7 di Gatsu + 3 di Perri), 0/5
da editare
-Schadenfreude</em>


Illuminata dal sole nascente, la Capitale Imperiale Immemore sembrava un enorme mostro che fluttuava nel cielo. La sua ombra si estendeva per decine di migliaia di chilometri, proiettando un'enorme ombra sulla parte principale del mondo delle Vere Arti Marziali.


In quel momento innumerevoli barche spirituali e cavalcature stavano facendo la spola attorno alla città. Le più piccole avevano le dimensioni di un cavallo, ma le più grandi erano più grandi delle montagne. Sembravano uno sciame di locuste che costellava il distante orizzonte.


Nella Capitale Imperiale Immemore c'erano pochissimi praticanti di arti marziali allo stadio della Sfera d'Energia e spesso erano giovani membri d'élite che non avevano ancora messo a frutto il loro potenziale. Per quanto riguardava praticanti di arti marziali ordinari, era impossibile per loro pagare la quota per entrare in città.


"Questa seconda volta la Capitale Imperiale Immemore sembra molto più animata rispetto ad otto mesi fa." Lin Ming si sfregò il mento. La scorsa volta aveva notato molti giovani membri d'élite e ora ce n'erano ancora di più. Su ogni dieci persone che vedeva per strada, non più di tre o quattro avrebbe avuto più di 50 anni.


Quando arrivò in un angolo della città, Lin Ming accese un talismano di trasmissione del suono. Stava usando il marchio che gli aveva dato Jiang Yu.


Dopo soli dieci respiri di tempo, Lin Ming ricevette una risposta. Jiang Yu stava già arrivando.


Da quando Lin Ming aveva mostrato una forza che superava quella di un genio di una Terra Sacra di un Re del Mondo al mercato privato, Jiang Yu aveva cercato di attirare il favore di Lin Ming. Naturalmente avrebbe cercato di completare al meglio l'obiettivo che gli aveva dato.


"Fratello Lin!" In meno di un'ora, Jiang Yu si presentò da Lin Ming con un sorriso radioso ed entusiasta:"Ahah, stavolta la fortuna mi ha sorriso; non mi sono umiliato. Ho già preparato tutti i materiali che desiderava!"


"La ringrazio fratello Yu." Non era facile trovare i materiali per una Pillola Esoterica dell'immortalità. Molti di essi erano ingredienti strani e non convenzionali. La famiglia Yu aveva una grande quantità di canali e contatti per la Capitale Imperiale Immemore. Grazie al suo aiuto, Lin Ming era riuscito a risparmiare una grande quantità di tempo.


"In termini di prezzo, mi assicurerò di pagarla in abbondanza. Non le farò subìre una perdita."


Jiang Yu sussultò. Disse velocemente:"Fratello Lin, cosa dice? La stavo solo aiutando per qualche questione minore e, anche se mi avesse pagato normalmente, la mia famiglia Yu ne trarrebbe comunque profitto."


In confronto ad un favore di Lin Ming, le pitre del sole viola non erano degne di essere menzionate.


"Giusto, fratello Yu, sono appena tornato alla Capitale Imperiale Immemore e ho scoperto che ci sono molti più giovani geni rispetto a prima. Cosa sta succedendo? C'è qualche evento importante accaduto di recente?"


Lin Ming stava facendo solo una domanda noncurante, ma Jiang Yu mostrò un'espressione entusiasta. Disse con eccitazione:"Questi giovani geni sono tutti qui per partecipare al Sacro Torneo Marziale! Il Sacro Torneo Marziale è una competizione tra geni della generazione più giovane. Ci sono innumerevoli maestri e le ricompense sono estremamente ricche, che peccato però, sono già a metà del torneo. Il fratello Lin stavolta se l'è perso!"


Jiang Yu scosse la testa con amarezza. "Hanno già iniziato le fasi eliminatorie. Se fosse venuto diversi mesi fa e si fosse iscritto, sicuramente avrebbe potuto vincere il titolo di campione e sbalordire tutti!"


"Oh? Sacro Torneo Marziale?" Lin Ming sollevò le sopracciglia. Non rimpiangeva di esserselo perso, era solo una battaglia tra i geni della Capitale Imperiale Immemore. Non importava quanto fosse grande una città, aveva comunque i suoi limiti. Non importava se se lo fosse perso o no.


"Esatto! Non ho idea del perché, ma recentemente il Grande Mondo delle Vere Arti Marziali ha tenuto molti tornei per fare competere i membri della giovane generazione. Questo Sacro Torneo Marziale è stato tenuto dalla seconda organizzazione al livello di un Re del Mondo, il Palazzo Marziale Sheng!"


Nella Capitale Imperiale Immemore c'erano le basi di due Terre Sacre di Re del Mondo. La prima erano le Terre Sacre delle Vere Arti Marziali, costruita dal Grande Re del Mondo delle Vere Arti Marziali e anche la più potente organizzazione nel suo territorio. La seconda era il Palazzo Marziale Sheng.


Le due Terre Sacre avevano dislocato solo una parte dei loro uomini nella Capitale Imperiale Immemore; i loro quartier generali principali non erano lì. Comunque era già sbalorditivo che due Terre Sacre occupassero la stessa città. Anche nell'intero Regno Divino questa città poteva essere considerata un po' famosa.


"È ancora un po' presto. Farò radunare ai miei sottoposti tutti i materiali per il fratello Lin. Se è libero, che ne dice di seguirmi per andare nel luogo d'incontro del torneo e dare un'occhiata ai combattimenti dei geni? Il Sacro Torneo Marziale si sta avvicinando alle fasi finali, così le persone sul palco sono tutti i migliori talenti della città. Ci sono anche geni straordinari delle due Terre Sacre di Re del Mondo! Saranno sicuramente battaglie sbalorditive!"


Sentendo il tono esuberante di Jiang Yu, Lin Ming ne fu un po' tentato. Fino ad ora la sola Terra Sacra che aveva sperimentato era il clan dell'Antico Drago, che però non aveva nemmeno un Re del Mondo nei suoi ranghi al momento. Lin Ming non sapeva a che livello sarebbe stato un normale genio di una Terra Sacra di un Re del Mondo.


"Va bene, andiamo a dare un'occhiata."


Lin Ming seguì Jiang Yu nel luogo d'incontro del torneo. Più si avvicinavano, più videro giovani membri d'élite. Molti di loro erano ancora più talentuosi di qualcuno come Bai Daohong.


Questi praticanti di arti marziali provenivano da tutto il Grande Mondo delle Vere Arti Marziali, avevano attraversato innumerevoli chilometri per venire qui. Speravano di mostrare le loro abilità e ottenere gloria e ricchezze!


"Quali sono le ricompense per questo Sacro Torneo Marziale?" Chiese Lin Ming.


Questa domanda fece entusiasmare Jiang Yu. Spiegò con fanatismo:"Le ricompense sono incredibili! La ricompensa per il campione è la Divina Pillola delle Nove Trasformazioni! È una pillola di grado Heaven alta qualità che un guerriero al Mare Divino Realm può usare per avanzare al Divine Transformation realm. Assumendola, si può aiutare a sviluppare il proprio mondo interno. Prendendola durante gli inizi del Divine Transformation realm, le dimensioni del mondo interno supereranno quelle di un coltivatore negli stadi intermedi del Divine Transformation realm!"


"La ricompensa può essere usata solo per praticanti di arti marziali al Mare Divino Realm per avanzare al Divine Transformation realm?" Lin Ming si toccò il mento. Sarebbe passato molto tempo prima che potesse usare una pillola del genere.


"Mm... normalmente in questo tipo di competizione, solo i praticanti di arti marziali al Mare Divino Realm parteciperanno, molti tra di loro sono geni delle Nove Trasformazioni. I praticanti di arti marziali della Distruzione sono occupati ad accumulare energia e a percepire le leggi. Molti di loro stanno sopprimendo disperatamente la propria coltivazione finché non avanzeranno al nono Stadio della Distruzione e sbalordiranno il mondo! Se possono raggiungere il nono Stadio della Distruzione, potranno cambiare il loro destino! Facendolo, avranno anche la fortuna di sperimentare il battesimo di un'enorme quantità di leggi!"


"Cercare di arrivare al nono Stadio della Distruzione e scoprire le nove trasformazioni, tra questi diciotto stadi, il più importante è il nono. È una fase completamente diversa dalle altre. Se un genio può arrivare al nono Stadio della Distruzione, più farà progressi e più grande diventerà il divario tra lui e gli altri! Questo è il motivo per cui il nono Stadio della Distruzione è così importante per i talenti al Mare Divino Realm!"


Lin Ming annuì. In effetti il potenziale di un genio era più visibile durante il Mare Divino Realm. Se un genio non poteva nemmeno arrivare al nono Stadio della Distruzione, allora sarebbe stato impossibile che diventasse un Sacro Lord a meno che non incontrasse un'opportunità fortunata sconvolgente.


Mentre parlavano, arrivarono ad un'enorme costruzione che si estendeva per centinaia di chilometri. Senza che ci fosse il bisogno delle spiegazioni di Jiang Yu, Lin Ming poteva capire che questa era l'arena del Sacro Torneo Marziale. I praticanti di arti marziali attorno si erano già raggruppati attorno formando una fiumana di persone. Quelli che entravano ed uscivano dagli innumerevoli accessi erano per lo più spettatori.


"Spettacolare!" Lodò Lin Ming. Anche se questo era solo un torneo tra geni di una città, aveva raggiunto una scala così incredibile.


"Ahah, naturalmente! La mia Capitale Imperiale Immemore è una delle più grandi città del Grande Mondo delle Vere Arti Marziali e anche il Palazzo Marziale Sheng è una Terra Sacra di un Re del Mondo. Il loro torneo è solo inferiore a quello tenuto dalle Terre Sacre delle Vere Arti Marziali!" Disse Jiang Yu, soddisfatto dall'osservazione di Lin Ming.


Proprio quando mostrò un sorriso contento, Jiang Yu si irrigidì. Di fronte a Jiang Yu, si avvicinò un giovane vestito di blu che teneva per mano una splendida donna. Questo giovane vestito di blu sembrava avere un'espressione di derisione mentre osservava Jiang Yu.


Il giovane vestito di blu aveva un portamento raffinato e composto. Era evidente che fosse un maestro, qualcuno molto più forte di Jiang Yu!


Non prestò attenzione a Lin Ming. Si limitò a guardare Jiang Yu e dire con un sorriso:"Non è il mio caro fratellino? Come stai? Ho sentito che sei stato eliminato nelle fasi preliminari, vero? Perché sei venuto nell'arena principale? Sei qui per guardarmi competere?" Il giovane ridacchiò, la sua voce era irritante per le orecchie di Jiang Yu.


Lin Ming rimase in silenzio. Era riuscito a capire la situazione con una sola occhiata. Questo era il fratello maggiore di Jiang Yu. Nel mondo mortale, i fratelli avevano rapporti stretti e si sostenevano a vicenda, ma in queste famiglie marziali distinte, specialmente tra fratelli acquisiti, spesso ci sarebbero state lotte per la successione. Questi scontri potevano anche diventare tragici e il rapporto tra questi fratelli era instabile come quello tra acqua e fuoco. Quindi sarebbe stato normale che ci fossero derisioni durante un incontro.


"Eheh, Jiang Yu, ti consiglierei di non lottare contro di me. Sia in quanto a forza che in quantità di uomini al mio comando, sei inferiore a me. Nel Sacro Torneo Marziale, sono il solo nella famiglia che ha superato le fasi preliminari e che può partecipare alle finali! In questa competizione, le persone che possono arrivare a questo punto sono per lo più geni di Terre Sacre di Re del Mondo. Se potrò sconfiggere anche uno solo di loro, la mia reputazione arriverà ad un nuovo livello!"
                                


                                



