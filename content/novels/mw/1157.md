---
weight: 1157
title: Capitolo 1157 – []
pubDate: 2025-12-15T08:37:10.324Z
tags:
    - mw
---


<em>CAPITOLO SPONSORIZZATO ringraziamo Zangetsus!
26 capitoli in coda (16 di Zangetsus + 7 di Gatsu + 3 di Perri), 0/5
da editare
-Schadenfreude</em>


"Lin Ming, che voglia mettere in pegno le reliquie dell'osso di drago?" Chiese Mu Qianxue dal mare spirituale dell'uomo. Al momento gli oggetti più preziosi che Lin Ming aveva erano quelli.


L'osso di drago era un tesoro che poteva fare impazzire di invidia un Re del Mondo. Lin Ming di sicuro non avrebbe potuto mostrare un oggetto del genere, ma in confronto al divino osso, le reliquie avevano un valore di molto inferiore.


Era stato tolto loro il midollo. Per un praticante di arti marziali che coltivava l'essenza, il midollo di drago era molto più prezioso. Poteva migliorare i propri meridiani e la propria stirpe, ma l'osso stesso poteva essere usato solo per mutare gli organi e le ossa, qualcosa di molto più adatto ad un praticante di arti marziali della trasformazione del corpo.


Inoltre Mu Qianxue aveva raffinato l'osso divino in 108 reliquie del drago. Ogni reliquia equivaleva ad 1/108esimo del valore originale dell'osso. Se avesse potuto nascondere la sua identità e dare in pegno diverse reliquie, non ci sarebbero stati troppi problemi.


"Lin Ming, i materiali per la Pillola Esoterica dell'Immortalità sono già pronti. Finirò di raffinarli prima di tre mesi. Rimangono solo 36 reliquie. Anche se considerassimo il resto della forza di drago nel tuo corpo, per processare la Pillola Esoterica dell'immortalità dovrò comunque usarne almeno 30. Puoi darne in pegno al massimo sei!"


"Sei..."


Lin Ming si accigliò lievemente. Sei reliquie potrebbero non essere sufficienti!


"A che cifra potrebbero arrivare?"


"Difficile da dire. Dipenderà da ciò che offrirà il valutatore della banca delle stelle, e spesso offrono una quota inferiore al valore di mercato. Immagino che non sarà più di 50 miliardi."


60 miliardi per sei facevano 360 miliardi. Insieme ai 100 di Jiang Yu, la ricchezza totale di Lin Ming era ancora inferiore a mille miliardi.


Questa quantità di ricchezze probabilmente era ben lontana dall'essere sufficiente!


"Bisogna raffinare la Pillola Esoterica dell'Immortalità. Abbiamo faticato così tanto per ottenere l'embrione della pietra del sole viola e gli altri materiali sono stati già radunati. posso garantire che riuscirai ad aprire le Porta della Vita prima di partecipare all'Incontro di Arti Marziali Assoluto! E quella Pillola del Mondo Sconfinato non è meno significativa dei tuoi progressi!"


"Capisco."


Lin Ming si preoccupò. Capiva proprio quanto era povero! Estremamente povero!


Se avesse voluto radunare una grande quantità di ricchezze, allora il solo modo era chiederle all'Antico Sigillo Elisio, ma, riflettendoci, il corpo dell'artefatto era stato disposto con difficoltà dall'Empireo Sigillo Divino ed era stato anche temprato con l'energia per 3,6 miliardi di anni. Se si fosse ridotto a normali cristalli del sole viola allora sarebbe stato davvero uno spreco.


"Yu'er, a parte i tesori seppelliti a 500 chilometri sottoterra, vedi altre pietre del sole viola seppellite vicino?" Chiese all'improvviso Lin Ming con un po' di speranza mentre ricordava le abilità di Yu'er.


In quel momento Yu'er si era appena svegliata. Si sfregò gli occhietti stanchi e inclinò la testa per un po' per poi rispondere:"Il fratellone Lin Ming vuole cercare un po' di tesori sepolti? Ci sono alcune pietre del sole viola in alcuni posti fuori dalla città e sono seppelliti a grande profondità. Possono essere considerati tesori?"


"Seppelliti a grande profondità? Quanti ce ne sono?"


"Mm... dipende... Alcuni sono grossi quanto un maiale grasso e alcuni sono piccoli quanto il mio pugno..."


"Capisco..." Lin Ming scosse la testa. Non aveva nutrito molte speranze al riguardo. Sembrava che in tutta la sua vita Yu'er non si fosse allontanata dalla Capitale Imperiale Immemore. Era già sorprendente che ci fosse un tesoro nascosto sottoterra, era impossibile che ce ne fosse un altro.


Mentre stava riflettendo, Lin Ming si ricordò di una cosa.


"Signorina Mu, mi è venuto in mente qualcosa che potrebbe darci una piacevole sorpresa. Me ne ero dimenticato per tutto questo tempo!"


"Cosa?"


Lin Ming disse:"La collana! In passato, quando ho visitato la tomba dell'antica dea, ho ottenuto una collana e un pendente di giada. Il pendente di giada sembra un cimelio di famiglia, ma non ho idea di cosa sia la collana. Visto che non l'ho mai usata in questi dieci anni, me n'ero quasi dimenticato."


"La collana e il pendente di giada della dea?"


Mu Qianxue si agitò. Quando stava dormendo profondamente nel Cubo Magico, era riuscita soltanto a percepire le esperienze di Lin Ming. Per quanto riguarda i dettagli concreti, non ne era sicura. Ad esempio, non aveva notato che Lin Ming aveva ottenuto 
una replica della Perla Demoniaca nella tesoreria del Maestro della Steppa.


"Diamoci un'occhiata."


Lin Ming e Mu Qianxue entrarono insieme nell'Anello Viola. Lin Ming guardò per un momento all'interno dell'anello per poi trovare il pendente e la collana della dea. Il pendente di giada era simile a quello della giovane Jue del clan Abbandonato da Dio. Allora, a causa di questo pendente, Lin Ming aveva salvato Jue dalla sua schiavitù quando l'aveva incontrata al suo banchetto di matrimonio e di conseguenza questo lo aveva portato al clan Abbandonato da Dio. Dopodiché, Lin Ming, sotto la loro protezione, era entrato nello Stadio della Distruzione ed era sfuggito all'inseguimento del Reame Divino asura.


A causa di questo, Lin Ming aveva immaginato che il pendente fosse un cimelio del clan Abbandonato da Dio.


La collana però era diversa. Era speciale e attorno ad essa c'erano strane increspature di energia. Queste fluttuazioni di antiche leggi mostrava quanto era unica.


La collana aveva degli anelli spessi quanto un mignolo e c'era un pezzo di metallo delle dimensioni di un palmo alla fine della catena. Questo placca era spessa meno di un pollice e aveva un buco quadrato al centro. Forse c'era stata una gemma all'interno di questo foro, ma era già scomparsa.


Questa collana non era elegante. Mancava della grazia che una collana di una giovane avrebbe posseduto. Invece era umile e pesante, aveva un'aura solenne. Indossare questa catena dava l'impressione di portare un lucchetto.


Per quanto riguardava il pendente di giada, era color azzurro ed era gelido al tocco. Sul suo centro era incisa l'immagine di un totem formato da uccelli, sembrava piuttosto comune.


Mu Qianxue li guardò per un momento. Poi mise da parte il pendente di giada e si concentrò sulla collana.


"Signorina Mu, cosa vede?" Chiese Lin Ming.


Mu Qianxue si accigliò e rimase in silenzio per molto tempo. Sotto il controllo del suo spirito da battaglia e della sua volontà, la collana fluttuava lentamente in aria. Questo processo continuò per un'ora intera. Poi Mu Qianxue si trasformò in un raggio di luce e sprofondò direttamente nella collana!


Dopo che la collana perse il supporto del suo spirito da battaglia, cadde a terra. Lin Ming sporse istintivamente la mano per afferrarla.


"Signorina Mu!" Lin Ming si preoccupò. Contattò all'istante la mente di Mu Qianxue e notò che lo stato della sua anima era molto stabile e privo di problemi.


Alla fine riuscì a rilassarsi. Così passò un'altra ora. Mu Qianxue emerse dalla collana e disse:"Se non sbaglio questo dovrebbe essere un tesoro spirituale che l'Empireo Primordius stesso ha forgiato personalmente!"


Mu Qianxue aveva un tono sbalordito. Lin Ming sussultò. Nonostante non fosse troppo sorprendente, quando si rese conto che era stato davvero creato da un Empireo, rimase comunque scioccato.


"Qualcosa che l'Empireo Primordius ha creato? È un tesoro spirituale trascendente?!"


"No..." Mu Qianxue scosse la testa:"Un tesoro spirituale trascendente non è facile da creare. Perfino un Empireo potrebbe creare un solo artefatto spirituale trascendente una volta nella vita. Il suo valore sarebbe inestimabile e non inferiore ad una tavoletta di giada di una potenza trascendente. Per quanto riguarda gli altri oggetti che creerebbe un Empireo, sarebbero comunque estremamente preziosi! Se non sbaglio doveva essere un tesoro spirituale difensivo, ma sfortunatamente... lo spirito dell'artefatto è già morto."


"Mm?" Chiese stordito Lin Ming. "Lo spirito dell'artefatto è morto?"


La dea dell'Antico Abisso Demoniaco doveva aver ricevuto un qualche sorta di potentissimo attacco che aveva rotto le difese dell'artefatto. Di conseguenza lo spirito era stato distrutto e il valore del tesoro era di gran lunga diminuito. Era praticamente impossibile fargli recuperare le funzioni che aveva in passato!


"Questa è..." Lin Ming gettò un'occhiata verso la collana. Non si sarebbe mai immaginato che una collana così semplice sarebbe stata opera dell'Empireo Primordius. Che peccato però che era ancora incompleto.


"Se il suo valore si è ridotto così tanto, per quanto potrebbe essere data in pegno?" Chiese insicuro Lin Ming.


Mu Qianxue vide l'espressione preoccupata dell'uomo e ridacchiò:"Non ti devi preoccupare. Che tipo di coltivatore è un Empireo? Perfino un Sacro Lord non è nient'altro che una formica di fronte a lui.
Questo Incontro di Arti Marziali Assoluto potrebbe essere tenuto da Empirei, ma in realtà sono i loro discepoli a gestirlo. Come può un Empireo disturbarsi ad occuparsi di faccende del genere! Perfino i primi dieci possono ricevere solo la guida del capo dei discepoli dell'Empireo Vasto Universo.
Anche se uno riuscisse ad ottenere il primo posto in questo Incontro di Arti Marziali Assoluto, non potrebbe comunque avere l'occasione di incontrare un Empireo. Figuriamoci un artefatto spirituale incompleto, anche un solo piccolo frammento attirerebbe un'enorme quantità di praticanti di arti marziali, anche se quel pezzo non avesse più nessuna funzione.
Inoltre questa collana emana delle fluttuazioni di leggi. Contengono i princìpi del raffinatore e possono essere usati come riferimento da un Re del Mondo raffinatore. È estremamente preziosa!"


Lin Ming annuì. Sarebbe stato difficile destare l'interesse di un Empireo che viveva per decine o anche centinaia di milioni di anni con degli Incontri di Arti Marziali Assoluti visto che accadevano ogni diverse chilometri di anni. Ce n'erano fin troppi!


"Quanto riceverò se darò in pegno questa collana?"


"Non saprei." Mu Qianxue scosse la testa. "Anche tra Empirei ci sono delle differenze. Ad esempio ci sono gli Empirei Primordius e anche Sogno Divino che sta conducendo questo Incontro di Arti Marziali, entrambi sono esistenze sbalorditive al loro livello. Non capisco il mondo degli Empirei, ma qualunque cosa che l'Empireo Primordius ha fatto dovrebbe avere un valore superiore ad un tesoro di un normale Empireo. Inoltre sembra che ci sia un sigillo in questa collana. Tuttavia temo che nessun altro a parte l'Empireo Primoridus potrebbe scioglierlo. Non ho idea di cosa potrebbe contenere..."


Lin Ming rifletté per un momento e chiese:"Questa collana tenterebbe Re del Mondo?"


"Non dovrebbe. Ci sono alcune armi di grandi Re del Mondo che possono superare l'artefatto spirituale di un Empireo. Inoltre questa collana è incompleta. La banca delle stelle per milioni di anni. Non dovrebbero fare qualcosa che distruggerebbe la loro reputazione guadagnata con difficoltà desiderando questa collana o anche una tavoletta di giada trascendente."


"Va bene, allora la daremo in pegno. Mi chiedo quanto ci daranno!" Lin Ming mise da parte la collana della dea e volò fuori dall'Anello Viola. In effetti di fronte ad un vicolo cieco, nell'ora più cupa si poteva ancora trovare una speranza.


<em>Nota traduzione: l'ultima frase letteralmente sarebbe: dove le montagne e i fiumi finivano, i salici davano ombra/ i fiori danno la luce (山穷水尽...柳暗花明)</em>


Era una speranza inaspettata di cui aveva bisogno. Non si sarebbe mai immaginato che la collana che aveva ottenuto dalla tomba dell'antica dea in passato avrebbe giocato un ruolo così importante ora.



