---
weight: 11590
title: Capitolo 1159 – La Grande Asta
pubDate: 2025-12-15T08:37:10.324Z
tags:
    - mw
---


<em>Capitolo regolare,
25 capitoli in coda (15 di Zangetsus + 7 di Gatsu + 3 di Perri), 0/5
da editare
-Schadenfreude</em>


Il Mondo delle Vere Arti Marziali era già uno dei centri di scambio più animati e prosperi del Regno Divino. La Capitale Imperiale Immemore era la città più grande e popolata. E ora, grazie all'influenza dell'Incontro di Arti Marziali Assoluto che entusiasmava tutti, la grande asta sarebbe stata l'evento più eccezionale che fosse mai accaduto negli ultimi millenni!


Prima dell'evento principale, la Capitale Imperiale Immemore avrebbe tenuto già molte aste più piccole, che però non sarebbero state nulla al confronto.


Questa asta sarebbe continuata per tre giorni e avrebbe incluso migliaia di tesori. Inoltre c'erano anche 100.000 articoli che sarebbero stati messi all'asta solo in privato.


Nonostante non fossero oggetti messi nelle aste pubbliche, in realtà erano davvero preziosi, come artefatti al picco del livello Saint. In passato, anche i discepoli diretti del Palazzo del Grido della Fenice non avrebbero posseduto un tesoro del genere, ma qui venivano venduti in successione.


"Signori, questi sono i vostri numeri."


Lin Ming e Jiang Yun presero ciascuno una tavoletta di giada. La osservarono e videro che il loro numero superava il 200.000. Questa era la prova di come ci fossero già più di 200.000 presenti. E questi 200.000 avevano tutti dovuto mostrare prova delle loro ricchezze, altrimenti non sarebbero potuti nemmeno entrare.


Si poteva dire che il Regno Divino fosse fin troppo grande!


I due si diressero verso i loro posti. Lin Ming non aveva scelto di mascherare il suo aspetto. Aveva anche mantenuto il suo vero nome.


Era facile nascondere il suo aspetto nella banca delle stelle perché lì proteggevano l'identità dei loro clienti. Anche se c'erano guerrieri nella banca, non avrebbero fatto qualcosa di così scortese da indagare su Lin Ming di fronte a tutti.


In questa asta però, molti clienti erano Sacri Lord o quasi Re del Mondo. Era impossibile per Lin Ming usare la sua tecnica di occultamento. Invece, se fosse rimasto riservato e avesse posseduto un'enorme quantità di ricchezze, questo avrebbe solo attirato più l'attenzione e non sarebbe riuscito a fare nulla contro questo tipo di controlli.


Così, tanto valeva usare il suo vero aspetto ed entrare in campo. Non importava se qualcuno l'avesse notato. Aveva già affittato la migliore area di coltivazione che poteva ottenere nella Capitale Imperiale Immemore. Non appena questa asta fosse finita, si sarebbe potuto allenare lì per tre mesi in assoluta sicurezza.


Dopo essersi unito all'Incontro di Arti Marziali Assoluto, sarebbe stato ancora di più al sicuro.


Questa asta era simile all'arena del Sacro Torneo di Arti Marziali. Tuttavia era un po' più piccola. La sede era ampia solo cinque chilometri e i posti arrivavano fino a 10 chilometri d'altezza. Così avrebbero potuto fare accomodare più ospiti.


Ad una prima occhiata, gli innumerevoli posti sembravano granelli di sabbia nel deserto.


Al centro dell'asta c'era un disco da battaglia nel cielo. Avrebbe proiettato l'immagine degli oggetti messi all'asta così che tutti potessero vederli chiaramente.


Lin Ming seguì Jiang Yu fino all'area assegnata alla famiglia Jiang. Qui inevitabilmente avrebbero incontrato il fratello maggiore di Jiang Yu: Jiang Feng.


Jiang Feng guardò Jiang Yu e Lin Ming con un sorriso. Ignorò direttamente Lin Ming e osservò solo suo fratello:"Caro fratellino, non mi sarei mai immaginato che saresti riuscito a racimolare abbastanza soldi per venire qui a cercare di comprare gli oggetti più miseri. Hai preso in prestito dal tuo gruppo di amici perdenti? Stai contando di comprare un po' di artefatti Saint di massimo livello qui e fare un tentativo all'Incontro di Arti Marziali Assoluto? Vuoi fare esperienza o cosa?"


Chiaramente Jiang Feng lo stava deridendo. Aveva limitato le possibilità di Jiang Yu di prendere in prestito pietre del sole viola dalla sua famiglia e si aspettava che Jiang Yu non avrebbe avuto soldi. Riuscire a comprare qualche artefatto Saint di massimo livello era già meglio di quanto si aspettasse. Per quanto riguardava l'Incontro di Arti Marziali Assoluto, era semplicemente uno scherzo. Figuriamoci per Jiang Yu, sarebbe stato impossibile perfino per Yue Tieyan.


Jiang Yu disse con irrisione"Sono venuto qui per accompagnare il mio amico. Per quanto riguarda l'Incontro di Arti Marziali Assoluto tra tre mesi. Non devi sprecare energie e preoccuparti per me."


"Amico?" Jiang Feng gettò un'occhiata verso Lin Ming e poi rise di gusto senza nemmeno disturbarsi a punzecchiarlo. Dopotutto non aveva nessuna ostilità nei confronti di Lin Ming e non sarebbe stato abbastanza stupido da crearsi un nuovo nemico. Inoltre Lin Ming era solo al nono Stadio della Distruzione; Jiang Feng non lo considerava nemmeno.


Lin Ming non guardò Jiang Feng. Non teneva nemmeno conto di persone così basse e insignificanti. In quel momento era concentrato solo a competere con i giovani membri d'élite delle Terre Sacre di Re del Mondo!


E queste persone erano tutte sedute nei posti riservati più in alto.


<em>'Non è venuto nessuno delle Terre Sacre delle Vere Arti Marziali... ha senso però. Il loro Sacro Lord è il Grande Re del Mondo delle Vere Arti Marziali. Questa persona ha gestito il suo mondo e la banca delle stelle per così tanti anni da aver accumulato una quantità incalcolabile di ricchezze e risorse. I suoi tesori sono più che sufficienti per rifornire di ciò di cui hanno bisogno i discepoli del suo Sect. Sotto questo aspetto, una Terra Sacra di un Re del Mondo ordinaria come il Palazzo Marziale Sheng non può competere...'</em>


Mentre Lin Ming stava pensando a questo, guardò i giovani seduti nella sezione riservata. Non solo c'erano persone del Palazzo Marziale Sheng, ma anche discepoli di altre grandi organizzazioni. Questi discepoli provenivano da fuori. Se potevano sedersi ai livelli superiori, allora le loro origini non dovevano essere inferiori a quelle del clan dell'Antico Drago!


Tutto intorno a Lin Ming, il 90% dei praticanti di arti marziali presenti erano giovani membri d'élite. Erano tutti venuti per quest'asta e anche per l'Incontro di Arti Marziali Assoluto che si sarebbe svolto tra tre mesi. Stavano discutendo costantemente di ogni evento entusiasmante accaduto di recente.


Lin Ming si sedette ad occhi chiusi a meditare, ignorando ogni conversazione attorno a lui. Questa asta sarebbe stata simile ad un campo di battaglia. Se non avesse vinto qui, allora sarebbe stato difficile per lui aumentare rapidamente la sua forza nei prossimi tre mesi. Sarebbe stato decisivo per le sue possibilità nell'Incontro di Arti Marziali Assoluto! Se voleva arrivare entro i primi dieci posti, sarebbe stato fin troppo difficile!


"Onorabili ospiti, avete aspettato per molto tempo! L'asta della Capitale Imperiale inizierà ora!"


In quel momento, al centro del palco, risuonò una voce affascinante e seducente, che si diffuse facilmente per oltre una decina di chilometri.


Lin Ming aprì gli occhi. Vide una donna vestita di rosso al centro dell'asta. Aveva un aspetto delicato e splendidamente ingenuo, la sua pelle era bianca come il ghiaccio e il suo corpo sembrava modellato con dell'acqua. Aveva uno sguardo giocoso che faceva sognare. Inoltre era incredibilmente bella. Inoltre, stranamente aveva una lunga coda di volpe delle nevi bianca.


"Quella è la principessa Xiangxiang del clan della Volpe Artica. Non credevo che avrebbe gestito lei quest'asta." Commentò Jiang Yu. Lin Ming faceva parte di uno dei quattro clan delle Bestie Divine, ma nonostante il loro nome, avevano solo la stirpe di una Bestia Divina trapiantata nei loro corpi. Il clan della Volpe Artica aveva come antenato una vera vole artica. Erano discendenti di un umano e di una volpe che aveva vissuto abbastanza da poter manifestarsi in forma umana. Erano considerati mezzi-mostri, quindi avevano certe caratteristiche, come una coda di volpe! Per quanto riguardava i giovani del clan delle quattro Bestie Divine, anche se potevano usare qualche abilità segreta per assumere la forma o possedere le caratteristiche di Bestie Divine, non erano vere parti del corpo.


"Questo... wow, ho sentito che il talento della principessa Xiangxiang è estremamente alto, non inferiore ai tre prodigi del Palazzo Marziale Shang. Ha innumerevoli corteggiatori. Con la sua presenza, innumerevoli giovani cercheranno di aumentare il prezzo per impressionarla!"


Lin Ming non si preoccupò:"Non importa. La principessa Xiangxiang al massimo potrà influenzare i prezzi di qualche oggetto ordinario. Per quanto riguarda i veri tesori di chiusura, nessuno potrà aumentare imprudentemente il prezzo solo per un sorriso di una bellezza qualunque."


Lin Ming si sedette e rimase calmo. In quel momento il primo oggetto fu posto sul palco.


Ad ogni asta, naturalmente gli oggetti migliori sarebbero stati mostrati alla fine. Anche il primo oggetto però sarebbe stato di alta qualità, con un valore non inferiore a quelli finali. Questo per migliorare l'umore degli ospiti e aprire l'evento in grande.


La principessa Xiangxiang diede un colpetto alla scatola vicino a lei e sorrise dolcemente. Disse con un tono limpido e riservato:"Ringrazio i distinti ospiti per il vostro supporto. Ci sono oltre 300.000 partecipanti a questa Asta della Capitale Imperiale. Questa è il primo oggetto per un evento così grandioso ed importante! Cosa potrebbe essere? Nemmeno io lo so!"


La voce della principessa Xiangxiang era dolce come il miele, facendo fremere i cuori di chi la sentiva. Era abile nell'infervorare gli spiriti dei giovani. Molti gridarono, chiedendole di aprire immediatamente il contenitore e iniziare l'asta.


"Il primo oggetto è..." Mentre parlava, la principessa Xiangxiang aprì lentamente il contenitore, rivelando un cristallo perfetto. Aveva la forma di un neonato, alto solo mezzo piede. Attraverso la proiezione del disco da battaglia, si poteva distinguere chiaramente la composizione e ogni singolo pollice del cristallo. Stranamente questo oggetto aveva nove buchi che incidentalmente corrispondevano ai nove punti di agopuntura vitali per un corpo umano. Si erano formati naturalmente, un miracolo della natura.


E accanto a questo cristallo c'era una tessera. La principessa Xiangxiang la raccolse e la esaminò. Rise e disse:"Il primo oggetto è il cristallo spirituale delle nove aperture! Eheh, allora era questo tipo di oggetto! Credo che molti ospiti presenti si uniranno all'Incontro di Arti Marziali Assoluto tra tre mesi. Se perdeste a causa di una forza insufficiente, allora non ci sarebbe niente da dire, ma se perdeste a causa di un'arma inferiore, allora sarebbe davvero triste!"


"Questo cristallo spirituale delle nove aperture può essere usato per nutrire lo spirito di un artefatto spirituale! Credo che non ci sia bisogno di menzionare quanto sia utile e quanti benefici darebbe uno spirito più potente. Per combattere sono necessari degli strumenti. Con un'arma superiore, la battaglia è già vinta per metà! Questo cristallo spirituale ha un prezzo di base di 4 miliardi di pietre del sole viola e ad ogni offerta bisogna fare almeno un aumento di 500 milioni di pietre del sole viola. E ora, è il moemnto di iniziare l'asta!"


Cristallo spirituale dei nove orifizi!


Molti dei giovani presenti deglutirono. Il primo oggetto avrebbe avuto effetto su uno spirito! Non ci si poteva dimenticare che quest'asta era mirata per i praticanti di arti marziali al Mare Divino Realm. Un praticante di arti marziali al Mare Divino Realm che usava un artefatto spirituale? Che tipo di lusso era quello?! Questa sorta di arma richiedeva gli enormi sforzi e il tempo di un grande esperto affinché si potesse sintonizzare con un giovane. A parte i discepoli di enormi Sect, nessun altro praticanti di arti marziali al Mare Divino Realm sarebbe stato così stravagante.


Solo da questo si poteva vedere quanto fosse magnifica quest'asta! Alcuni giovani più poveri sentirono rimpianto. Avevano radunato la minima quantità possibile di ricchezze per unirsi a quest'asta, ma non potevano nemmeno permettersi un quinto del prezzo di partenza!


<em>'Cristallo spirituale dei nove orifizi, non male!'</em>


Pensò Lin Ming. Il primo oggetto sarebbe stato estremamente utile per lui. Questo era un ottimo segno, ma era anche ragionevole. Tutti gli oggetti erano stati portati apposta per geni al Mare Divino Realm!


"5 miliardi!" Chiamò un giovane nel pubblico, attirando all'improvviso l'invidia e l'ammirazione di molti altri. Questo dimostrava come questo giovane aveva un artefatto spirituale come arma. Si poteva immaginare quanto fosse prestigioso la setta da cui proveniva!


Questo giovane sorrise lievemente come se non fosse qualcosa degno di essere menzionato, ma un secondo dopo un'altra persona aumentò il prezzo.


"5,5 miliardi!"


"6 miliardi!"


Il prezzo salì sempre di più, ma Lin Ming non intervenne. Sapeva che il prezzo di partenza era solo un tentativo. I veri compratori non si erano ancora mostrati!
                                


                                



