---
weight: 1160
title: Capitolo 1160 – Zhong Wanshu
pubDate: 2025-12-15T08:37:10.324Z
tags:
    - mw
---


<em>CAPITOLO SPONSORIZZATO ringraziamo Zangetsus!
24 capitoli in coda (14 di Zangetsus + 7 di Gatsu + 3 di Perri), 0/5
da editare
-Schadenfreude</em>


"Un ospite ha offerto 7,5 miliardi, qualcun altro offre un prezzo superiore?" Chiese con tono seducente la principessa Xiangxiang, facendo ribollire il sangue di molti giovani d'élite. Quando pensarono però al prezzo, si scoraggiarono, era semplicemente troppo alto.


"7,5 miliardi, uh, dev'essere ricco!"


Un giovane accanto a Lin Ming sospirò con invidia. Per molti dei presenti, il costo delle risorse totali usate finora non superava i 7,5 miliardi, ma questo era il prezzo di un cristallo spirituale delle nove aperture. Era un divario indescrivibile.


"È impossibile rivaleggiare con i ricchi."


Mentre alcuni stavano discutendo, nei posti riservati di livello superiore qualcuno disse:"10 miliardi!"


Era stato un giovane che sembrava avere 15-16 anni a parlare. Era di bell'aspetto dallo sguardo limpido e i denti brillanti e aveva anche una coltivazione agli inizi del Mare Divino Realm. Nonostante paresse avere 15-16 anni, doveva avere più di trent'anni visto il suo livello.


"Quello è Zhong Wenshu del Palazzo della Doppia Polarità. Anche il Palazzo della Doppia Polarità è una Terra Sacra di un Re del Mondo! Sono ad un livello simile al Palazzo Marziale Sheng e una delle loro frazioni è localizzata nella città del Sole Bianco. La città del Sole Bianco è solo lievemente inferiore alla Capitale Imperiale Immemore in termini di scambi. Ci dev'essere un'asta anche laggiù, ma questi tipi hanno deciso di attraversare decine di milioni di chilometri per venire qui a rubarci il nostro bottino!"


Nel mondo delle Vere Arti Marziali naturalmente era la Terra Sacra del corrispettivo Re del Mondo ad essere la più potente. Per quanto riguardava il Palazzo Marziale Sheng e quello della Doppia Polarità potevano essere considerati delle Terre Sacre di Re del Mondo di basso livello. Era semplicemente così.
Nonostante questo, le famiglie Yue o Jiang non potevano paragonarsi a loro. Avevano decine di milioni di anni di accumuli di risorse e un solo briciolo di esse era già più abbondante delle sezioni principali di queste distinte famiglie.


"Umpf, queste Terre Sacre di re del Mondo sono troppo distribuite e hanno fin troppi discepoli. Anche il Palazzo Marziale Sheng ha un'enorme quantità di organizzazioni distribuite al di fuori della Capitale Imperiale Immemore. È impossibile che si limitino a partecipare ad una sola asta.
Con l'imminente inizio dell'Incontro di Arti Marziali Assoluto, devono espandere il più possibile la loro rete e comprare più beni che possono. Questa asta è un campo di battaglia in cui stanno scommettendo anche molte Terre Sacre di Re del Mondo. Non dovremmo nemmeno pensare di poter ottenere qualche buon tesoro, sarà sufficiente accontentarsi degli avanzi."


I discepoli delle Terre Sacre e delle piccole famiglie capivano il loro valore. Era impossibile che acquistassero gli oggetti più preziosi, ma avevano qualche speranza di ottenere quelli di minor livello.


In quel momento, accanto a loro, un giovane sollevò una tavoletta di giada. "10,5 miliardi!"


Il giovane che aveva fatto questa offerta era seduto nelle posizioni inferiori dell'auditorium, dove si trovavano i discepoli di famiglie ordinarie. La sua azione attirò subito gli sguardi di tutti!


"Chi è? Quali sono le sue origini?"


Non poterono che chiedersi tutti i giovani d'élite.


Lin Ming rimase calmo. Sapeva già che sarebbe stato notato dagli altri. La vera guerra doveva ancora arrivare!


"Che questo moccioso stia gridando a caso?"


"Ridicolo. Ci saranno gravi conseguenze per aver fatto offerte senza poter davvero pagare! Inoltre i 200 milioni di pietre del sole viola che abbiamo pagato per entrare non saranno restituite!"


Per un discepolo di una famiglia ordinaria, rinunciare a 200 milioni di pietre del sole viola sarebbe stato assolutamente disastroso. Nessuno era così pazzo da sprecare tutti i suoi risparmi per fare qualcosa di così appariscente, figuriamoci considerando che c'era il rischio di essere uccisi dopo.


Accanto a Lin Ming, Jiang Yu non ne fu affatto sorpreso. Sapeva già che Lin Ming aveva un artefatto spirituale e anche uno di altissima qualità!


Il suo fratello maggiore invece ne fu completamente sbigottito. Guardò Lin Ming e deglutì. 10,5 miliardi per comprare un cristallo che potenziava un'arma? Inoltre questo dimostrava che Lin Ming aveva un artefatto spirituale! Come poteva suo fratello conoscere una persona del genere?


Zhong Wenshu guardò Lin Ming con un po' di sorpresa per poi rivelare un sorriso giocoso. Non considerava minimamente l'offerta di Lin Ming. Si sistemò in una posizione più confortevole e sollevò pigramente la tavoletta di giada, aumentando l'offerta:"12 miliardi!"


"12,5 miliardi!" Disse subito Lin Ming. L'aveva gridato come se stesse offrendo una pila di rocce invece che di pietre del sole viola.


"Interessante!" Zhong Wenshu sbuffò:"13 miliardi!"


"13,5 miliardi!" Ogni volta che Lin Ming faceva aumentare il prezzo, lo accresceva di 500 milioni. Erano risposte succinte e uguali, non importava cosa dicesse l'altra parte. Questo era un riflesso delle sue ricchezze e della sua determinazione nell'acquistare il cristallo spirituale delle nove aperture. Era facile che gli altri iniziassero a provare paura di fronte ad una risoluzione del genere, avevano la sensazione che fosse impossibile vincere contro Lin Ming.


Zhong Wenshu si accigliò. Si tirò su a sedere, la sua espressione era seria.


"15 miliardi!"


"15,5 miliardi!"


"Questo moccioso!" Il bel viso di Zhong Wenshu mostrò impazienza. Guardò freddamente Lin Ming..


Aveva il suo artefatto spirituale. Nonostante la sua famiglia avesse speso una grande quantità di ricchezze per raffinarlo per lui e lo avevano aiutato ad usarlo, se l'avesse venduto, al massimo ne avrebbe ricavato 80-90 miliardi. Se avesse dovuto comprare questo cristallo per potenziare il suo spirito, sarebbe arrivato ad un sesto del suo intero valore. Sarebbe stata una grande perdita per lui.


Se non fosse stato per Lin Ming, non sarebbe stato disposto a spendere così tanto.


"16,5 miliardi!" Gridò Zhong Wenshu mentre alzava nuovamente la tavoletta di pietra. Questo cristallo spirituale era estremamente prezioso per lui. Se se lo fosse perso, forse avrebbe perso a causa della sua arma inferiore durante l'Incontro di Arti Marziali Assoluto. I cristalli spirituali delle nove aperture erano estremamente rari; non era possibile comprarne uno quando voleva. Quindi, quando rivolgeva lo sguardo verso Lin Ming, i suoi occhi diventavano sempre più freddi.


"17 miliardi!" Disse con calma Lin Ming, aumentando l'offerta di altri 500 milioni. Sicuramente doveva ottenere il cristallo spirituale. Questo perché la sua Lancia del Sangue della Fenice era molto più preziosa delle armi che usavano gli altri giovani d'élite!


La Lancia del Sangue della Fenice era stata cresciuta personalmente da lui, mentre gli altri, non importava quanto fossero magnifiche le loro orgini, le loro armi erano state garantite loro da degli Anziani. Qualunque occasione fortunata avessero sperimentato nei loro 30-40 anni di vita, era impossibile che avessero formato il loro artefatto spirituale.


Lin Ming poteva diventare tutt'uno con la Lancia del Sangue della Fenice, era un'arma superiore. Così valeva la pena spendere una grande quantità di soldi per comprare il cristallo spirituale, così da poter crescere la Lancia del Sangue della Fenice per farla diventare la sua compagna di vita.


Tra i posti riservati più in alto, alcuni discepoli di Terre Sacre di Re del Mondo guardarono Lin Ming e Zhong Wenshu competere. Alcuni rivelarono espressioni divertite, mentre altri erano accigliati. Anche loro volevano il cristallo spirituale delle nove aperture, ma a causa della competizione tra Lin Ming e Zhong Wenshu, non avevano avuto l'occasione di partecipare.
A questo punto il prezzo aveva già superato di gran lunga il valore dell'oggetto. Non aveva molto significato fare un'offerta. Inoltre Lin Ming sembrava davvero determinato ad ottenere il cristallo spirituale. Questo fece perdere loro l'interesse di compere.


"Lasciamoli lottare per il cristallo così che usino le loro ricchezze. Quel giovane sotto probabilmente non ha intenzione di puntare ai tesori di chiusura, per questo non ha scrupoli adesso. Noi invece dobbiamo concentrarci sugli ultimi tesori. Anche solo 10 o 5 miliardi sono preziosi. Possono essere la goccia che fa traboccare il vaso. Quel briciolo di ricchezza può decidere la nostra vittoria!"


Se il cristallo spirituale delle nove aperture avrebbe potuto aumentare di un punto la forza di un praticante di arti marziali, allora la Pillola del Mondo Sconfinato poteva accrescerla di decine di punti. Inoltre una mirava ad un oggetto esterno e l'altra al guerriero stesso. Naturalmente non si potevano paragonare tra di loro.


Anche Zhong Wenshu stava pensando la stessa cosa. Zhong Wenshu guardò con attenzione Lin Ming, come se stesse cercando di imprimersi nella memoria il suo aspetto:"Secondo zio, quel ragazzo ha cambiato il suo aspetto?"


Chiese ad un vecchio che meditava accanto a lui. Era un guerriero al picco del Sacro Lord.


Il vecchio aprì i suoi occhi acquosi e guardò Lin Ming per un po' per poi dire impassibile:"No."


"È seduto nell'area della gente comune e non capisce comunque come trattenersi. Invece fa lo spavaldo e prova a lottare con i discepoli di Terre Sacre di Re del Mondo. È come se volesse morire! Trova qualcuno che indaghi sulle sue origini e da quale famiglia proviene!"


Zhong Wenshu sogghignò. Dato che Lin Ming non era seduto nella sezione riservata, significava che probabilmente non proveniva da una Terra Sacra di un Re del Mondo. Nonostante questo, era meglio indagare sulle sue origini per evitare di cacciarsi nei guai dopo.


Naturalmente sarebbe stato impossibile per lui attaccarlo nella Capitale Imperiale Immemore, sarebbe stata una chiara violazione delle regole. Se qualcuno avesse osato provocare il santuario delle Terre Sacre delle Vere Arti Marziali, non sarebbe stato così al sicuro.


Questo non aveva causato un'ostilità così grande da volersi vendicare in Zhong Wenshu, ma era un processo naturale nel mondo delle arti marziali. Ciò che importava era la legge della giungla e il forte divorava il debole. A parte qualche grande città e altre aree, non c'era nessuna costrizione. Uccidere qualcuno e derubarlo era comune. Questo perché il potente non aveva bisogno di scendere a patti con il debole. Era necessaria solo la forza!


Quindi per una persona di un Sect inferiore che aveva ottenuto per caso delle grandi ricchezze sarebbe stato un suicidio partecipare a quest'asta!


"17 miliardi. C'è qualcuno che vuole offrire di più?" La principessa Xiangxiang sorrise gentilmente puntando lo sguardo verso Zhong Wenshu. Aveva solo dato un'occhiata ai giovani delle altre Terre Sacre di Re del Mondo e lui era il solo che sembrava essere disposto ad aumentare il prezzo.


Bisognava ammettere che lo sguardo caloroso della donna era davvero seducente. Sembrava contenere diecimila tentazioni, facendo perdere la concentrazione.


Zhong Wenshu tossì freddamente e si risedette. Disse con voce chiara e fredda:"Ragazzina, non c'è bisogno che provi ad agitarmi con quello sguardo. Non importa che continui a battere gli occhi verso di me.
Cosa sono 17 miliardi? Figuriamoci 17 miliardi, se fossi d'umore migliore, 170 miliardi non sarebbero nulla! Tuttavia sono venuto qui per la Pillola del Mondo Sconfinato, quindi non posso disturbarmi a contrattare con i topolini sotto. Che importa se ti concedo questo cristallo spirituale delle nove aperture?"


Le parole di Zhong Wenshu piene d'energia si diffusero per l'intero palco. Sembrava che Lin Ming non avesse vinto all'asta, ma che Zhong Wenshu gliel'avesse concesso.


Inoltre stava deridendo chiaramente tutti i giovani delle famiglie ordinarie. Questo infuriò i membri d'élite sotto, ma non potevano negarlo.


Non potevano assolutamente permettersi di provocare Zhong Wenshu.
                                


                                



