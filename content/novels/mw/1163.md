---
title: Capitolo 1163 – Folle
pubDate: 2025-12-15T08:37:10.325Z
tags:
    - mw
---


<em>CAPITOLO SPONSORIZZATO ringraziamo Zangetsus!
23 capitoli in coda (13 di Zangetsus + 7 di Gatsu + 3 di Perri), 0/5
da editare
-Schadenfreude</em>


Lin Ming chiese a Mu Qianxue con incertezza:"Signorina Mu, quanta proprietà avrebbe un Re del Mondo e la sua Terra Sacra?"


Mu Qianxue rispose:"Le proprietà sono divise in beni patrimoniali e capitale liquido. Oltre il 99,9% della loro ricchezza sarà convertita in formazioni, palazzi, punti di trasmissione, sedi di allenamento, pillole, tesori e così via. Non avrebbero molto capitale disponibile. Per loro avere troppi soldi è inutile. È meglio investire tutto nell'allenamento dei discepoli e nello scambio di risorse.
In passato, le mie Terre Sacre Qianyu tenevano solo 4-5 bilioni di capitale ed erano le Terre Sacre di un grande Re del Mondo. Era molto più ricca di queste Terre Sacre ordinarie come il Palazzo Marziale Sheng e il Palazzo della Doppia Polarità. Immagino che abbiano un totale di 1-2 bilioni di soldi!"


Lin Ming annuì. Era una quantità ragionevole. Quando le Terre Sacre Qianyu erano state distrutte, Mu Qianxue era scappata portando con sé un po' di ricchezza, ma era solo una piccola quantità rispetto al totale, circa ad un bilione. E poi, la maggior parte di essa era stata presa dalla sorella minore di Mu Qianxue, lasciando meno di 400 miliardi nella banca delle stelle.


Per quanto riguardava una normale Terra Sacra di Re del Mondo, anche se il loro capitale di solito arrivava a circa 1-2 bilioni, potevano vedere una piccola parte dei loro beni patrimoniali per scambiarli per pietre del sole viola. Il vero valore della loro proprietà sicuramente era superiore alle sue ricchezze!


Fortunatamente, una Terra Sacra di un Re del Mondo era fin troppo grande. C'era più di un grande discepolo e non si sarebbero concentrati solo su un'asta. Questo significava che la ricchezza della Terra Sacra sarebbe stata dispersa tra diverse persone. Questa era la sua unica occasione!


Mentre Lin Ming stava riflettendo, il prezzo era già aumentato fino a 3,8 bilioni. Era stato Sheng Yueping a fare questa offerta!


3,8 bilioni era il capitale totale di una normale Terra Sacra di un Re del Mondo di livello superiore, questa quantità tuttavia era stata offerta solo per comprare una Pillola del Mondo Sconfinato. Una volta che fosse stata utilizzata, questa risorsa sarebbe sparita!


Da questo si poteva vedere quanti soldi fossero necessari per crescere un grande genio!


'<em>La ricchezza necessaria per percorrere la via marziale ha superato le mie aspettative. Non c'è da meravigliarsi che sia impossibile che un grande genio appaia tra i praticanti di arti marziali senza il supporto di un Sect e non c'è da meravigliarsi che perfino la Terra Sacra di un Grande Re del Mondo avrebbe avuto difficoltà a produrre un altro successore dopo centinaia di migliaia o anche milioni di anni. Questo è il motivo per cui molti Sect come il clan dell'Antico Drago non hanno successori!'</em>


Rifletté Lin Ming. Pensò alle Terre Sacre delle Vere Arti Marziali. La banca delle stelle stava già operando da milioni di anni e anche molte associazioni commerciali nella Capitale Imperiale Immemore erano sotto il suo controllo. Quante ricchezze avevano guadagnato questi affari per tutto questo tempo? Forse nemmeno il Re del Mondo delle Vere Arti Marziali ne era sicuro!


Era impossibile che questa ricchezza venisse risparmiata. Bisognava spendere una grande quantità di soldi per crescere le future generazioni!


Tuttavia, fino ad ora, le Terre Sacre delle Vere Arti Marziali dovevano ancora produrre un secondo Re del mondo! Avevano solo cresciuto oltre cento 'successori'. In questo Incontro di Arti Marziali Assoluto, il Re del Mondo delle vere Arti marziali aveva perfino promesso la posizione di successore a qualsiasi discepolo che ottenesse certi risultati.


E crescere ognuno di questi successori costava un'enorme quantità di ricchezze! Nonostante questo, le possibilità che uno di loro diventasse un Re del Mondo in futuro non erano molto alte!


Naturalmente il Re del Mondo delle Vere Arti Marziali era ancora nel fiore degli anni. Non avrebbe avuto problemi nel vivere per un altro milione di anni circa. Aveva ancora qualche speranza di crescere un Re del Mondo prima della sua morte.


Se avesse potuto garantirlo, figuriamoci diversi bilioni, il Re del Mondo delle Vere Arti Marziali non avrebbe esitato a spendere perfino decine o centinaia di bilioni!


"Sembra che il motivo per cui i clan dell'Antica Fenice, del Kirin e del Roc non hanno cresciuto un Re del Mondo in tutti questi anni è perché sono troppo... poveri!"


Lin Ming si ricordò di Xiao Daoji e di Huo Fentian del clan dell'Antica Fenice. Erano entrambi grandi uomini nella loro generazione. I totem che avevano lasciato aveva riempito di ispirazione e saggezza, ma nemmeno loro, persone ad un passo dal Re del Mondo, non erano riusciti a fare l'ultimo passo avanti!


In quel momento Lin Ming lo aveva ritenuto sorprendente, ma ora, pensandoci, non era stato a causa della loro mancanza di talento, né delle fondamenta instabili costruite durante le Nove Trasformazioni, ma perché il clan dell'Antica Fenice non era in grado di permetterselo!


Il clan era salito al potere perché aveva scoperto la posizione di un'Antica Fenice che aveva attraversato il Nirvana ed erano riusciti ad ottenere il suo sangue. Tuttavia non aveva ottenuto abbastanza sangue da poterlo usare per sé, figuriamoci scambiarlo per risorse.


Per quanto riguardava i regni mistici, il più prezioso era quello delle Bestie Divine. Mentre però era eccellente per mettere alla prova i geni e permettere loro di trovare grandi occasioni fortunate, le sue capacità di produrre ricchezza erano ancora inferiori a quelle del Mistico Regno Rosso della Desolazione dell'Isola Xiaoyao.


Solo il clan dell'Antico Drago era riuscito a contare sul suo numero superiore e alla sua ricchezza molto più vasta per crescere due Re del Mondo nell'arco di cento milioni di anni!


Lin Ming poté solo sospirare con emozione mentre ci pensava. Se un genio non fosse cresciuto a causa della sua mancanza di talento, allora sarebbe stato il suo problema. Non avrebbe avuto il diritto di lamentarsi!


Sarebbe stato davvero triste però se degli individui estremamente talentuosi fallissero a causa delle risorse insufficienti.


Nell'intero Regno Divino, c'erano molte persone che avevano il talento per diventare Re del Mondo, ma non avevano le risorse per farlo.


Mentre ci pensava, Lin Ming strinse i braccioli della sua sedia. Non avrebbe lasciato che finisse come loro! Questa Pillola del Mondo Sconfinato sarebbe stata sua ad ogni costo!


"3,9 bilioni! Qualcuno offre di più?" Disse con entusiasmo la principessa Xiangixiang dal palco. La sua voce chiara si diffuse facilmente per tutta l'arena.


Zhong Wenshu sistemò la sua posizione. Stava per offrire 3,9 bilioni. In quel momento, con una ricchezza così enorme in gioco, anche qualcuno di arrogante ed orgoglioso come lui aveva difficoltà a rimanere calmo.


All'improvviso Lin Ming si alzò. Gridò:"5 Bilioni!"


"Cosa?!"


Zhong Wenshu lanciò un'occhiataccia verso Lin Ming, quasi sputava fuoco dagli occhi.


I tre prodigi del Palazzo Marziale Sheng, Sheng Yueping, Tianhao e Yanran, guardarono Lin Ming. In quel momento, la maggior parte dei discepoli delle Terre Sacre di Re del Mondo si erano ritirati. I soli rimasti a competere erano Lin Ming, la donna con il cappello a cono di bambù rosso, i tre del Palazzo Marziale Sheng e Zhong Wenshu! Erano quattro parti!


"Per alzare il prezzo in un solo secondo, quel moccioso dev'essere assurdamente ricco. Può davvero ottenere la Pillola del Mondo Sconfinato? o forse sta offrendo tutte le sue ricchezze nella speranza di spaventare tutti gli altri?"


Zhong Wenshu si aggrappò ai braccioli della sedia, stringeva ed allentava costantemente i suoi pugni. I suoi palmi erano già bagnati di sudore!


5 bilioni iniziava ad avvicinarsi al suo limite!


Non era il solo discepolo di massimo livello nel Palazzo della Doppia Polarità. Ce n'erano quattro e ognuno di loro aveva un talento simile all'altro e tutti avevano bisogno di risorse. Visto che la setta non poteva garantire che uno di loro diventasse Re del Mondo, non sarebbe stato disposto a spendere tutto ciò che aveva. Semplicemente non ne valeva la pena! Questo era il motivo per cui dovevano considerare con cautela quanto investire nei loro giovani geni.


Quindi, nonostante il Palazzo della Doppia Polarità avesse mobilitato un'enorme quantità di ricchezza attraverso vari canali e anche vendendo alcuni dei tesori del maestro del palazzo, Zhong Wenshu stesso aveva solo ottenuto 5 bilioni. Poi, Dopo aver venduto tutto ciò che possedeva e aver preso più prestiti che poteva, era arrivato comunque a 5,5 bilioni.


In effetti, normalmente, il Palazzo della Doppia Polarità non sarebbe stato disposto a sostenere i suoi discepoli per acquistare un tesoro così prezioso. Non sarebbe riuscito a mantenerli se avesse procurato a tutti i suoi geni le migliori risorse!


"5,5 bilioni!" Zhong Wenshu strinse i denti e disse la sua offerta. Aveva dato a fondo a tutte le sue risorse!


Non poteva più alzare gradualmente il prezzo. Se avesse aumentato l'offerta di 100-200 miliardi alla volta, allora il suo avversario potrebbe superare immediatamente il suo limite. Se fosse accaduto, allora gli sarebbe stato impossibile rispondere. poteva solo scommettere ogni cosa in questa ultima scommessa disperata e sperare che funzioni!


Dopodiché guardò con ferocia Lin Ming, i suoi occhi erano pieni di profondo intento omicida!


"Moccioso, ti consiglio di non esagerare! Se non sbaglio allora non hai un grande supporto. Sai come finirai dopo aver ottenuto la Pillola del Mondo Sconfinato? Molti ti inseguiranno in capo al mondo per ucciderti e prenderla! Morirai senza lasciare traccia! Potrai comprarla, ma non riuscirai a sopravvivere a sufficienza tanto da poterla usare! Anche se lo facessi, moriresti comunque!"


Lin Ming stava per alzarsi e fare un'altra offerta, quando sentì all'improvviso la minaccia di Zhong Wenshu. Sogghignò:"Interessante! Ho già attirato abbastanza attenzione oggi, che importa attirarne ancora? Questa sede contiene centinaia di milioni di persone. Ci saranno innumerevoli individui che hanno intenzione di attaccarmi. Se è vero, tanto vale insistere e usare questa Pillola del Mondo Sconfinato per rafforzarmi il più possibile e ottenere un buon risultato nell'Incontro di Arti Marziali Assoluto. Allora, chi penserebbe ancora ad uccidermi?"


"Ahahahahah! Cos'hai detto? Se non sbaglio, hai solo una coltivazione al nono Stadio della Distruzione, eppure vuoi avere successo all'Incontro di Arti Marziali Assoluto. Chi ti credi di essere? Un giovane Empireo o cosa? Continua a sognare, sto per morire dalle risate!"


Zhong Wenshu rise spudoratamente:"Se ti fermerai ora, allora potrò proteggerti, ma se desideri continuare a combattere, allora ti farò soffrire un fato peggiore della morte!"


Lin Ming lo guardò con un'espressione incredula, come se stesse guardando un pagliaccio. "Questa è la prima volta nella mia vita che sento parole così stupide. Cercare la tua protezione? Ti aspetti che ti conceda la pillola o cosa?"


Mentre rispondeva con la trasmissione di vera essenza, Lin Ming si alzò con decisione. Incontrò lo sguardo assassino di Zhong Wenshu e alzò la tavoletta di giada gridando:"6 bilioni!"


Queste parole sconvolsero l'intero pubblico.


6 bilioni! Era semplicemente folle! Una scena del genere lasciò tutti inorriditi! Che origini aveva questo giovane?


Le parole di Lin Ming sconvolsero Zhong Wenshu, che sentì dolere il petto e quasi sputò una boccata di sangue per la rabbia!


Non aveva più possibilità!


"Bene! Molto bene! In tal caso, allora tu... aspettati di essere circondato e ucciso!"


Zhong Wenshu minacciò Lin Ming. In effetti ciò che aveva detto era un fatto!


In quel momento, molte organizzazioni erano pronte ad indagare sulle sue origini. Se Lin Ming non avesse avuto un supporto, allora sarebbe diventato indubbiamente l'obiettivo di tutti. Era fin troppo appariscente l'offerta che aveva fatto. Inoltre Lin Ming non era come quella donna con il cappello a cono di bambù; non aveva la protezione di un maestro ad un passo dal Re del Mondo.


"6 bilioni! Qualcuno offre di più?" Disse la principessa Xiangxiang ansimando un po'. Una somma del genere avrebbe destabilizzato una Terra Sacra di un Re del Mondo per un po' di tempo! Era incredibile immaginare che questa quantità provenisse dalle mani di un giovane sconosciuto!
                                


                                



