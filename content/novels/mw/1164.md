---
weight: 11640
title: Capitolo 1164 – Ottenuta la Pillola Divina
pubDate: 2025-12-15T08:37:10.325Z
tags:
    - mw
---


<em>CAPITOLO SPONSORIZZATO ringraziamo Zangetsus!
22 capitoli in coda (12 di Zangetsus + 7 di Gatsu + 3 di Perri), 0/5
da editare
-Schadenfreude</em>


"Nonna!" Tra i posti inferiori, la donna con il cappello a cono di bambù rosso iniziò a parlare alla vecchia con una trasmissione di vera essenza.


L'anziana guardò Lin Ming con attenzione e disse:"Questo prezzo è troppo alto! Se fossi disposta a mettercela tutta potrei comunque acquistarla, ma sei solo al Mare Divino Realm; la strada di fronte a te è ancora molto lunga e hai ancora molto da imparare. Se usassi risorse di questo livello per tutto il tempo, allora non riuscirei a sostenere un ritmo del genere.
Ho spero il più frugalmente possibile per comprare gli oggetti più efficaci invece che tesori lussuosi... nonostante la Pillola del Mondo Sconfinato sia buona, i suoi effetti sono semplicemente troppo bassi in confronto al prezzo. Questa asta ha altri oggetti. Dovremmo... rinunciare a questo!"


La vecchia sospirò. In quel momento non aveva più una fonte di guadagno e stava contando sulle ricchezze che aveva risparmiato in passato. Anche così, non era comunque sufficiente.


"Capisco. Nonna, non ti preoccupare, anche senza la Pillola del Mondo Sconfinato, otterrò sicuramente grandi risultati nell'Incontro di Arti Marziali Assoluto." La donna con il cappello a cono di bambù guardò Lin Ming con irritazione:"Questa persona è solo al nono Stadio della Distruzione. È davvero uno spreco che usi la Pillola del Mondo Sconfinato!"


Dopo questo enorme aumento di prezzo, la donna con il cappello a cono di bambù e Zhong Wenshu rinunciarono a fare altre offerte.


Ora c'era solo un gruppo che continuava a competere con Lin Ming: i tre prodigi del Palazzo Marziale Sheng!


Sheng Yueping si alzò, tenendo la tavoletta di giada. Tuttavia non fece un'altra offerta. Comunicò a Zhong Wenshu con una trasmissione di vera essenza. "Fratello Wenshu, il nemico di un mio nemico è un amico. Se il fratello Wenshu ha già rinunciato a questa asta, che ne dice di prestare i soldi a noi invece?"


Zhong Wenshu si girò per lanciare un'occhiataccia a Sheng Yueping. Sogghignò:"Se lo scordi! Tanto vale che presti i soldi a me così che possa continuare a competere contro Lin Ming!"


Era ridicolo. Come poteva Zhong Wenshu dare in prestito i suoi soldi a qualcuno come Sheng Yueping? Inoltre, anche se non poteva comprare la Pillola del Mondo Sconfinato, poteva comunque risparmiare le sue ricchezze e acquistare il secondo oggetto migliore di quest'asta.


Sheng Yueping strinse i denti e disse:""Naturalmente non lasceremo che il fratello Wenshu finisca in perdita. Se ci presterà i soldi, siamo disposti a pagarle il doppio degli interessi che le pagherebbe la banca delle stelle! Non solo, ma le doneremo anche un pollice quadrato dell'antico oro dei nove cieli. Ho sentito che il fratello Wenshu coltiva le Leggi del Metallo, quindi dopo aver assorbito questo tesoro, sicuramente la sua coltivazione arriverà ad un altro livello. Anche se non potesse comprare il prossimo oggetto di quest'asta, non ci perderebbe!"


Zhong Wenshu ne fu davvero tentato:"Hai davvero dell'antico oro dei nove cieli?"


Questo tipo di tesoro era estremamente raro, ma anche molto utile per lui.


"Naturalmente. Di solito non sarei disposto a separarmene perché stavo aspettando di percepire un secondo elemento delle Leggi una volta che avanzassi al Divine Transformation realm. All'inizio pensavo che i miei soldi sarebbero stati sufficienti, ma non mi sarei mai immaginato di incontrare un tale pazzo! Ora non ho altra scelta se non fare dei sacrifici per superare questa difficoltà. Sono già determinato a combattere fino alla fine!"


Zhong Wenshu rifletté per un momento per poi dire:"Bene! Tuttavia voglio un interesse di tre volte e dovrai firmare un contratto alla banca delle stelle. Inoltre sarà la banca delle stelle ad intervenire per recuperare i soldi del prestito!"


Le labbra di Sheng Yueping fremettero per un momento. L'intervento della banca delle stelle impediva che i prestiti venissero dimenticati con noncuranza o ignorati. In effetti questa era una questione estremamente comune nel mondo delle arti marziali. Con la garanzia, se ci fosse stato un problema con il prestito, allora sarebbe stata la banca delle stelle stessa la responsabile nel recuperare il prestito. Se non avesse potuto trovare l'altra parte, avrebbe pagato i danni. Questo servizio costava moltissimo e più alta era la cifra prestata, e più sarebbe stato elevato il prezzo!


Dopo che Zhong Wenshu offrì queste condizioni, i tre prodigi del Palazzo Marziale Sheng impallidirono, ma non avevano altra scelta dopo essere stati messi alle strette da Lin Ming!


"Va bene!" Sheng Yueping strinse i denti con amarezza. Con Zhong Wenshu ad aiutarlo però credeva di poter vincere!


"6 bilioni due... qualcuno offre di più? Sennò questa Pillola del Mondo Sconfinato apparterrà a quel giovane!" Disse la principessa Xiangxiang dal palco. La conversazione tra Sheng Yueping e Zhong Wenshu era durata solo per diversi respiri di tempo.


Proprio mentre la principessa stava per contare una terza volta, Sheng Yueping sollevò la tavoletta di giada che aveva in mano e disse:"6,3 bilioni!"


L'offerta di Sheng Yueping attirò immediatamente l'attenzione di tutti. Cielo! 6,3 bilioni!


Nell'ultima fase non era stato l'arrogante e altezzoso Wenshu o la misteriosa donna con il cappello a cono di bambù a rimanere, ma i tre prodigi del Palazzo Marziale Sheng!


Lin Ming alzò le sopracciglia. I vasi sanguigni attorno alle sue tempie si sporsero lievemente. 6,3 bilioni era troppo vicino al su limite di 7 bilioni!


"Signorina Mu, per raffinare la Pillola Esoterica dell'Immortalità quant'è il numero minimo di reliquie del drago necessarie in assoluto?" Lin Ming iniziò a temere che i suoi fondi fossero insufficienti.


"27, non possono essere di meno!"


"27... allora posso darne in pegno altre tre. Se non le dessi in pegno, ma le vendessi, probabilmente potrei ottenere qualche centinaia di miliardi in più..." Lin Ming fece rapidamente dei calcoli. Se avesse dato in pegno un oggetto avrebbe ricevuto circa il 50-60% del suo valore. Se l'avesse venduto, avrebbe potuto ottenere un prezzo superiore. Solo che Lin Ming era un po' riluttante a vendere le reliquie.


"6,5 bilioni!" Lin Ming alzò nuovamente il prezzo. La sua voce era cupa e solenne! Al momento l'offerta superava di gran lunga il normale costo di una Pillola del Mondo Sconfinato.


"Moccioso, sei stato abbastanza spietato!" Mentre guardava Lin Ming, Sheng Yueping mostrò uno sguardo incredibilmente cupo:"6,5 bilioni!"


A questo punto, il ritmo con cui aumentava il prezzo calò drasticamente. Nessuno avrebbe aumentato l'offerta di diverse centinaia di miliardi, solo di cento o meno circa. Aggiungere anche 50 miliardi avrebbe messo sotto pressione Lin Ming e Sheng Yueping. Questo perché questi soldi non erano loro, ma erano stati presi in prestito da altri!


Inoltre c'era anche un interesse!


"6,6 bilioni!" Lin Ming alzò nuovamente la mano. Ora non era solo Sheng Yueping a guardarlo con odio, ma anche Lin Ming stesso stava fissando gelidamente Sheng Yueping. Se non fosse stato per Sheng Yueping, allora avrebbe potuto ottenere la Pillola del Mondo Sconfinato a 6 bilioni. Se questo debito fosse stato ridotto di un bilione, allora sarebbe stato molto più rilassato.


"6,65 bilioni!" Disse con testardaggine Sheng Yueping, rifiutandosi di cedere.


A questo punto, all'asta rimanevano solo Lin Ming e i tre prodigi del Palazzo Marziale Sheng. Il prezzo aumentava lentamente, poco alla volta. Questa era una grande guerra dove non si versava nemmeno una goccia di sangue. A volte il mercato era ancora più brutale di un campo di battaglia.


Lo sguardo di Lin Ming brillò con una luce feroce. Alzò nuovamente la tavoletta di giada, fece un respiro profondo e gridò:"7 bilioni!"


7 bilioni!


Aveva aumentato l'offerta di 350 miliardi in un solo respiro!


Questa improvvisa offerta lasciò sbigottite diverse centinaia di migliaia di persone!


Accanto a Lin Ming, perfino Jiang Yu lo stava fissando inebetito. Non si poteva immaginare cosa avesse dato in pegno Lin Ming. Anche tutti i normali discepoli di Terre Sacre stavano guardando Lin Ming, insicuri di che espressione fare.


Il motivo per cui aveva aumentato così tanto l'offerta era perché desiderava distruggere la sicurezza di Sheng Yueping in un solo colpo! Se Sheng Yueping avesse aumentato ancora il prezzo, allora Lin Ming avrebbe dovuto vendere le tre reliquie dell'osso di drago e le sei reliquie che aveva dato in pegno prima. Allora avrebbe avuto altri 400-500 miliardi. Non solo, aveva anche qualche frutto del dao del fulmine. Nonostante fossero di gran lunga inferiori alle reliquie, anche il preso di una pagliuzza sarebbe potuto essere decisivo ad un certo punto.


Se Sheng Yueping avesse aumentato ancora una volta il prezzo, Lin Ming avrebbe offerto 7,5 bilioni rischiando tutto. Se non avesse potuto sconfiggere Sheng Yueping, allora si sarebbe potuto solo arrendere.


"7 bilioni! 7 bilioni! Qualcuno offre di più?" Disse con fervore la principessa Xiangxiang.


La fronte di Sheng Yueping era fradicia di sudore. Stava costantemente calcolando le ricchezze che aveva a disposizione. 7 bilioni!


Se avesse davvero sommato tutte le ricchezze di Zhong Wenshu, allora sicuramente avrebbero superato assolutamente Lin Ming.


Questi soldi però erano tutti presi in prestito. In particolare i 2 bilioni che aveva preso in prestito da Zhong Wenshu, non solo avrebbe dovuto ripagarli con un interesse astronomico e dell'oro antico dei nove cieli, ma avrebbe dovuto pagare altri 200 miliardi per la garanzia della banca delle stelle! Essere un praticante di arti marziali era una carriera ad alto rischio. Forse pochi anni dopo le persone che avevano fatto il prestito sarebbero morte. Quindi, il costo sarebbe stato proporzionalmente alto in base ai rischi!


Inoltre, aveva continuato fino a questo punto con il supporto di Sheng Tianhao e Sheng Yanran. Doveva comunque ripagarli! Da dove avrebbe ottenuto così tante ricchezze?


Inoltre Lin Ming avrebbe potuto fare un'offerta ancora più alta. Anche se avesse potuto vincere con 7,05 bilioni, avrebbe avuto fin troppi problemi in futuro. Era impossibile far quadrare i conti! E con un prezzo così alto, ora si domandava se ne valesse la pena.


Alla fine un oggetto così lussuoso dovrebbe essere usato da un coltivatore di un'organizzazione di un Empireo. In quanto discepolo di una normale Terra Sacra di un Re del Mondo, non poteva permettersi di prendere la Pillola del Mondo Sconfinato!


Questo era come un povero mortale che prendeva in prestito un po' d'argento per comprare dei ravioli al vapore con carne di maiale. Era già un lusso, ma se invece avesse preso della zuppa di pinne di squalo e nidi di rondine sarebbe stato estremamente folle.


Sheng Yueping si agitò di continuo, aveva intenzione di alzare di nuovo la mano, ma alla fine la tenne bassa.


La voce della principessa Xiangxiang risuonò nelle sue orecchie, sembrava incredibilmente distante...


"7 bilioni uno! Qualcuno offre di più... 7 bilioni due! Se nessuno offre di più allora la Pillola del Mondo Sconfinato apparterrà a quel giovane signore laggiù... 7 bilioni tre... asta conclusa!"


"Congratulazioni signore, ha vinto la Pillola del Mondo Sconfinato con un'offerta di 7 bilioni!" La principessa Xiangxiang osservò Lin Ming con uno sguardo brillante. Questo giovane era davvero pieno di misteri. Si chiese; come avrebbe risolto tutti i guai che ci sarebbero stati dopo quest'asta?


Nell'enorme sede di diverse centinaia di migliaia di persone, nessuno applaudì, come se fosse calato una coltre di silenzio sul pubblico. Lin Ming era seduto rigidamente. I suoi palmi erano lievemente bagnati di sudore.


Almeno... non aveva dovuto fare la sua ultima offerta disperata. Questo riduceva di molto il peso che doveva sopportare. Offrire 7 bilioni era ancora accettabile per lui.


"F-f-f-fratello Lin... ha davvero così tanti soldi?" Jiang Yu deglutì quando guardò Lin Ming. Si sentì come se si fosse appena svegliato da un sogno.
                                


                                



