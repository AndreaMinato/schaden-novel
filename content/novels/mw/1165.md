---
weight: 1165
title: Capitolo 1165 – Folle Sessione di Coltivazione
pubDate: 2025-12-15T08:37:10.325Z
tags:
    - mw
---


<em>CAPITOLO SPONSORIZZATO ringraziamo Zangetsus!
21 capitoli in coda (11 di Zangetsus + 7 di Gatsu + 3 di Perri), 0/5
da editare
-Schadenfreude</em>


"L'asta per la Pillola del Mondo Sconfinato è già finita, ma non dovete provare rimpianto. Ci sono altri dieci oggetti nel finale della nostra asta e ognuno di essi è un raro e prezioso tesoro! C'è sempre un'altra possibilità! Ora inizieremo l'asta del secondo oggetto!"


Disse con entusiasmo la principessa Xiangxiang. Tuttavia non molti si trovarono d'accordo con lei. Molti si erano informati sugli ultimi nove oggetti e avevano saputo cos'erano. A parte l'ultimo oggetto che forse avrebbe avuto un'offerta finale di un bilione, gli altri oggetti non avrebbero superato i 300 miliardi.


Cento miliardi di pietre del sole viola era già una cifra esagerata.


E in quel momento Lin Ming non aveva intenzione di rimanere a guardare il resto dell'asta. Si alzò e andò direttamente verso il retro del palco. Secondo le regole, si poteva pagare non appena l'asta fosse finita. Lin Ming intendeva prendere la Pillola del Mondo Sconfinato il prima possibile e lasciare questo luogo. Gli altri oggetti rimasti non gli interessavano.


La partenza di Lin Ming attirò l'attenzione di molte persone. Diversi sguardi gelidi puntarono su di lui, taglienti e brillanti come lame. Lin Ming poteva sentire questi occhi trapassare la sua schiena come delle frecce molto appuntite. Non aveva bisogno di girarsi per sapere chi lo stava guardando: i tre prodigi del Palazzo Marziale Sheng e anche quella donna con il cappello a cono di bambù. Lo stavano guardando con grande ostilità.


Il mercato era un campo da battaglia. Se avessi infilzato qualcuno con la spada, come potevi non attirare l'invidia e l'odio degli altri?


"Lin Ming, voglio vedere che risultato otterrai nell'Incontro di Arti Marziali Assoluto dopo aver mangiato la Pillola del Mondo Sconfinato. Spero che tu non sia eliminato presto. I partecipanti della Capitale Imperiale Immemore dovrebbero essere assegnati alla stessa area, eheh! Allora giocherò con te finché non ti renderò un invalido supplicante!"


"Aspetta di essere cacciato fuori dall'Incontro di Arti Marziali Assoluto. Quelli che ti inseguiranno oscureranno il cielo!"


Le voci di Sheng Yueping e Zhong Whenshu risuonarono nelle orecchie di Lin Ming, che non perse nemmeno tempo con loro, invece si diresse verso l'uscita. Mentre se ne andava, alcuni iniziarono perfino a seguirlo.


"Ci sono delle persone che ti stanno seguendo." Disse Jiang Yu accanto a Lin Ming, era agitato. Poteva sentire che questi tipi non avevano buone intenzioni.


Lin Ming mantenne la compostezza. Sogghignò e disse:"Sono solo dei pagliacci. Stanno aspettando che lasci la Capitale Imperiale Immemore, ma anche se la lasciassi, sarebbero degni a stento di essere carne da cannone. E credono di poter ottenere dei tesori? Ridicolo!"


Lin Ming li ignorò. Aveva già affittato una stanza di allenamento nella Capitale Imperiale Immemore. Questa camera era localizzata nella casa d'asta ed era uno dei molti loro servizi.


Lin Ming aveva solo un'idea generale delle origini della casa d'asta della città. Parte era di proprietà delle Terre Sacre delle Vere Arti Marziali. Per quanto riguardava il resto, Lin Ming non ne era troppo sicuro. Forse era di un qualche esperto isolamento o di un discepolo di un Empireo.


In breve, questa era un'organizzazione che nessuno nel Mondo delle Vere Arti Marziali avrebbe osato provocare. Sarebbe stato assolutamente al sicuro all'interno.


"Cliente numero 234187, per favore mostri la sua tavoletta di giada d'identificazione e i 7 bilioni di pietre del sole viola o 700 miliardi di cristalli. Se le mancano dei soldi, può dare in pegno alcuni tesori."


Lin Ming fece un cenno e oltre 60.000 tessere di cristallo lasciarono il suo anello spaziale. Erano la valuta più alta che possedeva la banca delle stelle. Ogni tessera valeva 100 milioni e poteva essere scambiata per pietre del sole viola o pillole.


Dopodiché Lin Ming mosse nuovamente la mano e una pila dopo l'altra di montagne di cristallo apparirono. Tutte queste pile erano formate da pietre e cristalli del sole viola. Fortunatamente la dimensione minore di questa sala era abbastanza grande e poteva contenere facilmente queste montagne.


Tuttavia, anche se queste montagne sembrassero terrificanti, valevano solo circa 150 miliardi di pietre del sole viola. Questa era la ricchezza lasciata dalla Montagna Distruggi Anima e dal clan delle Ossa Misteriose.


Quando Jiang Yu vide questa quantità di ricchezze rimase sbalordito. Da dove aveva ottenuto così tanti soldi Lin Ming? In realtà finora non era ancora riuscito a determinare se provenisse da qualche grande Sect segreto o se semplicemente avesse incontrato un'opportunità fortunata incredibile.


"Contateli." Disse Lin Ming. Perfino un praticante di arti marziali dalla percezione spirituale estremamente veloce avrebbe avuto problemi a fare l'inventario in breve tempo. Ed era ancora più difficile calcolare il valore di quelle pietre del sole viola materiali. La casa d'asta mandò dieci gestori della tesoreria che impiegarono un'intera ora a contare prima di finire.


"Ecco la sua Pillola del Mondo Sconfinato!"


Un uomo di mezz'età con un brillante sorriso stampato sul volto presentò una scatola di giada a Lin Ming.


Dopo averla aperta, il medicinale volò in su e danzò nell'aria. Mentre sfrecciava emanava un bagliore color arcobaleno!


"È autentica!" Disse Mu Qianxue a Lin Ming. Nonostante avesse fiducia nella reputazione della casa d'asta, l'aveva comunque esaminata bene.


Lin Ming fece un cenno e ripose la Pillola del Mondo Sconfinato nell'anello viola.


"Precedentemente ho prenotato una camera di allenamento di classe celeste con un flusso di tempo con una proporzione 1:10. Potreste condurmi lì?" Chiese cortesemente Lin Ming. Una stanza di allenamento di quel tipo era una delle camere più costose nella casa d'asta. Il tempo lì sarebbe stato rallentato di dieci volte. Se si fosse esercitato lì per tre mesi, avrebbe passato due anni e mezzo lì.


"Naturalmente!"


L'uomo di mezz'età sorrise lievemente mentre stendeva la mano:"Prego signore."


L'uomo di mezz'età lo portò in un lungo corridoio. Ad entrambi lati di questo corridoio c'erano un po' di porte di pietra. Su ogni accesso erano state iscritte ogni sorta di strana e misteriosa runa. Erano formazioni che cambiavano il flusso del tempo.


"Questa è la stanza. Prego entri!" L'uomo di mezz'età annuì verso una camera di allenamento con una porta rossa e viola e stese le mani in segno di invito.


Lin Ming si girò verso Jiang Yu:"Ringrazio il fratello Jiang per avermi accompagno qui. Vorrei suggerirle di trovare anche lei una camera qui. Se non potranno trovare me, forse potrebbero attaccare lei invece. Nonostante abbia la protezione della sua famiglia, molti di loro probabilmente non lo prenderanno in considerazione..."


In confronto a queste organizzazioni di Re del Mondo, la Terra Sacra ordinaria della famiglia Jiang era troppo piccola e debole.


"Va bene."


Jiang Yu aveva già intenzione di farlo.


Poi Lin Ming entrò nella camera di allenamento da solo. Il motivo per cui aveva scelto questa stanza era perché era un campo di allenamento del fulmine e del fuoco!


Dopo essere entrato, il paesaggio cambiò all'improvviso. Lin Ming arrivò in uno spazio differente pieno di lava. Lui era sulla cima di un'enorme montagna. Catene cremisi erano avvolte attorno al picco, ogni anello era spesso come la coscia di un uomo adulto. Un'estremità di queste catene era avvolta alla cima della montagna e l'altra si estendeva per centinaia di migliaia di piedi nel cielo, addentrandosi tra le nuvole.


Sotto la montagna, il terreno era cosparso di vulcani che sputavano lava ardente. E sopra Lin Ming, le nuvole cupe erano percorse da saette viola.


Di fronte a lui, a sole dieci chilometri di distanza, un'enorme fornace fluttuava nell'aria. Era delle dimensioni di un palazzo e, mentre innumerevoli saette la colpivano, scintille di luce divina e rimbombi di terremoti risuonarono nel cielo. Le fiamme sotto venivano risucchiate da questa fornace, fluendo costantemente in essa. Dopo essere stati bruciata per innumerevoli anni, questa fornace era diventata rossa!


Questo era un artefatto spirituale senza padrone. Generalmente ad ogni camera di allenamento di questo livello veniva fornita una fornace del genere. Il motivo per cui Lin Ming aveva scelto questa stanza di allenamento di classe Celeste era anche dovuto a questa fornace.


Con la forza e il potere delle leggi di Mu Qianxue, certamente poteva attivare i poteri della fornace. Naturalmente questo inevitabilmente avrebbe consumato una porzione della sua forza spirituale. Fortunatamente Lin Ming aveva vinto il cristallo spirituale delle nove apertura prima. Questo cristallo era un tipo di medicina che poteva nutrire gli spiriti.


Se poteva rinvigorire gli spiriti degli artefatti, poteva anche fare effetto sull'anima di una persona fino ad un certo punto. Se la forza dell'anima si fosse indebolita, Mu Qianxue avrebbe potuto recuperarla mangiando un pezzettino del cristallo.


"Questa è la camera di allenamento del fulmine e del fuoco. Le energie del fulmine e del fuoco qui sono estremamente ricche. È proprio degna di appartenere alla classe celeste!"


In realtà la porta di pietra che aveva attraversato Lin Ming era una formazione di trasmissione che conduceva in un mondo diverso. Questo luogo non era un mistico regno divergente, né era artificiale. Invece era uno degli innumerevoli piccoli mondi localizzato tra i 3000 grandi mondi del Regno Divino.


Questo piccolo mondo era stato esplorato e raffinato dalla casa d'asta della capitale, diventando uno spazio assolutamente separato. Era completamente sicuro allenarsi qui!


Un posto del genere era molto adatto a Lin Ming!


"Ottimo. Ora possiamo iniziare... una folle sessione di allenamento!"


Di fronte alla vastissima forza della natura di questo mondo, Lin Ming si sentì ribollire il sangue per l'entusiasmo, il suo spirito eroico si esaltò! Era assolutamente sicuro delle sue possibilità per l'imminente Incontro di Arti Marziali Assoluto!


<em>Woosh!</em>


Tutti i materiali alchemici furono portati fuori dall'anello viola da Mu Qianxue. Questi oggetti fluttuarono nell'aria, incluso l'embrione della pietra del sole viola e le trenta reliquie dell'osso di drago!


"Lin Ming, prima raffinerò la Pillola Esoterica dell'Immortalità. Probabilmente ci metterò due mesi per finire. Nel frattempo puoi allenarti qui e radunare le forze. Puoi coltivare il tuo seme del mondo e prepararti per avanzare al Mare Divino Realm." Mu Qianxue fluttuò nel cielo. Il suo abito bianco danzava attorno ai suoi piedi pallidi e nudi e i suoi lunghi capelli bianchi venivano frustati dal vento. Combinato con lo scenario apocalittico attorno a lei, sembrava una fata immortale che si era persa, pronta a tornare tra le raffiche in ogni momento.


"Va bene!"


Lin Ming non perse tempo a parlare e lasciò tutto nelle mani di Mu Qianxue. Sfrecciò in avanti e si trasformò in un raggio di luce che si muoveva tra la ricca energia del fulmine e del fuoco di questo mondo.


In questa vasta terra, la Pianta del Dio Blasfemo assorbì avidamente ogni energia disponibile. Lin Ming strinse la Lancia del Sangue della Fenice e la scosse. Si sentiva come se stesse combattendo contro il mondo stesso.


Dopo che aveva raggiunto il nono Stadio della Distruzione c'erano fin troppe leggi su cui doveva meditare e fin troppa energia che doveva imparare ad usare. Finché avesse avuto un posto dove allenarsi e migliorarsi, la sua forza sarebbe aumentata drasticamente!


"Danza della Fiamma del Loto Blu!"


Lin Ming attaccò e ne seguì una scena incredibile. Nelle profondità dei fiumi di lava sotto, ondate di magma rotolarono e iniziarono a vorticare formando un enorme turbine. Al suo centro stava nascendo un fiore di loto blu che stava fiorendo lentamente tra le fiamme!


"Devo fondere il quarto Concetto agli altri tre. Nonostante il flusso del tempo alterato creerà qualche ostacolo nella percezione, potrò comunque superarlo!"


Lin Ming scagliò costantemente dei colpi. Il fiore di loto diventò alto centinaia di piedi, come se stesse sorreggendo il cielo!


Mu Qianxue fluttuava nel vento. Aveva riposto tutti i materiali necessari alla raffinazione della Pillola Esoterica dell'Immortalità nella fornace. Aveva iniziato il lungo processo di raffinazione.


Questa enorme fornace di bronzo poteva radunare il potere sconfinato del fuoco sigillato nel mondo. Le fiamme erano incredibilmente calde, ardevano in continuazione! A parte l'embrione della pietra del sole viola e le reliquie dell'osso di drago, tutto ciò che vi entrò si trasformò in un liquido per poi venire assorbito dall'embrione di pietra del sole viola!
                                


                                



