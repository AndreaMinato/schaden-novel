---
weight: 11660
title: Capitolo 1166 – Sbloccare la Porta della Vita
pubDate: 2025-12-15T08:37:10.325Z
tags:
    - mw
---


<em>CAPITOLO SPONSORIZZATO ringraziamo Zangetsus!
20 capitoli in coda (10 di Zangetsus + 7 di Gatsu + 3 di Perri), 0/5
da editare
-Schadenfreude</em>


Il tempo passò.


Tre giorni fuori equivalevano ad un mese per Lin Ming.


Impercettibilmente, trascorsero quindici giorni.


Nella fornace alchemica, l'embrione di pietra del sole viola si era completamente sciolto. Le reliquie si erano fuse con esso, formando un liquido dorato e luminoso.


All'inizio questa sfera fluida aveva oltre un piede di diametro. Poi, mentre veniva arrostita dalle fiamme, divenne sempre più piccola e densa.


<em>Rumble rumble rumble!</em>


La fornace tremò. Tutto attorno si illuminarono strani e antichi motivi, come se stessero prendendo vita. Questi segni iniziarono a prendere la forma di animali selvaggi dalle lunghe zanne, artigli affilati e dalla fornace si poteva perfino percepire il suono di orrendi ruggiti.


"Questa fornace è come una creatura vivente..." Lin Ming si girò sorpreso quando sentì i rumori della fornace. Poi si rilassò. In quanto artefatto spirituale, questa fornace naturalmente aveva un'anima. Nonostante non fosse un vero artefatto spirituale, comunque lo spirito di uno falso non sarebbe stato necessariamente inferiore. Il più grande difetto di un artefatto spirituale falso non poteva crescere da sé. Poteva farlo solo se si fosse fuso con un raro materiale come il cristallo spirituale delle nove aperture.


E in termini di qualità, molti artefatti spirituali falsi erano ad un livello elevatissimo. Questo perché gli spiriti sigillati erano già estremamente potenti! Era ragionevole. Se un supremo esperto stesse raffinando il suo artefatto spirituale, perché non avrebbe scelto qualche potente mistica creatura come materiale?


Se un grande esperto al livello di un Empireo avesse catturato l'anima di una Bestia Divina e l'avesse trasformata in un artefatto spirituale, allora sarebbe stato perfino possibile raffinare un tesoro spirituale trascendente!


Questa fornace era stata creata da un grande coltivatore usando l'anima di un'antica bestia di cristallo dagli occhi blu che aveva ucciso. Anche i motivi sulla fornace erano stati formati dalla bestia di cristallo. Questo era il motivo per cui il tesoro aveva un'aura così tirannica e feroce. Le fiamme ardenti che produceva erano incredibilmente calde, ardevano il cielo!


Le impurità si sciolsero costantemente mentre l'essenza della miscela si concentrava sempre di più. Giorno dopo giorno, la sfera che prima era ampia un piede, si rimpicciolì fino a tre pollici. Durante questo periodo, il cristallo spirituale delle nove aperture fluttuava sopra la testa di Mu Qianxue. Lievi scie di energia rinfrescante e foschia caddero dal cristallo spirituale, fondendosi con Mu Qianxue. La luce lieve rivitalizzò il suo corpo per tutto il tempo.


Senza il cristallo spirituale delle nove aperture, anche se Mu Qianxue fosse riuscita a raffinare la pillola, avrebbe consumato un'enorme quantità del potere della sua anima divina. Dopotutto non poteva usare la vera essenza e doveva muovere i materiali con la sua forza spirituale. L'alchimia era già un lavoro stancante, ma doveva pagare un costo superiore diverse volte a quello di un normale praticante di arti marziali.


In questi ultimi giorni, il volume del cristallo si era rimpicciolito di un decimo delle sue dimensioni originali.


Mu Qianxue alzò la mano e gettò diverse erbe medicinali di 100.000 anni nella fornace. Questi erano i materiali che Lin Ming aveva trovato nell'anello viola quando aveva esplorato il Tempio delle Meraviglie.


Ora Mu Qianxue aveva usato l'essenza di queste erbe per nutrire la Pillola Esoterica dell'Immortalità. Una pillola di massimo livello aveva una certa coscienza. Poteva assorbire l'essenza delle erbe.


Mu Qianxue stava usando questa energia per nutrire la Pillola Esoterica dell'Immortalità.


Sotto il calore ardente, queste erbe di 100.000 anni si seccarono rapidamente. Mentre lo facevano, la loro essenza liquida uscì, fondendosi costantemente con il liquido dorato nell'embrione della pietra del sole viola.


Presto l'essenza multicolore di queste erbe fu assorbita completamente!


Dopo che la sfera di liquido assimilò tutto, divenne ancora più appariscente e concentrata, rimpicciolendosi fino ad avere le dimensioni di un piccolo uovo.


La sfera di liquido diventò semi-solida. La pillola divina si stava per quasi formare!


.....


Il tempo passò. Lin Ming era rimasto nell'area di allenamento per quasi due mesi.


<em>Whoosh!</em>


Un raggio di luce viola sfrecciò nel cielo. In quel momento tutto il potere del fulmine nel cielo sembrò radunarsi in un solo punto. Le montagne e i fiumi si divisero e un'enorme fenditura spaccò la terra, facendo schizzare lava!


<em>Rumble rumble rumble!</em>


I vulcani eruttarono. Enormi quantità di magma fluì come un'ondata di cavalli al galoppo, facendo tremare la terra!


In un ambiente così apocalittico, Lin Ming volava. Il colpo di lancia di prima aveva attraversato cento chilometri, facendo tremare perfino lo spazio. Sotto di lui la roccia più dura dell'acciaio mortale fu strappata come tessuto, formando una valle lunga 100 chilometri.


<em>Chi-la!</em>


Il fulmine tuonò, le saette danzarono come serpenti viola impazziti. Scariche elettriche si intrecciarono attorno a Lin Ming. In quel momento sembrava un dio del fulmine!


Lin Ming guardò la lancia nella sua mano, si sentiva pieno di forza. La fonte del potere che percepiva era completamente diversa rispetto a prima.


In passato, la sua forza era derivata dalla continua percezione delle leggi e da come agitava il loro potere usando la vera essenza, riversando poi l'energia Heaven Earth per combattere. Durante questo processo, Lin Ming si era sempre sentito fin troppo minuscolo e debole. Le Leggi del mondo erano incredibilmente enormi e chiunque si sarebbe inchinato di fronte ad esse.


Stavolta però era completamente diverso.


Lin Ming sentiva che il potere delle leggi che aveva usato ora non provenivano dalla sua meditazione, ma dal suo corpo. In quel momento aveva la sensazione di essere tutt'uno con il mondo. Le leggi del mondo fluivano naturalmente dalla sua carne, dal suo sangue e dai suoi organi. Era come se il suo fisico fosse stato condensato dalle leggi!


E quando le usava per controllare l'energia Origin, non percepiva più quel ritmo incostante del passato. Ora tutto sembrava fluire perfettamente.


Una sensazione del genere era davvero meravigliosa!


"E pensare che sto per fondere i primi tre Concetti di Fulmine così velocemente. Nonostante le mie Leggi del Fulmine siano inferiori a quelle del Fuoco, stanno pareggiando lentamente. Inoltre posso sentire lievemente un nuovo potere che sta nascendo in me."


Nel continente Tianyan, Lin Ming un tempo si era allenato per anni prima di combattere contro Yang Yun. Aveva studiato la tavoletta di giada del Concetto di Fulmine che Jiang Ziji del clan del Kirin Viola Elettrico aveva lasciato e aveva percepito i primi tre concetti delle Leggi del Fulmine: i Poteri della Morte, della Vita e il Concetto di Velocità Estrema.


Tuttavia la comprensione di Lin Ming non era particolarmente profonda ed era stato ben lontano dal poterle fondere insieme. Ora però era già sul punto di farlo.


Questi ultimi due mesi di allenamento erano stati equivalenti ad esercitarsi per quasi un anno nella Stella del Fuoco Spirituale!


Naturalmente questo non significava che le aree di allenamento della casa d'aste fossero di qualità superiore. Era dovuto all'enorme quantità di leggi del mondo che si erano integrate nel corpo di Lin Ming durante il nono Stadio della Distruzione. Ora tutto ciò che doveva fare era percepirle per padroneggiarle rapidamente.


"Lin Ming, sei stato bravo! La tua nona Distruzione ha attraversato 33 Cieli e questo ti ha portato benefici inimmaginabili. Questo è il contributo combinato del Cubo Magico, due potenze trascendenti, lo spirito da battaglia primordiale d'oro e anche alla replica della pillola demoniaca.
Solo con tutti questi fattori insieme sei riuscito ad ottenere ciò che hai ora! Immagino che perfino un discendente di un Empireo non avrebbe potuto avere una Distruzione migliore della tua! Il tuo nono Stadio della Distruzione è unico, ti ha permesso di sperimentare una tribolazione celeste nove volte.
Inoltre, visto che sei riuscito ad attraversare una tribolazione, sei già qualcuno che vive parzialmente al di fuori delle regole del Dao Celeste e controlla il suo destino. In effetti, dovresti poter controllare le leggi del dao celeste fino ad un certo punto. Naturalmente la tua coltivazione è fin troppo bassa. Anche se lo facessi, non sarebbe niente di eccezionale."


Disse Mu Qianxue, era apparsa all'improvviso di fronte a Lin Ming. Non aveva esagerato. Il corpo di Lin Ming ora poteva essere paragonato ad una Bestia Divina in quanto a leggi!


Una Bestia Divina era amata dalle leggi naturali. Le loro ossa erano piene di leggi e la loro carne e il loro sangue erano fuse alle rune delle leggi. I loro organi potevano entrare in comunione con il mondo, formando una formazione di cinque elementi. I corpi degli umani non erano paragonabili ai loro. Erano un amalgama del dao celeste, capace di accedere direttamente ed usare il potere del mondo!


Se la forza di una Bestia Divina non contasse principalmente sul loro talento visto che la sua capacità di apprendere era estremamente scarsa, allora avrebbe perfino superato gli Empirei umani.


E ora, Lin Ming aveva una percezione uguale a quella di un genio mostruoso e aveva un fiscio paragonabile a quello di una Bestia Divina. Se Lin Ming avesse continuato a coltivare la trasformazione del corpo e fosse riuscito a potenziare il suo fisico fino a farlo diventare potente quanto quello di una Bestia Divina, allora sarebbe diventato una Bestia Divina umanoide che era anche esperta nella coltivazione.


"Signorina Mu, ha finito di raffinare la pillola?" Lin Ming sussultò. In questi ultimi mesi Mu Qianxue aveva sigillato i suoi sensi e si era isolata. Ora che era riapparsa di nuovo, presumibilmente doveva aver finito o quasi finito la pillola.


"Sì."


Mu Qianxue indicò in una direzione. Lin Ming si girò e vide che la fornace stava ancora fluttuando. Attirava ancora una quantità incredibile di fuoco. Il fondo era rosso nonostante i fulmini che attirava, battezzandola continuamente con saette e fuoco.


Dava la sensazione di una tribolazione celeste. Naturalmente Lin Ming sapeva che la Pillola Esoterica dell'Immortalità era ben lontana dal poter attivare una sua tribolazione. Solo una pillola trascendente avrebbe fatto apparire un fenomeno del genere.


Figuriamoci una pillola trascendente, la Pillola Esoterica dell'Immortalità era di gran lunga inferiore a quella del Mondo Sconfinato.


Le fiamme bruciavano, i fulmini serpeggiavano. La fornace radunò sempre più forza. Alla fine raggiunse un punto critico ed eruttò!


Il coperchio scattò via e una pillola rossa e dorata delle dimensioni di un uovo di piccione volò fuori, come se volesse scappare dal mondo.


Lin Ming era già pronto. Scattò in un lampo e la prese!


Era riuscito ad ottenere questa pillola divina!


Era bollente ed estremamente pesante. Lin Ming si sentì come se non avesse catturato una pillola, ma l'essenza ridotta di un'ardente stella rossa.


"Lin Ming, hai già una tavoletta celeste del Manuale del Tiranno Celeste e dovresti aver già migliorato la tua comprensione al riguardo in questi ultimi giorni. Ora segui il metodo di circolazione dell'energia. Devi farla fluire verso il limite della vita e della morte e cercare di sbloccare la Porta della Vita! Con le tue attuali fondamenta, non dovrebbero esserci problemi!"


"Inoltre ho studiato il frammento della tavoletta di giada d'osso di prima. Ho scoperto che c'erano le linee guida generali di un'antica tecnica di trasformazione del corpo. Nonostante fosse troppo incompleta, ho scoperto qualcosa di interessante!"


"Mm? Che scoperta?" Chiese sorpreso Lin Ming. Se la voce e l'espressione di Mu Qianxue erano così serie, allora questo risultato doveva essere abbastanza rilevante.
                                


                                



