---
weight: 1167
title: Capitolo 1167 – Divina Lancia Simile ad un Drago
pubDate: 2025-12-15T08:37:10.325Z
tags:
    - mw
---


<em>CAPITOLO SPONSORIZZATO ringraziamo Zangetsus!
19 capitoli in coda (9 di Zangetsus + 7 di Gatsu + 3 di Perri), 0/5
da editare
-Schadenfreude</em>


Mu Qianxue controllò con la mente la tavoletta d'osso, facendola fluttuare nell'aria.


Questo frammento di tavoletta d'osso non sembrava affatto speciale. Se fosse stato messo in una bancarella e non messo all'asta in un mercato privato, per Lin Ming sarebbe stato difficile scoprire qualcosa di strano nell'oggetto.


Mu Qianxue disse:"In questa tavoletta d'osso è registrato un metodo di coltivazione. Include i sei stadi primari della trasformazione del corpo, le Otto Porte Nascoste e le Nove Stelle del Palazzo del Dao. I dettagli riguardo alle Nove Stelle del Palazzo del Dao si chiamano Arte delle Nove Stelle.
Secondo questa tavoletta d'osso, dopo che uno allena l'Arte delle Nove Stelle e sblocca davvero le Nove Stelle del Palazzo del Dao, un praticante di arti marziali può entrare in comunione con il mondo attorno, proprio come un coltivatore che pratica il sistema dell'essenza. Può attivare un tipo di energia che usa le leggi del mondo. Questa energia si chiama essenza astrale!"


"Essenza astrale?" Chiese sorpreso Lin Ming. Questa era la prima volta che aveva sentito parlare di questa sorta di energia.


"L'essenza astrale e la vera essenza sono due parti dell'energia, simili a come l'energia primordiale è divisa in energie yin e yang. Ho il presentimento che i segreti dell'essenza astrale abbiano qualche rapporto con il metodo di apertura delle Nove Stelle del Palazzo del Dao."


"I segreti dell'apertura delle Nove Stelle del Palazzo del Dao..." Lin Ming rifletté per un momento. Era un peccato che questa tavoletta d'osso fosse incompleta. Se avesse voluto capire tutti questi segreti, avrebbe dovuto contare solo sulle sue forze.


Il Palazzo del Dao delle Nove Stelle era una fase estremamente distante. Al momento Lin Ming non poteva nemmeno aprire completamente le Nove Porte Nascoste. E le ultime due erano straordinarie, equivalevano a metà di un grande stadio della trasformazione del corpo.


Le prime sei delle Otto Porte Nascoste potevano potenziare i vari attributi del corpo umano, ma in termini di potenziamento, erano inferiori alle Porte della Vita e della Morte.
La Porta della Vita era localizzata nel cuore e controllava la forza vitale.


Dopo averla aperta, il fuoco vitale sarebbe diventato incredibilmente vibrante e animato. Il corpo si sarebbe rigenerato in modo incredibile. La vitalità del sangue e il fuoco vitale si sarebbero potuti perfino rigenerare lentamente purché non se ne perdessero più del 50%.


Sembrava una fase in cui il praticante di arti marziali avrebbe potuto aumentare le sue capacità difensive e di recupero, ma non era così. Il ruolo più vitale della Porte della Vita stava nel suo potenziale d'attacco!


Poter rigenerare la propria vitalità era un'abilità mostruosa!


Per un praticante di arti marziali, la forza vitale era estremamente fragile. Una volta che avesse perso il suo fuoco vitale o la sua essenza di sangue, spesso la forza vitale sarebbe diminuita, il corpo sarebbe appassito e si sarebbe indebolito sempre di più fino a diminuire di livello. Pensare di poter avanzare ulteriormente in condizioni del genere sarebbe stato assolutamente impossibile.


C'erano molte ferite che potevano ridurre in condizioni del genere. Ad esempio la maestra di quella donna con il cappello a cono di bambù roso che Lin Ming aveva visto all'asta era un caso simile. Probabilmente aveva raggiunto lo stadio di Re del Mondo, ma era diminuita di livello a causa di qualche grave ferita che aveva subito.


Dopo aver sbloccato la Porta della Vita, finché non avesse perso più della metà della sua vitalità o del suo fuoco vitale, allora Lin Ming sarebbe potuto guarire lentamente. Questo gli avrebbe permesso di usare una mossa particolare che raramente gli altri avrebbero utilizzato.


Cioè...


La combustione dell'essenza di sangue!


Finché un praticante di arti marziali avesse bruciato la sua essenza di sangue, avrebbe potuto usarla per aumentare all'istante la sua forza combattiva. Durante un momento di crisi, se un guerriero avesse bruciato il 30-40% della sua essenza di sangue, avrebbe potuto ribaltare le sorti della battaglia.


Lin Ming si sedette su un picco di montagna senza nome. Stava tenendo la Pillola Esoterica dell'Immortalità in mano e la Lancia del Sangue della Fenice era infilzata in una roccia rosso scuro di fronte a lui. Sopra di essa c'era un cristallo spirituale a forma di neonato; era il Cristallo Spirituale delle Nove Aperture.


Dopo che Mu Qianxue l'aveva usato, il cristallo si era ridotto di un ottavo. Ora il resto sarebbe stato usato per nutrire l'artefatto spirituale della Lancia del Sangue della Fenice.


Woosh!


All'improvviso Lin Ming estrasse la Lancia del Sangue della Fenice e se la piantò nel petto senza esitare!


La Lancia del Sangue della Fenice affilata trafisse il suo corpo, tagliando le costle e squarciando il suo cuore. Il sangue schizzò a fiotti!


In un attimo Lin Ming estrasse la lancia e gettò la Pillola Esoterica dell'Immortalità nella ferita, direttamente nell'apertura del suo cuore. La spinse dentro e cercò di farla fondere con esso!


Secondo le note contenute nel Manuale del Tiranno Celeste, la Pillola Esoterica dell'Immortalità doveva essere sigillata nel cuore.


La Porta della Vita era localizzata nel cuore. Una volta che la pillola fosse stata sigillata lì, la sua efficacia medicinale sarebbe stata dispersa dal flusso di sangue. La sua energia si sarebbe attivata, permettendo di aprire la Porta della Vita in una sola volta!


Questo dolore non fu così eccessivo per Lin Ming in confronto a tutto ciò che aveva sperimentato in passato. Tuttavia, mentre il potere della Pillola Esoterica dell'Immortalità si scatenò, Lin Ming tremò. Si sentiva come se il suo petto fosse stato colpito da un pesante martello, quasi arrestando il suo battito cardiaco.


Un'enorme quantità di energia si scatenò nel suo cuore. Si poteva immaginare
 quanto fosse forte questo impatto.


Tuttavia, fino ad ora, Lin Ming aveva sperimentato l'energia brutale e tirannica di moltissime pillole. Inoltre, dopo aver inghiottito il midollo di drago, aver assorbito il suo osso e aver aperto la sesta delle Otto Porte Nascoste, il suo corpo era diventato quasi indistruttibile. Se un normale coltivatore dell'essenza avesse permesso che il potere della Pillola Esoterica dell'Immortalità si scatenasse nel suo cuore, allora il suo organo sarebbe esploso.


E in quel momento, di fronte a Lin Ming, Mu Qianxue usò il suo spirito da battaglia per attivare il cristallo spirituale delle nove aperture. Estrasse il fuoco della fornace per bruciare il cristallo, che iniziò ad ammorbidirsi lentamente.


Mu Qianxue mosse le dita e le tre reliquie del drago volarono nel cristallo. Fu riscaldato tutto insieme.


Queste ultime tre reliquie del drago erano i resti della raffinazione della Pillola Esoterica dell'Immortalità. Per raffinarla, erano state necessarie 27 reliquie. Mu Qianxue non voleva sprecarne, con queste ultime tre, iniziò a raffinare la loro essenza per fonderla nella Lancia del Sangue della Fenice!


L'artefatto era stato formato personalmente da Lin Ming. Inoltre questo spirito aveva attraversato la tribolazione celeste insieme al suo proprietario. La sua qualità era estremamente elevata. Una volta che fosse cresciuto, sicuramente sarebbe potuto diventare il tesoro spirituale di Lin Ming per tutto il resto della sua vita.


Le tre reliquie erano state già sciolte lentamente per due mesi nel fuoco della fornace. Ora si erano fuse velocemente nella Lancia del Sangue della Fenice senza fare la minima resistenza.


La spada come la giada, la sciabola come una tigre, la lancia era come un drago.


Una volta che una lancia avesse acquisito una sua coscienza, sarebbe stata come un Drago Azzurro che si sollevava dall'oceano, vagando per il cielo, inarrestabile!


Le caratteristiche delle reliquie si addicevano perfettamente ad una lancia. Fonderle nello spirito sarebbe stato il modo migliore di sfruttarle.


Inoltre l'artefatto conteneva anche del sangue di fenice. Si sarebbe fuso bene con l'osso di drago. I draghi e le fenici erano in armonia, complementevano l'uno la forza dell'altra!


Quindi questa fusione si completò senza problemi, superando ogni aspettativa.


<em>Roar!</em>


Risuonò il ruggito di un drago all'orizzonte. La Lancia del Sangue della Fenice tremò violentemente e poi l'intera lancia sfrecciò nel cielo, addentrandosi tra le nuvole cupe. Per un po', innumerevoli saette colpirono la Lancia del Sangue della Fenice, danzando come un turbinio di serpenti.


<em>Roar!</em>


Riecheggiò un altro ruggito. Nel mondo, apparì l'immagine sfocata di un drago azzurro. Le sue scaglie, le corna e gli artigli erano pieni di un'energia vivida!


Dopo aver fuso tre reliquie nel cristallo spirituale, la Lancia del Sangue della Fenice aveva attraversato un'altra evoluzione.


<em>Woosh!</em>


La Lancia del Sangue della Fenice si precipitò giù dal cielo, stava cadendo come una meteora impetuosa. La sua velocità aveva creato una scia di fuoco dietro di sé a causa della frizione. Con un rimbombo, la Lancia del Sangue della Fenice colpì il picco di una montagna, sprofondando nella terra e facendo schizzare lava e fuoco.


Perfino Mu Qianxue che era difficile da impressionare gridò con apprezzamento:"Che lancia meravigliosa!"


In realtà il livello della Lancia del Sangue della Fenice poteva essere considerato intermedio. Questo perché i materiali con cui era stata forgiata non erano troppo buoni e lo spirito non era ancora pienamente cresciuto.


Con la tempra della tribolazione celeste, l'asta aveva accumulato una grande quantità di potere. Inoltre, lo spirito era diverso dagli altri, sarebbe cresciuto insieme a Lin Ming. Era difficile immaginare per quanto sarebbe continuata a crescere.


Mu Qianxue non prestò più attenzione alla Lancia del Sangue della Fenice. Si girò a guardare Lin Ming. In quel momento il suo corpo era coperto da luce dorata. Sembrava un piccolo Budda dorato, era difficile guardarlo direttamente.


Aprire la Porte della Vita non era facile. C'erano enormi rischi.


In passato, Mu Qianxue stessa aveva assunto questa pillola, quindi sapeva bene quali erano i suoi effetti. Naturalmente il corpo mortale di Lin Ming era superiore al suo. Quindi Mu Qianxue non si era mai preoccupata che Lin Ming avesse qualche incidente durante questo processo. E guardandolo, sembrava che la situazione stesse andando meglio del previsto.


La vista di Mu Qianxue passò attraverso Lin Ming. Poteva vedere il funzionamento interno del suo corpo. Poteva vedere il suo fuoco vitale che bruciava impetuosamente, una montagna ardente così grande e alta che sembrava stesse per ridurre in cenere il cielo.


Quando lo vide, Mu Qianxue mostrò un raro sorriso. Il talento di Lin Ming era ancora migliore di quanto aveva immaginato.


"Forse... potrebbe davvero aprire le Nove Stelle del Palazzo del Dao, raggiungendo il picco sia nel sistema dell'essenza che del corpo! Non ho idea di che stadio raggiungerà in futuro..." Mu Qianxue sussurrò tra sé e sé. Il suo sguardo divenne sempre più brillante. Il suo obiettivo era di far sì che Lin Ming diventasse un Empireo in futuro!


Questa ambizione era incredibilmente enorme, anche impossibile. Se gli altri l'avessero saputo, certamente avrebbero sbuffato di fronte alla sua arroganza.


Anche la persona che sarebbe finita al primo posto del Incontro di Arti Marziali Assoluto avrebbe avuto solo una piccolissima speranza di diventare un Empireo in futuro. E, secondo Mu Qianxue, era difficile capire a che posizione sarebbe arrivato Lin Ming, se fosse stata tra i primi dieci, i primi cinque o ancora più in alto.


Naturalmente questo era dovuto alla sua età troppo giovane. In confronto all'età media dei membri della giovane generazione dell'Incontro di Arti Marziali Assoluto, sarebbe stato circa dieci anni più piccolo.


<em>Boom! Boom! Boom! Boom!</em>


Il battito cardiaco di Lin Ming risuonò nel mondo. Stava diventando sempre più rumoroso e forte. All'inizio sembrava un tamburo, poi diventò lentamente un tuono. Alla fine, ogni battito faceva tremare la terra e schizzare lava.


Il picco della montagna in cui era seduto iniziò a creparsi. Innumerevoli pezzi di roccia caddero per la montagna mentre si sollevava una montagna di polvere.


Ogni volta che il sangue circolava per il suo cuore, avrebbe scosso un'enorme quantità di energia che nutriva il suo corpo. Questo stato continuò per diverse ore. Lentamente, la sua energia raggiunse il limite. La pillola che prima era delle dimensioni di un piccione, ora era piccola quanto un'unghia.


In quel momento, il resto della Pillola Esoterica dell'Immortalità si ruppe. Con un'esplosione, scatenò il resto della sua energia. Il picco della montagna in cui Lin Ming si era seduto collassò!


Lin Ming rilasciò un grido fragoroso e contento che risuonò per il cielo.


Aveva sbloccato la settima delle Otto Porte Nascoste, la Porta della Vita!
                                


                                



