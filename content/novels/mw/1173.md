---
weight: 11730
title: Capitolo 1173 – Mondo Sogno Divino
pubDate: 2025-12-15T08:37:10.326Z
tags:
    - mw
---


<em>CAPITOLO SPONSORIZZATO ringraziamo Zangetsus!
16 capitoli in coda (6 di Zangetsus + 7 di Gatsu + 3 di Perri), 0/5
da editare
-Schadenfreude</em>


Mu Qianyu sussultò quando sentì le parole di Qin Xingxuan. Lin Ming sarebbe entrato nell'Incontro di Arti Marziali Assoluto?


Sicuramente c'era questa possibilità!


Agli occhi di Mu Qianyu, con il talento e la tenacia di Lin Ming, anche se il Regno Divino aveva innumerevoli geni e lui era nell'enorme clan dell'Antica Fenice, avrebbe comunque ottenuto la gloria e sarebbe diventato qualcuno di sbalorditivo. Poi ci sarebbero state quindi molte possibilità che Lin Ming partecipasse all'Incontro di Arti Marziali Assoluto per conto del clan dell'Antica Fenice!


Se Lin Ming avesse partecipato nell'Incontro di Arti Marziali Assoluto, sarebbero riuscite a trovarlo? Dopotutto anche l'apprendista Senior del Culto Wujian, Yu Youming avrebbe partecipato. Anche se ci fosse andato da solo, in realtà ci sarebbe stato un grande seguito ad accompagnarlo. Per un evento così importante, sicuramente la setta avrebbe mandato qualche discepolo della corte esterna per gestire varie questioni.


"Xingxuan, dobbiamo comunque occuparci del campo medicinale nei prossimi mesi. L'apprendista Senior Feng è dura e le piace inventarsi problemi dove non ci sono. Se faremo degli errori, saremo prese di mira e se ci sarà qualche negligenza, allora saremo punite miserabilmente! Solo occupandoci alla perfezione di ogni questione avremo l'occasione di andare all'Incontro di Arti Marziali Assoluto. Temo che nessuno vorrà perdersi questa sorta di grande occasione. Anche se fosse solo per lavorare, ci sarebbero comunque molte persone a lottare per quei posti!"


"Mm... capisco." Qin Xingxuan annuì.


.....


Il tempo passò lentamente. Il giorno dell'Incontro di Arti Marziali Assoluto si avvicinava sempre di più. Per quanto riguardava Lin Ming, rimase nella Capitale Imperiale Immemore, ancora non aveva sentito notizie di un viaggio nel Mondo Sogno Divino.


Prima, Lin Ming e Mu Qianxue avevano ipotizzato che quel mondo fosse uno spazio separato creato dall'Empirea in persona. Per quanto riguardava la grandezza di questo spazio, era difficile da immaginare. In ogni caso era sufficiente per contenere almeno dieci milioni di miliardi di geni.


In realtà non era strano che lo spazio creato da un Empireo fosse così grande, ma era il processo di raduno di tutti questi geni che destava sospetti in Lin Ming.


Bisognava sapere che le distanze tra i grandi mondi erano incredibili. Per viaggiare da un grande mondo all'altro ci voleva una nave spirituale che poteva fare grandi spostamenti del vuoto. Anche allora, uno avrebbe dovuto superare diverse formazioni di trasmissione. Questi trasferimenti avrebbero richiesto un'enorme quantità di pietre del sole viola per attivarsi. Se uno avesse viaggiato così, avrebbe speso centinaia di migliaia o anche milioni di pietre del sole viola. A meno che uno non fosse ricco, non si sarebbe potuto permettere di spendere tutti questi soldi.


E se gli Empirei Sogno Divino e Vasto Universo stavano organizzando l'evento, avrebbero dovuto mandare dieci miliardi di navi spirituali e creare innumerevoli formazioni di trasmissione verso il Mondo Sogno Divino. Questo naturalmente era ancora più impossibile.


Inoltre mancavano solo quindici giorni all'inizio dell'Incontro di Arti Marziali Assoluto. In così poco tempo non sarebbe stato possibile fare un viaggio così lungo.


Lin Ming era perplesso. Dopo essersi allenato, andò ad informarsi sul numero di persone che si era registrato per il torneo. Questa indagine lo lasciò esterrefatto. Al momento mancavano ancora dieci giorno al termine per le registrazioni, ma solo nel Grande Mondo delle Vere Arti Marziali si erano già iscritti 2,2 mille miliardi di individui. E questo era solo un grande mondo! Contando tutti i partecipanti dell'intero Regno Divino, avrebbero formato un numero incalcolabile. Con così tante persone a competere insieme, come sarebbero stati selezionati tutti?


Non importava quanto fosse pieno di risorse un Empireo, sarebbe stato fin troppo difficile gestire un evento così vasto.


Mu Qianxue disse:"Penso anche io che sia incredibile, ma... quando mio nonno era vivo, ha menzionato diverse volte quanto erano potenti l'Empirea Sogno Divino e il suo palazzo. Dato che si occupano loro di questo Incontro di Arti Marziali Assoluto, non dovresti preoccuparti."


Lin Ming disse:"Penso anche io che gli Empirei Sogno Divino e Vasto Universo non gestirebbero il torneo in modo disordinato, rendendolo ridicolo agli occhi degli altri. Credo solo che sia disorientante il processo... tuttavia mi sono sorpreso un po' quando la signorina Mu ha detto che l'Empirea Sogno Divino può rivaleggiare con l'Empireo Primordius... visto che le Leggi del Caos erano l'energia più primaria presente durante la formazione dell'universo.
Pensavo che queste leggi fossero al livello più alto in assoluto e che i suoi risultati fossero arrivati al picco del loro grado sotto questo aspetto visto che l'Empireo Primordius è riuscito a percepire le leggi del caos primordiale.
Nel suo mondo della volontà c'è della vera energia primordiale. Non ho idea di che leggi abbia compreso l'Empirea Sogno Divino per essere in grado di confrontarsi con l'Empireo Primordius."


Mu Qianxue disse:"Questa è solo una mia ipotesi, quindi non direi che è accurata. Non posso sapere nemmeno io chi sia più forte tra gli Empirei..."


Mentre Lin Ming e Mu Qianxue stavano parlando, nell'orizzonte distante brillò una luce nel cielo. Poi un enorme pilastro di luce divina si sollevò e attraversò le nuvole, sembrava in grado di sostenere il cielo stesso!


Lin Ming era scioccato. Guardando più lontano che poteva, calcolò che questo pilastro di luce era a decine di migliaia di chilometri di distanza. Anche così, questo raggio era spesso quanto un braccio. Non aveva idea di quanto fosse davvero vasto.


Solo osservandolo, Lin Ming si sentì tremare, come se un'enorme pressione lo stesso opprimendo e gli stesse rendendo difficile respirare!


Non solo Lin Ming, ma tutti gli abitanti della Capitale Imperiale Immemore, anche quelli al centro della città e anche i coltivatori a milioni di chilometri di distanza videro questo enorme pilastro di luce!


Questa colonna luminosa faceva desiderare di inginocchiarsi e venerarla, come se fosse una creatura divina. Di fronte ad essa, era difficile perfino respirare e lasciò tutti ansimanti.


Mentre appariva, quella voce potente che aveva sentito all'arena del Sacro Torneo Marziale risuonò ancora una volta:


"L'Empirea Sogno Divino ha creato i pilastri di Luce del Sogno Divino per tutti e 3000 i grandi mondi dell'universo. Tutti i partecipanti all'Incontro di Arti Marziali Assoluto devono avvicinarsi entro 10.000 chilometri alla Luce. Poi inserirete la vostra vera essenza e forza spirituale nella luce. I vostri corpi entreranno in un sogno profondo, ma le vostre coscienze entreranno nel più grande spazio della terra dei sogni: il Mondo Sogno Divino!"


"Tra quindici giorni l'Incontro di Arti Marziali Assoluto inizierà ufficialmente!"


"A parte i partecipanti dell'Incontro di Arti Marziali Assoluto, nessun altro potrà entrare nel raggio di 10.000 chilometri dalla Luce del Sogno Divino. Se qualcuno oserà violare questo ordine, allora il suo spirito sarà risucchiato dalla colonna e morirà!"


Questa voce maestosa riecheggiò per molto tempo nel Regno Divino. Era piena di vigore mascolino. Forse era la voce dell'Empireo Vasto Universo!


Questa voce si ripeté tre volte per poi affievolirsi lentamente. Mentre svaniva, Lin Ming si riprese dal suo stato di shock. Il suo corpo era ricoperto di sudore. accanto a lui, vide alcune persone che non erano riuscite a sopportare la pressione e che si erano inginocchiate a terra.


Quando ricordò le parole dell'Empireo Vasto Universo, Lin Ming pensò che fosse davvero incredibile. Bisognava avvicinarsi alla Luce del Sogno Divino e inserire la vera essenza e la propria forza spirituale in esso, allora si sarebbe addormentato e la sua coscienza sarebbe entrata nel mondo dei sogni?


Questo Mondo Sogno Divino non era un vero pianeta, ma era il cosiddetto mondo dei sogni?


Tutti questi geni si sarebbero addormentati mentre le loro menti entravano in questo mondo dei sogni e questo era anche il modo in cui si sarebbe svolto il torneo?


Questa era l'abilità dell'Empirea Sogno Divino? Inoltre era riuscita a creare innumerevoli Luci del Sogno Divino in tutti e 3000 i grandi mondi dell'universo, facendo dormire 10 milioni di miliardi di geni tutti allo stesso tempo e facendo lo stesso sogno?


Questa era un'abilità fin troppo terrificante!


Mu Qianxue sussultò. Disse:"Allora è così. Questo è il significato di Mondo del Sogno Divino. Se non sbaglio allora è un mondo creato dall'Empirea stessa e usa la sua potenza trascendente per formare le fondamenta delle leggi del mondo di questa terra dei sogni, questo è il suo spazio del Sogno Divino. non solo può contenere 10 milioni di miliardi di geni, ma non c'è bisogno di radunarli insieme. Inoltre, saranno necessarie molte meno risorse se combatteranno lì. Questo è davvero... questa sorta di metodo è davvero troppo incredibile..."


"La potenza trascendente dell'Empirea Sogno Divino..." Sussurrò Lin Ming. Ogni Empireo era un individuo straordinario dai metodi sconvolgenti. Il successore dell'Empirea avrebbe studiato la sua potenza trascendente. Si poteva immaginare anche solo da questo quanto sarebbe stata potente.


Lin Ming si chiese che sorta di stile di combattimento avrebbe usato...


Mentre ci pensava, si riempì di uno spirito combattivo ancora più grande. Questo Incontro di Arti Marziali Assoluto era molto più magnifico di quanto avesse immaginato e i risultati finali erano un'incognita totale.


"Andiamo ed entriamo nello spazio del sogno divino. Voglio vedere com'è..."


.....


Non fu solo Lin Ming, ma innumerevoli geni della Capitale Imperiale Immemore si avvicinarono all'enorme Luce del Sogno Divino.


Presto un fiume di persone converse nella strada per il pilastro di luce. Alcuni volarono da soli, altri in gruppo, alcuni erano su delle cavalcature, ma radunati insieme, creavano un'enorme massa di persone che oscurava il cielo, densa come una piaga di locuste.


Quando Lin Ming arrivò ad entro 10.000 chilometri dalla Luce del Sogno Divino, sentì le Leggi del Mondo attorno a lui cambiare, come se fosse entrato in uno spazio tempo separato.


"Questo è un incantesimo." Disse Mu Qianxue. "C'è un campo di forza nel raggio di 10.000 chilometri da questa Luce del Sogno Divino. Credo che solo i partecipanti che hanno registrato le loro fluttuazioni di vera essenza potranno entrare. Le persone che provano ad entrare senza permesso subiranno il fato descritto dall'Empireo Vasto Universo. Le loro anime saranno inghiottite dalla luce. Tutto questo per proteggere i partecipanti, altrimenti, se rimanessi privo di sensi, allora ci sarebbe il rischio che qualcuno ti attacchi."


"Dovrebbe essere così." Lin Ming annuì mentre avanzava.


Dopo essere entrato nell'incantesimo, all'inizio tutti mostrarono cautela e diffidenza nei confronti di tutti gli altri. Nessuno osò riversare vera essenza e forza spirituale nella Luce del Sogno Divino per evitare di cadere in un sonno profondo ed essere derubato mentre si era privi di sensi.


Tuttavia, questa preoccupazione presto sparì. Si resero conto che una volta che qualcuno si fosse connesso alla colonna luminosa, si sarebbe addormentato e un campo di forza avrebbe circondato il suo corpo, proteggendolo.


Questo campo di forza era simile a quello che circondava il confine di 10.000 chilometri della Luce del Sogno Divino. Sembrava che se qualcuno avesse provato a combattere in questa zona, sarebbe andato incontro ad un fato miserabile!
                                


                                



