---
title: Capitolo 1177 – Legge del Sogno Divino
pubDate: 2025-12-15T08:37:10.326Z
tags:
    - mw
---


<em>CAPITOLO SPONSORIZZATO ringraziamo Zangetsus!
12 capitoli in coda (2 di Zangetsus + 7 di Gatsu + 3 di Perri), 0/5
da editare
-Schadenfreude</em>


Lin Ming iniziò ad osservare con attenzione il Cubo Magico.


La luce dai sette colori attorno ad esso divenne sempre più brillante, cambiando un numero infinito di volte ad ogni secondo. Sembrava uno splendido sogno, mutevole ed effimero.


"Queste linee sono..." Lin Ming ne fu sconvolto. Si ricordò dei mistici solchi incisi sulle pietre del caos; erano molto simili!


In realtà, queste linee rappresentavano i vari percorsi dell'energia primaria dell'universo. In altre parole, se uno volesse guardarle in un altro modo, sarebbero state definite leggi!


Quando se ne rese conto, Lin Ming sussultò.


"Le linee dai sette colori rappresentano la Legge del Sogno Divino dell'Empirea!"


Perché le pietre del caos erano così preziose? Perché su di esse erano incise le leggi primordiali che risalivano alla formazione stessa dell'universo. Se uno avesse meditato e percepito su di esse, sarebbe stato come cercare di percepire le leggi dell'universo. Di solito le leggi dell'universo si erano già fuse con le stelle, lo spazio, il tempo e tutte le creature ovunque. Voler filtrare l'ambiente per esaminarle era più facile a dirsi che a farsi. C'era bisogno di metodi di coltivazione di massimo livello e di un'elevatissima capacità di percezione.


E ora, le leggi di questo mondo dei sogni erano state decomposte dal Cubo Magico! Le potenze trascendenti di Lin Ming non potevano nemmeno deformare le leggi dello spazio del sogno divino, ma il Cubo Magico le aveva scomposte facilmente.


"Questo è davvero uno strumento divino dell'anima. Perfino le leggi stabilite da un Empireo sono state risolte facilmente!"


Lin Ming guardò queste linee fantastiche e si entusiasmò. In realtà questi solchi erano semplici da costruire, ma durante il tragitto potevano girare, intersecarsi o anche attorcigliarsi, formando complessi diagrammi e immagini, tutte che contenevano una moltitudine di misteri.


Questa sorta di unione tra semplicità e complessità rivelava un'armonia ad ogni svolta, destando sempre più desiderio di guardarle.


"Se potrò meditarci sopra, potrò capire i segreti della Legge del Sogno Divino?" Lin Ming si entusiasmò quando se ne rese conto.


Cos'era la legge del Sogno Divino? Era una potenza trascendente!


Inoltre non era una normale potenza trascendente, ma questo era l'accumulo di saggezza e conoscenza dell'Empirea Sogno Divino. Molto probabilmente era... una potenza trascendente allo stesso livello di quella dell'intento marziale di Primordius!


Senza l'insegnamento personale di un Empireo o una tavoletta di giada in cui era registrata la Legge del Sogno Divino, normalmente non si poteva percepire nulla, ora però Linley aveva di fronte agli occhi l'essenza fondamentale delle leggi del Mondo del Sogno Divino. Questa era indubbiamente una grande occasione fortunata per lui.


Gli occhi di Lin Ming brillarono mentre ci pensava, il suo sguardo diventò sempre più ardente mentre guardava queste linee misteriose.


Forse nemmeno il discendente dell'Empirea Sogno Divino sarebbe riuscito ad ottenere un'opportunità del genere. Avrebbe dovuto meditare con diligenza, comprendendo e studiando costantemente per apprendere l'arte divina dell'Empirea.


Naturalmente il successore dell'Empirea aveva la potenza trascendente completa. Non era qualcosa con cui Lin Ming poteva competere.


'<em>Se potessi arrivare tra i primi dieci posti in questo Incontro di Arti Marziali Assoluto e ottenessi l'opportunità di esaminare la potenza trascendente una volta, avrei anche l'occasione... di scegliere la potenza trascendente dell'Empirea Sogno Divino?'</em>


Mentre ci pensava, Lin Ming scosse la testa. La probabilità che accadesse non era troppo alta. Da ciò che sapeva il pubblico, i primi dieci al torneo avrebbero potuto andare nel Divino Palazzo dell'Empireo Vasto Universo e ricevere la guida del suo capo dei discepoli. E, la potenza trascendente probabilmente sarebbe stata l'eredità del Divino Palazzo di Vasto Universo.


Era già una ricompensa generosa ricevere un'occasione per guardare una potenza trascendente. Chiedere altro era fin troppo irrealistico. E dato che il Palazzo Sogno Divino era così misterioso, era improbabile che condividesse così facilmente le sue eredità.


Lin Ming sospirò con un po' di rimpianto. Dato che non avrebbe avuto l'occasione di imparare, doveva approfittarsi delle opportunità di fronte a lui e percepire quanto più poteva! Nonostante sarebbe stato assurdo pensare di poter studiare tutta la potenza divina, riuscire a comprenderne una parte non sarebbe stato difficile.


Le leggi del Sogno Divino erano l'essenza della conoscenza dell'Empirea!


Lin Ming si sedette e concentrò la sua energia nella dimensione minore del suo corpo. Usò l'intento marziale etereo e iniziò ad allenarsi.


Dopo aver sbloccato perfettamente la Porta dell'Apertura, la percezione di Lin Ming era diventata di prima categoria. Non era di molto inferiore ai migliori geni del Regno Divino!


Anche così, nonostante il Cubo Magico avesse scomposto la Leggi del Sogno Divino, voler comprendere i suoi misteri era estremamente difficile.


"Quanto è enigmatico; è come un nuovo mondo, un nuovo dominio, una legge completamente differente che è separata dal Regno Divino. Quando ho subìto il battesimo del Dao Celeste del mio nono Stadio della Distruzione, non c'era la minima informazione riguardo alla leggi del Sogno Divino!"


Nonostante la Legge del Sogno Divino si chiamasse così, era fondamentalmente diverso da entità come fantasmi e illusioni. La Legge del Sogno Divino rappresentava la totalità del sapere dell'Empirea Sogno Divino. Aveva percepito un altro mondo e costruito il sistema di leggi qui.


Mentre Lin Ming era perso nella sua meditazione, le luci colorate attorno al Cubo Magico iniziarono a muoversi sempre di più e ancora più velocemente.


Nel Regno Divino, quando le linee delle leggi interagivano sulle pietre del caos, diventavano grige scure. Alcune erano pesanti, oppure semplici e altre erano lievi. C'erano anche dei luoghi in cui si erano rotte o deformate.


Le Leggi del Sogno Divino invece erano come un amalgama di colori che si mischiavano in modo illusorio. Erano dei solchi animati e meravigliosi, come se avessero vita propria. Si trasformavano costantemente, rendendo impossibile prevedere il loro corso.


Pensandoci un po' di più, le linee delle pietre del caos potevano essere considerati una manifestazione dell'energia primordiale.


Le linee della Legge del Sogno Divino però sembravano bizzarre e incantevoli come un sogno ad occhi aperti multicolore.


Presto Lin Ming si perse nel fascino di queste leggi. L'allenamento continuò senza che sentisse lo scorrere del tempo. Quindici giorni sembrarono passare in un momento.


Dopo metà mese, arrivò il giorno dell'inizio del torneo. Per quanto il termine della coda per la registrazione, era stato già stabilito un mese fa. Quasi ogni giovane d'élite che si era iscritto, ormai era entrato nel Mondo del Sogno Divino!


Erano tutti pronti!


Oggi, nei 3000 grandi mondi del Regno Divino, tutti i residenti di ogni grande città, discepoli di ciascun ampio Sect, maestri, supremi esperti nascosti, tutti si erano radunati nel luogo in cui si teneva questo torneo, tutti aspettavano che l'Incontro di Arti Marziali Assoluto iniziasse ufficialmente.


Queste persone erano maestri, parenti, amici, compagni o conoscenti dei partecipanti.


"Sta iniziando! Sta per iniziare!"


In uno dei luoghi del torneo del Mondo della Luce Cremisi, Huo Lieshi rimase di fronte all'enorme pilastro di luce divina. I giovani più sbalorditivi del clan dell'Antica Fenice, inclusi Yan Yu'er e Xiao Ping, erano avvolti da quella divina luce.


"Anche Lin Ming dovrebbe essersi unito all'Incontro di Arti Marziali Assoluto. Mi chiedo dove sia..." Sussurrò tra sé e sé Huo Lieshi. In quel momento, l'enorme pilastro lucente si condensò, formando un'enorme sfera ampia oltre 10.000 chilometri. Ogni singolo partecipante di quel posto era stato circondato da questa palla di luce.


E allo stesso tempo, nel cielo sopra i 3000 grandi mondi del Regno Divino, apparì un'enorme pergamena dorata.


Solo l'ampiezza di questa pergamena era di 400.000-500.000 chilometri!


Sembrava una mappa dell'universo. Si spiegò lentamente.


Solo guardandolo, si sarebbe sentita un'enorme pressione, come se ci si trovasse di fronte alla gloria del cielo.


"Guardate, presto! Ci sono parole sulla pergamena!" Gridò qualcuno. Tutti rivolsero lo sguardo verso il tesoro, erano apparse dei nomi scritti con caratteri dorati su di esso.


E accanto ad essi c'erano il loro Sect o maestro ed età. Era chiaro che questi fossero i partecipanti all'Incontro di Arti Marziali Assoluto.


La pergamena continuò a spiegarsi, diventando sempre più lunga e riempiendosi sempre più di nomi. Prima c'erano i discepoli che provenivano da un Sect e poi erano elencati i molti discepoli che avevano dei supremi esperti come maestri. A parte questa informazione, c'era uno spazio vuoto perché non avevano un Sect come supporto.


La pergamena continuò a cadere ancora più velocemente. Alla fine arrivò ad una lunghezza di diversi milioni di chilometri!


Ampio 500.000 chilometri, lungo diversi milioni, questo tesoro era visibile da quasi ogni punto principale di un grande mondo. Finché uno avesse alzato lo sguardo, avrebbe visto questa pergamena o almeno la luce che emetteva.


E avvicinandosi, si potevano vedere le innumerevoli linee scritte su di esso. Si potevano anche notare che questi nomi erano elencati in un quadrato alto tre piedi. Le lettere in effetti erano molto grandi.


"Non vale solo per il nostro Mondo della Luce Cremisi. Anche io posso distinguere qualche altro nome. Ad esempio, ci sono alcune persone della Terra Sacra della Gloria Solare. È una Terra Sacra localizzata nel Mondo Atlante." Disse un discepolo del clan dell'Antica Fenice.


"Esatto, ogni singolo nome dei dieci milioni di miliardi di geni è scritto su quella pergamena! La quantità di informazioni in quel tesoro è terrificante. È davvero l'opera di un Empireo!" Huo Lieshi strinse gli occhi. Immaginò che, dato che questa pergamena era apparsa nel suo grande mondo, sarebbe dovuta apparire in ogni altro pianeta principale del Regno Divino!


In ogni pergamena c'erano almeno 100 milioni di miliardi di geni . Senza un potere sovrannaturale e inimmaginabile, allora sarebbe stato impossibile finire di scriverli tutti nemmeno dopo 100.000 anni!


.....


In quel momento, in un piccolo mondo sconosciuto del Regno Divino, in un pianeta minore e desolato che sembrava privo di vita, un vecchio guardò le stelle. Era perso nei suoi pensieri, sembrava una tavola di legno bloccata a terra.


Dopo molto tempo iniziò a mormorare:"La Legge del Sogno Divino finalmente è stata proiettata nella proclamazione ufficiale... Sogno Divino, hai scelto di tenere l'Incontro di Arti Marziali Assoluto nel tuo mondo e di radunare anche 10 milioni di miliardi di geni per farlo, senza nemmeno tralasciare quei praticanti di arti marziali senza Sect. Hai perfino usato la Legge del Sogno Divino per delineare un annuncio così efficace. Ti sei sforzata così tanto perché hai avuto una lieve premonizione della grande calamità che si sta avvicinando...?"


Disse il vecchio appoggiato al suo bastone da passeggio. La sua schiena era incurvata dall'età. Sembrava il tipo di anziano negli ultimi anni della sua vita.


"Questa era è già tua. Dovresti avere una buona idea di ciò che stai facendo..." Disse il vecchio come se stesse parlando all'Empirea e anche a sé stesso. Poi tossì violentemente. I suoi capelli erano appassiti come delle alghe secche d'estate. E i suoi occhi erano incavati. La sua pelle era grigia e chiazzata, perfino i suoi abiti erano sporchi ed emanavano un po' una cattivo odore.


Questo era il simbolo dei cinque declini della morte.


Quando una persona ordinaria moriva, sarebbe passata dal suo fiore degli anni, per poi invecchiare lentamente mentre il suo fuoco vitale si indeboliva. Alla fine sarebbe morta così. Questo processo poteva occupare un terzo della durata della sua vita.


Per un supremo esperto del Regno Divino però, se fosse vissuto per 10 milioni di anni, sarebbe stato pieno di vitalità per 9,99 milioni di questo periodo. Solo negli ultimi stadi della sua morte avrebbe sperimentato i cinque declini della morte: vestiti sporchi, sudore dalle ascelle, capelli appassiti, odore del corpo, perdita di lucidità.


<em>Nota di non traduzione: un po' come quando si fa una maratona di capitoli.</em>


Non appena li si attraversava, significava che il proprio fuoco vitale si stava indebolendo rapidamente e che presto sarebbe arrivato il termine della propria vita.


"Il passare del tempo... è davvero un avversario terrificante, invincibile e inarrestabile. Fin dai tempi antichi, un tempo è apparso qualcuno che è riuscito a sfuggire all'erosione del tempo, ma il suo destino gli si è rivoltato contro... alla fine tutti perdono..."


Il vecchio sospirò, poi si girò e rientrò nella sua semplice capanna.
                                


                                



