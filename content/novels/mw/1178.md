---
weight: 1178
title: Capitolo 1178 – Il Massacro Inizia
pubDate: 2025-12-15T08:37:10.327Z
tags:
    - mw
---


<em>CAPITOLO SPONSORIZZATO ringraziamo Zangetsus!
11 capitoli in coda (1 di Zangetsus + 7 di Gatsu + 3 di Perri), 0/5
da editare
-Schadenfreude</em>


Quando il pilastro di luce formò un incantesimo che mandò tutti nello spazio del sogno divino e la pergamena dorata oscurava i cieli sconfinati, la grande voce dell'Empireo Vasto Universo riecheggiò ancora una volta. Risuonava come una grande campana, tuonava come dei tamburi divini, riverberava nel mondo, scuotendo i cuori di tutti.


"Ai 3000 grandi mondi del Regno Divino, ora inizierà l'Incontro di Arti Marziali Assoluto!"


"Sta iniziando, finalmente sta iniziando!" Quando il pubblico in tutto l'universo sentì questa voce, le folle si riempirono di entusiasmo. I partecipanti nel Mondo del Sogno Divino invece si tesero. Non era esagerato dire che questo Incontro di Arti Marziali Assoluto sarebbe stato uno degli eventi più importanti della loro vita!


Anche Lin Ming sentì questa voce. Scosse la testa con amarezza. "Alla fine è iniziato. La mia comprensione della Legge del Sogno Divino era appena iniziata e stava ancora migliorando. Se avessi avuto altri mesi a disposizione allora sarebbe stato ottimo!"


Mentre gli altri partecipanti si stavano preparando per questo momento, Lin Ming stava provando a decifrare la potenza trascendente dell'Empirea Sogno Divino. Se gli altri lo avessero saputo, sarebbero rimasti a bocca aperta. Ciò che avrebbero trovato impossibile da fare, Lin Ming lo stava facendo lentamente.


"Ora annuncerò le regole!" La voce dell'Empireo Vasto Universo risuonò ancora una volta, quasi spaccando i timpani.


"Tutti i partecipanti saranno assolutamente al sicuro nel Mondo del Sogno Divino, ma una volta che lascerete la città, incontrerete... degli incubi! Questi incubi sono condensati dall'energia del Mondo del Sogno Divino e assumono ogni sorta di forma macabra e strana. Alcuni sono più umanoidi, altri sochilometrino ad antiche bestie e alcune sono perfino forme di energia.
Possono usare le leggi, controllare l'energia e ci sono perfino delle creature intelligenti quanto gli umani. Uccidetele e otterrete punti merito. Alla fine questi punti merito saranno usati per decidere i vostri risultati e la vostra posizione! Tra tre mesi inizierà la prima fase di eliminazione.
Il tasso di eliminazione sarà... del 99%! In ogni grande mondo, potranno superare la fase solo le persone che rientreranno nell'1% dei migliori! Dopo sei mesi, comincerà la seconda parte in cui saranno eliminati il 99,9% dei partecipanti! In ogni grande mondo, solo uno su 100.000 rimarrà! Dopo nove mesi inizierà la terza fase di eliminazione uguale alla seconda! In ogni grande mondo resterà solo una persona per ogni miliardo di partecipanti!"


Mentre questa voce forte e vibrante annunciava le regole, tutti i giovani membri d'élite sussultarono. Questo tasso di eliminazione era fin troppo anormale!


Tre fasi di eliminazione, dall'1%, allo 0,1% e infine allo 0,01%, sarebbero rimasti solo uno su un miliardo di partecipanti!


Questa era davvero una crudele e brutale competizione!


Lin Ming iniziò a capire quanto fosse terrificante la prima fase dell'Incontro di Arti Marziali Assoluto. Era normale comunque. Nell'intero Regno Divino c'erano 10-20 milioni di miliardi di partecipanti. Dato un un numero di base così enorme, allora anche dopo una selezione del genere sarebbero rimasti oltre 10 milioni di talenti!


Era ancora un numero terrificante di partecipanti.


"Solo una competizione intensa e brutale è interessante."


Sussurrò tra sé e sé Lin Ming. La voce dell'Empirea Sogno Divino risuonò ancora una volta. "Nella città ci sono varie armi, medicine, cristalli del sole viola e ogni altro tipo di tesoro che potete usare liberamente per recuperare le vostre energia. Se uccidete gli incubi, potrete assorbire la loro energia o anche ottenere direttamente armi e risorse dal corpo delle creature.


"Allo stesso tempo, se gli incubi uccideranno i partecipanti, evolveranno e diventeranno sempre più forti. I punti merito di questi incubi aumenteranno!"


"Inoltre, se uscirete dalla città, i partecipanti potranno cacciare e uccidersi a vicenda!"


"Se incontrerete qualcuno, potrete ottenere il 60% dei tesori del sogno divino nel loro corpo e dallo 0% a 60% dei loro punti merito! Dopo essere morti, rinascerete dopo un giorno mantenendo ancora il 40% dei vostri tesori della terra dei sogni e di punti merito. Il numero delle occasioni per tornare nel campo di battaglia sono illimitate."


Tutti i partecipanti rimasero scioccati da queste parole. I partecipanti potevano cacciare e uccidersi a vicenda! Questo significava che non appena avessero lasciato la sicurezza della città, non solo avrebbero dovuto fronteggiare la minaccia degli incubi, ma anche di quella degli altri partecipanti. E probabilmente il fattore più importante era la pericolosità degli altri partecipanti!


Dopotutto, se uno avesse ucciso un incubo, avrebbe potuto ottenere solo dei punti merito limitati, ma uccidere un altro partecipante avrebbe potuto fare guadagnare fino al 60% dei punti merito accumulati. Questo numero sarebbe stato di molto superiore rispetto all'uccisione di qualche mostro!


Tuttavia, perché era dallo 0% al 60%? Non era un numero fisso? Le proporzioni dei punti merito ottenuti sarebbe dipeso dalla fortuna?


Questa era una domanda che si stavano facendo molti partecipanti.


Lin Ming si accigliò lievemente. Questa sorta di regola avrebbe beneficiato quelli che erano accompagnati da altre persone. Ad esempio Zhong Wenshu e i suoi seguaci.


Poteva lasciare che i suoi sottoposti uccidessero gli incubi e allora i loro punti sarebbero appartenuti a lui. Così avrebbe potuto accumulare punti merito ad un ritmo sconvolgente.


Zhong Wenshu era un discepolo di una Terra Sacra di Re del Mondo ordinaria, quindi i suoi seguaci non erano così tanti e non erano nemmeno troppo forti, però sicuramente c'erano individui che avrebbero portato decine o anche centinaia di uomini. La velocità con cui avrebbero ucciso gli incubi sarebbe stata piuttosto considerevole!


Inoltre ci sarebbe stato qualche individuo estremamente ricco che avrebbe potuto usare i soldi per ingaggiare qualche praticanti di arti marziali più povero. In origine, almeno metà degli sfidanti qui era venuto a partecipare per il divertimento. Sarebbe stato facile ottenere i loro servizi con la promessa di diverse centinaia di pietre del sole viola.


Una volta che fosse accaduto, la competizione avrebbe perso ogni significato.


Mentre Lin Ming ci stava pensando, l'Empireo Vasto Universo continuò a parlare. "Dopo aver ucciso un altro partecipante, i punti merito e i tesori ottenuti dipenderanno dalla differenza di punti merito tra l'uccisore e l'ucciso. Se l'uccisore ha meno punti merito, otterrà il pieno 60%. Se l'uccisore ne ha di più, allora i punti merito che riceverà saranno ridotti della metà se hanno il doppio dei punti merito e continueranno ad essere ridotti della metà oltre a questo limite! E dopo essere stati uccisi, indipendentemente dai punti merito originali, si perderà il 60% dei punti merito e dei tesori della terra dei sogni!"


"Capisco..." Lin Ming comprese. Una regola del genere era piuttosto severa. Se i punti merito totali fossero tre volte superiori, allora uno sarebbe stato in grado di ottenere solo il         15% dei punti merito dalle persone uccise. Se i loro punti merito fossero stati quattro volte superiori, la percentuale sarebbe calata al 7,5%. Con dei punti merito superiori cinque o anche dieci volte, il risultato sarebbe stato trascurabile.


In tal caso, sarebbe stato meglio andare ad uccidere un po' di incubi.


Quindi, anche se uno avesse portato molti sottoposti, questi seguaci non sarebbero stati utili nel radunare punti. Questo perché, generalmente parlando, la forza di questi sottoposti era di gran lunga inferiore a quella del loro maestro e quindi sarebbero stati seminati molto presto. Anche se il loro maestro li uccidesse, la quantità di punti merito ottenuta non sarebbe stata rivelante.


Inoltre, una volta uccisi, avrebbero perso il 60% dei loro punti merito indipendentemente dai guadagni del loro maestro. Se questi sottoposti fossero morti una o due volte, presto sarebbero stati eliminati durante la prima fase. Se fossero stati costretti ad andarsene così, il ruolo che avrebbero giocato sarebbe stato nullo.


Questo era un campo di battaglia estremamente giusto!


Il risultato sarebbe dipeso dalla propria forza!


"Interessante!" Sheng Yueping si leccò le labbra. Data la sua natura orgogliosa e arrogante, non aveva mai avuto intenzione di barare così.


"Eheh, allora, le ostilità e i conflitti saranno risolti. La sensazione di controllare la vita e la morte degli altri è davvero allettante!" Zhong Wenshu sorrise con entusiasmo. Nonostante non potesse combattere nella capitale immemore, avrebbe potuto sbarazzarsi di tutte le persone che non gradiva fuori!


"Ora la prima fase dell'Incontro di Arti Marziali inizierà ufficialmente! Le prime eliminazioni inizieranno tra tre mesi!"


La voce dell'Empireo Vasto Universo si affievolì fino ad ammutolirsi completamente. Allo stesso tempo, ad una grandissima distanza dalla Capitale Imperiale Immemore, risuonarono dei ruggiti assordanti che sembravano appartenere ad innumerevoli bestie giganti antiche.


"Sono gli incubi!"


"Ahah, fratelli, cosa state aspettando?! Andiamo e uccidiamoli felicemente!"


Una folla di partecipanti al Mare Divino Realm dell'ottava distruzione gridarono esultarono. Sembravano tutti individui feroci e selvaggi. In effetti, il loro lavoro precedente corrispondeva al loro aspetto. Erano un gruppo di pirati interstellari che uccidevano e derubavano praticanti di arti marziali che facevano lunghi viaggi tra i pianeti. Il fatto che fossero dei ladri con una mera coltivazione negli stadi avanzati del Mare Divino Realm era la prova della loro abilità.
Questo gruppo naturalmente permetteva solo al più straordinario degli individui di unirsi alla loro fazione. Lavorando insieme, finché il loro obiettivo non avesse superato il Divine Transformation realm, avrebbero intrappolato la loro vittima. Così si erano uniti all'Incontro di Arti Marziali Assoluto per mettere alla prova le loro abilità e provare ad ottenere un po' di fama.


"Ahah, aveva ragione il capo! Abbiamo appena ottenuto qualche artefatto di massimo livello e ora voglio davvero provare questa sciabola! Davvero, non appena volevo dormire, qualcuno mi ha mandato un cuscino!"


"Bene, allora competeremo e vedremo chi potrà uccidere di più!"


La folle di pirati interstellari prese vari tipi di armi e si precipitò fuori dalla città. Queste armi erano tutte artefatti Saint di massimo livello presi dai negozi nella Capitale Imperiale Immemore. Per queste persone erano rari tesori preziosi.


Questo gruppo si mischiò a molti altri partecipanti, precipitandosi fuori dalla città come uno sciame di locuste.


"L'ho trovata! Quella è una bestia incubo! Ah, sono stato costretto a trattenermi per troppo tempo!" Un pirata indicò una folla di creature oscure in una gola. Sembravano qualche tipo di capra. La loro aura era debole e non sembravano rappresentare la minima minaccia.


"Quelle dovrebbero essere incubi di basso livello, buoni come spuntino iniziale. Fratelli, uccidiamoli e poi uccidiamo qualche incubo di alto livello!"


Sentendo gli ordini del loro capo, gli altri pirati si precipitarono in avanti.


In quel momento però, quelle decine di creature sembrarono scoprire i pirati. Piegarono le zampe e scattarono facendo esplodere le rocce sotto di loro. Gli incubi si trasformarono in raggi di luce nera che caricarono con una velocità incredibile, avventandosi sui pirati!


"Ahhhh!"


Sette o otto pirati sul posto furono distrutti dalla collisione, la loro carne e il loro sangue schizzarono nell'aria!


"Cosa?!"


I pochi sopravvissuti rimasero sbigottiti. Come potevano queste capre essere così potenti?!


"State tutti attenti! Create una formazione!" Il capo voleva radunare i suoi fratelli rimasti per tentare di ribaltare la situazione, ma in quel momento risuonarono altre grida miserabili. Dopo un'altra fase di attacchi, il resto dei fratelli del capo erano morti all'istante!


Poi le capre si avventarono sul capo, che era rimasto inorridito!


"Che ca**o di situazione è questa..."


Dopo queste ultime parole, il capo fu squarciato da una luce nera. Il suo corpo fu fatto a pezzi mentre si trasformava in una massa di pura energia spirituale che volò verso la Capitale Imperiale Immemore per rinascere.


Le capre, dopo aver ucciso i pirati, iniziarono ad emettere degli scricchiolii. Iniziarono ad emergere degli spuntoni nei loro corpi, i loro occhi diventarono rosso brillante e le loro aure diventarono più intense. Stavano evolvendo.


La stessa situazione stava accadendo in ogni posto. La grande forza di questi incubi aveva superato ogni immaginazione!
                                


                                



