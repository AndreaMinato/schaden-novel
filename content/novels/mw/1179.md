---
weight: 11790
title: Capitolo 1179 – Punti Merito
pubDate: 2025-12-15T08:37:10.327Z
tags:
    - mw
---


<em>Capitolo regolare,
11 capitoli in coda (1 di Zangetsus + 7 di Gatsu + 3 di Perri), 0/5
da editare
-Schadenfreude</em>


"Mm? Le anime di molte persone stanno ritornando in città volando..."


Mentre era seduto a meditare, Lin Ming non aveva nemmeno bisogno di aprire gli occhi per sentire l'energia spirituale che rappresentava i praticanti di arti marziali che tornavano in città. Questo era il risultato della percezione delle Leggi del Sogno Divino in questi ultimi giorni. Altrimenti, in quanto comune partecipante, sarebbe stato impossibile vedere le traiettorie di questi spiriti.


"Molti sono morti. Sembra che questi incubi non siano facili da gestire..."


Lin Ming non era sorpreso. Questo Incontro di Arti Marziali Assoluto era mirato specificatamente ai geni del Regno Divino. Le persone che non erano riuscite nemmeno a raggiungere il nono Stadio della Distruzione erano destinate ad essere eliminate alla fine della prima fase.


Nonostante questo torneo coinvolgesse oltre dieci milioni di miliardi di individui, era estremamente imparziale. Un potente guerriero non sarebbe stato eliminato se si fosse lanciato in una situazione mortale e non ci sarebbero stati deboli che riuscivano a superare la fase a causa di un enorme colpo di fortuna.


Non ci sarebbero state nemmeno occasioni per imbrogliare. Che uno fosse un genio al picco di una Terra Sacra di Re del Mondo o un comune praticante di arti marziali senza il supporto di un Sect, sarebbero tutti partiti dallo stesso punto. Le persone potenti inevitabilmente avrebbero superato questa fase di qualificazione.


Questo fece sospirare Lin Ming con ammirazione nei confronti dei poteri sovrannaturali dell'Empirea Sogno Divino. Pensava che radunare 10 milioni di miliardi di geni in ogni luogo del Regno Divino sarebbe stato impossibile, ma l'Empirea Sogno Divino l'aveva fatto con assoluta facilità. Inoltre la competizione che aveva ideato era più che giusta!


"Gli incubi che uccideranno i praticanti di arti marziali evolveranno e i punti merito ottenuti uccidendoli saranno superiori. Allo stesso tempo, i praticanti di arti marziali delle Nove Distruzioni che possono uccidere gli incubi accumuleranno sempre più punti merito. In altre parole, l'efficienza all'inizio sarà molto bassa. Il vero divario si formerà dopo uno o due mesi."


Lin Ming si era reso conto di questo e non si fece prendere dall'ansia. Questi tre mesi erano molto preziosi per lui. Riuscire a percepire la potenza trascendente dell'Empirea Sogno Divino era molto più importante di qualunque risultato avrebbe potuto ottenere. Per quanto riguardava i punti merito o qualunque altra cosa, sarebbe stato soddisfatto finché avesse attraversato l'eliminazione.


Vicino alla Capitale Imperiale Immemore, scoppiavano battaglie ovunque. Non erano solo partecipanti al Mare Divino Realm delle otto distruzioni, anche quelli delle nove distruzioni si sentirono minacciate.


C'erano molti incubi che erano diventati disgustosamente potenti dopo essere evoluti solo una volta!


Per sopravvivere, molti partecipanti non ebbero altra scelta se non unire le forze ed uccidere incubi insieme. Facendo così però il numero di punti merito che avrebbero ricevuto sarebbero stati ridotti quando venivano divisi tra tutti. Un normale incubo avrebbe dato poco più di 10 punti merito. Se 4-5 persone si fossero coalizzate, tutti avrebbero potuto ottenere solo due miseri punti circa. Queste persone sapevano che sarebbero state inevitabilmente eliminate dopo che fossero passati tre mesi.


"Questa sorta di prova non è qualcosa che può affrontare una persona normale! Anche se uno fosse forte, verrebbe comunque annientato se incontrasse un branco di incubi! Tutti i suoi sforzi precedenti andrebbero a vuoto! Il fattore fortuna in questa competizione è semplicemente troppo grande." Disse il capitano di questa squadra di praticanti di arti marziali.


"Capo, sta succedendo qualcosa più avanti." Disse uno dei suoi compagni. Quando tutti si girarono a guardare, si sentirono rabbrividire. Non troppo lontano nella foresta c'erano decine di incubi che si stavano precipitando verso di loro!


Dopo aver combattuto una violenta battaglia mortale per un giorno intero, questa squadra era ben consapevole cosa significava l'assalto di decine di bestie. Sarebbero stati uccisi all'istante!


Nonostante erano solo forme spirituali nel Mondo del Sogno Divino e si sarebbero reincarnati se fossero morti qui, era comunque mentalmente difficile sopportare la pressione della morte imminente!


"Nascondete la vostra aura e scappate!"


Il capo trattenne la sua aura mentre parlava con una trasmissione di vera essenza.


Durante questa situazione critica, tutti repressero con cautela la loro aura e iniziarono ad arretrare lentamente, un passo alla volta. Non volevano che tutti quei punti per cui avevano lavorato duramente diminuissero più della metà.


In quel momento sentirono un forte fischio. Scorsero una massa indistinta, come se un'ombra rossa fosse sfrecciata nella foresta.


La velocità di questa figura era fin troppo elevata; nessuno poteva vederla chiaramente. La videro anche assalire le decine di incubi, suscitando i loro ruggiti arrabbiati.


Quell'ombra rossa era un partecipante e, dalla forma della sua schiena, era una donna!


"Questa donna pazza!"


"Me**a! Vuole morire trascinandoci con lei?!"


Questi praticanti di arti marziali si spaventarono a morte. Una volta che quegli incubi avessero ucciso quella donna rabbiosa, sarebbero stati massacrati dalla rabbia di quegli incubi!


Proprio mentre tutti stavano per scappare, risuonò una forte esplosione. Innumerevoli grandi alberi implosero e 4-5 incubi emisero grida miserabili mentre scoppiavano come palloncini di carne e sangue. Quell'ombra rossa sembrava uno sbuffo di fumo, sfrecciava elegantemente tra il branco di incubi. Portava due ruote dentate che brillavano di luce fredda. Ovunque andasse, gli incubi sarebbero stati ridotti in una pozza di sangue. Non era diversa da un dio della morte che mieteva vittime!


"Co-com'è possibile?!"


Tutti rimasero scioccati. Dovevano unire le forze per uccidere a stento un solo incubo con i loro sforzi coordinati, eppure questa donna stava uccidendo un intero branco come se stesse massacrando galline e mucche. La differenza tra di loro era semplicemente troppo grande! Anche se questi uomini sapevano che il Regno Divino era inimmaginabilmente vasto e c'era sempre qualcuno di più potente, avevano pensato che la loro forza fosse uguale a quella dei migliori geni delle Terre Sacre. Almeno la differenza tra di loro non sarebbe dovuta essere troppo grande. Ora però tutta la loro sicurezza era stata completamente distrutta di fronte a questa donna vestita di rosso.


In soli dieci brevi secondi di tempo, le decine di incubi furono massacrati!


Rimaneva tranquilla in mezzo alla devastazione, il suo corpo era macchiato di sangue.


La sua figura era snella e indossava un cappello a cono di bambù sulla testa. Era impossibile capire il suo aspetto. Si poteva solo vedere che era incredibilmente misteriosa.


"35 incubi. Con i 70 che ho ucciso prima, ne ho già uccisi oltre cento. Questi sono oltre 1000 punti merito! Mi chiedo come se la passino Zhong Wenshu e i tre prodigi del Palazzo Marziale Sheng. C'è anche quel ragazzo che ha comprato la Pillola del Mondo Sconfinato... Umpf, dimostrerò a tutti che solo avere risorse e talento è insignificante! Anche se le mie origini e le mie ricchezze sono inferiori, non sono più debole di voi! Sarò io a prendere il primo posto nella Capitale Imperiale Immemore!"


Disse tra sé e sé la donna, la sua voce era un po' roca e solenne, facendole perdere fascino.


Nel frattempo, da qualche altra parte, Zhong Wenshu e i tre prodigi del Palazzo Marziale Sheng si stavano dedicando ad un grande massacro.


"Nessuno di voi deve combattere. Se interverrete prenderete solo parte dei miei punti merito. Tutto ciò che dovete fare è guidare gli incubi quaggiù, più sono meglio sarà! Gli incubi evoluti sono i migliori!" Disse Zhong Wenshu mentre rompeva il cranio di un incubo sotto il suo stivale. Mostrava un sorriso sicuro di sé. "Il mio metodo di coltivazione eccelle nei combattimenti di gruppo. Voglio vedere chi altri nella Capitale Imperiale Immemore può ottenere punti merito più velocemente di me!"


"Giusto, ti ho fatto indagare su dove fosse quel piccolo bastardo che ha comprato la Pillola del Mondo Sconfinato. Non l'hai ancora trovato? Cercarlo è di massima priorità. Voglio divertirmi con lui finché posso! È perfetto che possiamo rivivere in questo Mondo del Sogno Divino. Aspetterò finché non risorgerà e non lo ucciderò di nuovo! Voglio ucciderlo finché non sarà miseramente povero e non si caghi sotto ogni volta che mi vede!"


Mentre Zhong Wenshu sorrideva con crudeltà, il suo seguace disse:"Signorino, quella spazzatura di Lin Ming si è ritirato in città e deve ancora uscirne!"


"Mm?" Zhong Wenshu si accigliò. "Quel piccolo bastardo. Sa chiaramente che lo sto cercando, quindi non osa uscire fuori ad affrontarmi?"


"Dovrebbe essere così!"


"Ugh, patetico! Speravo di ucciderlo e prendere i suoi punti merito, ma ora non sembra nemmeno che valga la pena di ucciderlo."


Per Zhong Wenshu, il miglior modo per vendicarsi sarebbe stato uccidere Lin Ming e rubare tutti i risultati dei suoi sforzi, ma ora, dato che non avrebbe funzionato, il godimento che avrebbe provato nel vendicarsi sarebbe diminuito di molto.


"Umpf, non credo che non uscirà e andrà a cacciare bestie lasciandosi eliminare alla prima fase. Nonostante quel piccolo bastardo non è niente in confronto a me, dovrebbe poter entrare nella seconda fase della qualificazione. Non posso credere che sia disposto a rassegnarsi semplicemente ad essere eliminato. Aspetterò. Non appena lascerà la città lo ucciderò all'istante. Voglio tagliarlo in mille pezzi e fargli sperimentare cosa vuol dire soffrire!"


"Ahah, sarà fatto signorino! Non si preoccupi, abbiamo pagato diversi partecipanti per stare di guardia fuori dalla città. Non appena quel ragazzo apparirà, informeremo il signorino. Allora il signorino potrà catturare Lin Ming e divertirsi quanto desidera!"


"Bene! Ben fatto!" Ora andate a cercare velocemente gli incubi. Sono sicuro che i miei punti merito saranno al primo posto nella Capitale Imperiale Immemore! Non solo vincerà questa fase di qualificazione, ma devo anche lottare per i primi cinque posti nel Grande Mondo delle Vere Arti Marziali!


Zhong Wenshu nutriva grandi ambizioni. Nonostante al momento fosse il genio più formidabile tra i giovani del Palazzo della Doppia Polarità, la setta non era ancora disposto ad allenarlo senza badare a spese. Ad esempio, per lui era impossibile godersi medicine come la Pillola del Mondo Sconfinato. Doveva provare a tutti il suo valore e forse dimostrare di avere il potenziale per diventare un Re del Mondo! Solo raggiungendo i primi cinque posti del Grande Mondo delle Vere Arti Marziali sarebbe riuscito ad attirare l'attenzione delle figure di alto livello del suo Sect. In futuro, durante le finali dell'Incontro di Arti Marziali Assoluto, se fosse riuscito ad entrare tra i primi 10.000 o 8.000, sarebbe diventato il miglior discepolo nel Palazzo della Doppia Polarità che fosse capitato nelle ultime decine di migliaia di anni!


.....


Mentre innumerevoli massacri si stavano diffondendo come un incendio nel Mondo del Sogno Divino, all'esterno, il quasi infinito numero di partecipanti stavano tutti guardando l'enorme pergamena nel cielo. Presto scoprirono che su di essa le posizioni dei nomi dei partecipanti stavano cambiando costantemente.


"Guardate! Ci sono dei numeri dopo i nomi delle persone! 1027, che numero è?" Tutti scoprirono che c'erano dei numeri subito dopo i nomi che cambiavano di posizione. All'inizio ce n'erano solo pochi, ma lentamente, a sempre più nomi veniva assegnato un numero.


"1130, 1150. I numeri stanno aumentando. Guarda, qualcuno ha perfino 2000!"


"Quello non è 2000, è 2500! Sta perfino arrivando a 3000! Inoltre ho visto alcuni numeri svanire all'improvviso!"


"Cosa significano?" Chiesero molti, perplessi.


"Dovrebbero essere punti merito! Questi numeri rappresentano i punti merito che hanno!" Quando l'Empireo Vasto Universo aveva usato i suoi poteri sovrannaturali per parlare, la sua trasmissione del suono era passata per l'intero Regno Divino e anche il pubblico aveva sentito le regole della competizione. Dire che questi numeri erano i punti merito dei partecipanti era la spiegazione più ragionevole.
                                


                                



