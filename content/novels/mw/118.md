---
weight: 1180
title: Capitolo 118 - Riparare il 'Simbolo Forza Sovrumana'
pubDate: 2025-10-16T07:28:18.430Z
tags:
    - mw
---


Il livello delle tecniche iscrizione di Lin Ming era avanzato, ma non era onnipotente. Dato che non aveva mai visto questo simbolo per lui era impossibile ripararlo.
Comunque, dopo aver ponderato per un po', mandò un messaggio attraverso la vera essenza a Wang Xuanji, "Presidente, farò un tentativo."


Dato aver raggiunto il Terzo Stadio della Trasformazione del Corpo il controllo della sua vera essenza era diventato più forte e Lin Ming aveva imparato ad usare la vera essenza per mandare messaggi.


"Mmh?" Wang Xuanji ne rimase sorpreso. Lin Ming aveva già visto il 'Simbolo Forza Sovrumana' prima?
Anche se così, questo era incredibilmente difficile. Perfino un grande maestro iscrizionista potrebbe non essere in grado di disegnarlo! Lin Ming aveva solo 15 anni, come poteva avere familiarità con questo simbolo?


Lin Ming era estremamente talentuoso, ma Wang Xuanji non credeva comunque che il ragazzo potesse ripararlo.


<em>'Interessante. Mi piacerebbe vedere se ne sarebbe davvero capace'</em> Wang Xuanji sorrise al pensiero e poi disse, "Bene, allora faccia un tentativo."
Lin Ming annuì e si diresse verso la piattaforma di iscrizioni.
L'uomo di mezz'età rimase perplesso vedendo il ragazzo sedersi. Spaventato disse frettolosamente, "Presidente Wang, questo..."


L'uomo non conosceva Lin Ming, pensava solo che fosse un apprendista... Wang Xuanji intendeva davvero lasciare che un giovane apprendista riparasse la sua armatura? Era uno scherzo?


Wang Xuanji disse, "Va bene, lo lasciamo solo provare. Se non funziona allora la aiuterò personalmente a risolvere il suo problema."
"Ma..." L'uomo di mezz'età guardò addolorato i materiali che aveva preparato con cura. Gli straziava il cuore vederli sprecati in quel modo.


Nonostante fosse un praticante di arti marziali allo Stadio Circolazione, ci aveva messo più di un anno di tempo per radunare tutti i materiali di cui aveva bisogno. Inoltre quest'armatura era un tesoro di grado Human, media qualità ed era il suo cimelio di famiglia, era fin troppo prezioso per lui.


Wang Xuanji rise e disse, "Non si preoccupi. Se fallirà l'assicuro che l'armatura verrà comunque riparata."


"Questo... va bene." Grazie alla rassicurazione di Wang Xuanhi, l'uomo di mezz'età decise di permettere al ragazzino di fare quello che voleva. Sperava solo che non avrebbe fatto così tanti danni.


Ma da dove diavolo è arrivato questo ragazzino perché Wang Xuanji glielo lascia fare? Non aveva sentito parlare di altri apprendisti a parte Wang Yuhan e Qin Xingxuan.
L'uomo di mezz'età era confuso.


Lin Ming prese l'armatura e immerse la sua forza dell'anima nel 'Simbolo Forza Sovrumana'. Con la sua 'Tattica dell'Anima Tirannica' poteva poteva percepire la struttura del simbolo, annotandosi ogni singola linea che riusciva a vedere. In quel momento Lin Ming era pienamente concentrato.


Anche quando lavorava nella cucina del Padiglione dello Splendore aveva questa espressione.
Sia l'uso della forza feroce necessaria per disossare, sia il controllo delicato per creare le raffinate linee delle rune dei simboli di iscrizione richiedevano una grande precisione. In una bisognava utilizzare la propria percezione per determinare la struttura scheletrica e dei tendini di una bestia, nell'altra per disegnare le linee intricate dei simboli.


Wang Yuhan era dietro a Lin Ming, mentre lo guardava in silenzio. Poteva vedere chiaramente l'espressione concentrata del ragazzo. Il suo sguardo rivelava una grande energia e un'intensa dedizione, facendogli emanare un'aura solenne che non corrispondeva alla sua giovane età.


Wang Yuhan non poté non riconoscere che era molto accattivante. Qualche ragazza impressionabile ne sarebbe facilmente rimasta incantata.


Nemmeno Wang Yuhan poteva credere che Lin Ming sarebbe riuscito a farcela, anche se il ragazzo aveva fatto diversi miracoli era comunque un'impresa impossibile.


Lin Ming continuò a studiare il simbolo per un quarto d'ora. Durante questo periodo di tempo non si era mosso di un solo pollice. L'uomo di mezz'età stava diventando sempre più impaziente. Poi Lin Ming disse all'improvviso, "Presidente Wang, vorrei chiederle, se riparasse questo simbolo quanti dei suoi effetti potrebbe ripristinare?"


Wang Xuanji esitò, poi sorrise e si accarezzò la barba. Questo ragazzino, voleva paragonarsi a lui?


Wang Xuanji disse, "Se riparassi questo simbolo potrei probabilmente ripristinare circa l'80% dei suoi effetti. Il 'Simbolo Forza Sovrumana' è un genere di runa di supporto: una volta incisa sull'armatura, anche se non può aumentare direttamente le capacità difensive, può accrescere la velocità con cui si accumula la vera essenza. All'inizio l'effetto era circa del 36 al 37%. Se la riparassi alla fine sarebbe circa al 30%.


Ormai non si poteva più ripristinare tutti gli effetti del simbolo, non sarebbe stato possibile nemmeno per Wang Xuanji.


"Oh, capisco. Quindi finché la percentuale del raduno di vera essenza aumenta di almeno del 30% allora ci riuscirò."


<em>'Oh! Questo ragazzino di certo è sicuro di sé!'</em>


Wang Xuanji guardò Lin Ming con grande interesse. Cosa aveva intenzione di fare il ragazzo?
Rise e disse, "Se un maestro iscrizionista ospite potesse ripristinare il 28% delle sue funzionalità allora andrebbe bene."


Lin Ming annuì. Toccò l'anello al suo indice e tutti rimasero scioccati da cosa fece dopo. Lin Ming aveva tirato fuori una lancia lunga dall'anello spaziale.
Perfino Wang Xuanji e Wang Yuhan erano confusi. Stava riparando un simbolo, cosa ci faceva con la lancia?


"Ragazzo... cosa stai facendo?" L'uomo di mezz'età guardò con paura e apprensione. Cielo! Sperava solo che questo ragazzo non avesse intenzione di usare quella lancia affilata per infilzare la sua armatura.


Lin Ming guardò l'uomo e disse, "Distruggerò il 'Simbolo Forza Sovrumana' e ne disegnerò uno nuovo."


"Di... distruggere?" L'uomo di mezz'età non credeva alle sue orecchie. Se non ci fosse stato Wang Xuanji, avrebbe picchiato questo str****to finché sua madre non lo riconosceva più!
"Sei pazzo!"


Una volta posto un simbolo di iscrizione su un tesoro, era molto difficile da distruggere. Questo perché era inciso a fondo nel tesoro, il marchio invece era solo sulla superficie, era solo una sorta di firma del maestro iscrizionista e aveva soltanto un effetto decorativo, come ad esempio il motivo a forma di fiamme di Lin Ming.


Se fosse stato distrutto il marchio non avrebbe comunque infranto la struttura interna dell'iscrizione, per farlo normalmente ci si sarebbe recati da un alchimista o da un raffinatore per bruciarlo. Questo costava parecchio e richiedeva diverso tempo e avrebbe anche danneggiato lievemente il tesoro.
Non solo, avrebbe influenzato l'effetto dei simboli di iscrizione che si sarebbero potuti incidere in seguito.


Questo era il motivo per cui, nella maggior parte dei casi, se il simbolo fosse stato danneggiato si sceglieva di ripararlo.


Lin Ming non capiva la struttura del 'Simbolo Forza Sovrumana' quindi naturalmente non poteva ripararlo. Così aveva deciso di distruggerlo; non sapeva manipolare il fuoco, per questo poteva solo utilizzare la sua lancia!


"Ragazzo! Se continui a dire assurdità del genere, allora non biasimarmi per come reagirò. L'uomo di mezz'età era un praticante di arti marziali allo Stadio Circolazione e anche un aristocratico. Aveva un certo status nella città di Fortuna Celeste. Nonostante portasse rispetto a Wang Xuanji, pensava di poter essere scortese verso un ragazzino di origini sconosciute.


In quel momento Wang Xuanji tossì lievemente. Questo rumore risuonò come un tuono nelle orecchie dell'uomo, che ne rimase scosso e poi si calmò immediatamente.
Wang Xuanji intervenne, "Il suo tesoro è di grado Human, qualità media. Perfino un praticante di arti marziali allo Stadio Circolazione ci metterebbe un po' di tempo a distruggerla, perché è così nervoso?"


L'uomo di mezz'età disse, "Scusatemi, solo che questa armatura è un cimelio di famiglia, quindi sono un po' nervoso." Wang Xuanji era un praticante di arti marziali la cui coltivazione era agli inizi dello stadio Houtian. Di fronte a lui l'uomo di mezz'età non osò più agire con imprudenza.


Wang Xuanji guardò Lin Ming aspettando una spiegazione. Anche il ragazzo era un maestro di iscrizioni, come poteva non sapere che distruggere un simbolo di iscrizione era un tabù?


Lin Ming disse, "Presidente Wang, oso farlo perché ne sono abbastanza sicuro. Nonostante non possa garantire che il tesoro non sarà danneggiato, il danno non sarà troppo grande. In più posso ripararlo."


Il danno non sarà troppo grande? Usare forza bruta per distruggere un simbolo già fuso organicamente con l'armatura, come poteva dire una cosa del genere?


Wang Xuanji si accigliò e rimase in silenzio. Se Lin Ming avesse distrutto il simbolo, allora neppure lui sarebbe stato capace di ripararlo.


Lin Ming disse, "Con la mia coltivazione servirà del tempo per distruggerlo. Se il Presidente Wang non è convinto, allora può fermarmi quando vuole."
Wang Xuanji annuì; poteva farlo. Anche se non c'era alcuna vera essenza concentrata in essa, questa armatura era incredibilmente resistente e distruggere un simbolo di iscrizione richiederebbe molto tempo.


L'uomo di mezz'età si rassegnò se qualcosa fosse andato storto avrebbe subito ripreso l'armatura. Nel caso peggiore il suo cimelio di famiglia non sarebbe stato riparato.


Lin Ming mise l'armatura sulla piattaforma, arretrò di dieci passi e brandì la lancia. Tutti i presenti stavano guardando Lin Ming, curiosi di vedere cosa avrebbe fatto.
                                


                                



