---
weight: 11800
title: Capitolo 1180 – Classifica
pubDate: 2025-12-15T08:37:10.327Z
tags:
    - mw
---


<em>CAPITOLO SPONSORIZZATO ringraziamo Zangetsus!
10 capitoli in coda (0 di Zangetsus + 7 di Gatsu + 3 di Perri), 0/5
da editare
-Schadenfreude</em>


"Così erano punti merito. Ha senso. Ma perché solo un piccolo numero di persone hanno dei numeri dietro i loro nomi e la maggior parte dei praticanti di arti marziali non li hanno?"


Nonostante la pergamena dorata avesse molti nomi con dei numeri, questo era dovuto alle sue dimensioni troppo grandi. I nomi erano raggruppati tutti insieme e sembravano innumerevoli. Contandoli, il numero di persone con dei punti merito non arrivavano nemmeno a qualche chilometriio.


"Probabilmente solo quelli con almeno mille punti merito sono rivelati. Anche per un Empireo voler aggiornare costantemente i punti merito di oltre dieci milioni di miliardi di discepoli non sarebbe facile! Quelli con i numeri che poi sono svaniti probabilmente sono persone che hanno superato i mille punti e che poi sono stati uccisi da altri partecipanti o incubi. Alla fine i loro punti merito sono diminuiti e sono scesi di posizione."


Naturalmente era impossibile per l'Empirea Sogno Divino aggiornare costantemente i punti merito di ogni singolo partecipante con la sua forza spirituale. Non importava quanto fosse potente la sua forza spirituale, era impossibile monitorare e cambiare i punti merito di oltre dieci milioni di miliardi di geni.


Ciò su cui contava erano le leggi Heaven Earth del Mondo del Sogno Divino.


Tutto ciò che era in quella terra era sostenuto dalle sue leggi e il mondo sarebbe riuscito a completare da solo le statistiche di ciascuno. L'Empirea Sogno Divino avrebbe dovuto solo fornire un po' di energia per mostrare i punteggi di tutti.


"Allora è così. Le persone con i punteggi sono tutti coltivatori sbalorditivi! Probabilmente supereranno la prima fase delle eliminazioni e forse anche la seconda!"


"Sì! Forse saranno perfino notati da varie grandi organizzazioni, specialmente quelli che hanno ottenuto punti merito più velocemente!"


In ogni angolo del Regno Divino c'erano innumerevoli persone che tenevano discussioni del genere.


Tuttavia, presto scoprirono che, nonostante potessero vedere i punti merito di tutti i partecipanti del Regno Divino, era fin troppo difficile trovare qualche persona in particolare.


La pergamena dorata era semplicemente troppo grande. Era ampia centinaia di migliaia di chilometri e lunga diversi milioni di chilometri. Perfino un Sacro Lord non avrebbe avuto l'abilità di coprire l'intera pergamena con la sua percezione divina. E anche se l'avesse fatto, con la sconfinata quantità di nomi sul tesoro, avrebbe esaurito l'energia della sua anima prima di trovare ciò che stava cercando.


"Mi chiedo come se la stia cavando Wenshu."


Diversi Anziani del Palazzo della Doppia Polarità si accigliarono. Erano tutti ad un passo dal diventare Sacri Lord ed erano figure importanti della stirpe Zhong. Anche unendo le forze, trovare il nome di Zhong Wenshu in una lista così enorme era un'impresa fin troppo enorme per loro.


Naturalmente il maestro del Palazzo della Doppia Polarità avrebbe potuto trovare Zhong Wenshu, ma un Re del Mondo non avrebbe avuto tempo da sprecare guardando una lunghissima fase di preliminari. Gli sarebbe importato solo delle finali.


Mentre diversi Anziani si stavano preoccupando, un carro dorato solcò il cielo. Poi si fermò e un uomo di mezz'età con una corona di giada ne uscì. indossava un lungo abito con dei ricami dorati legato da una cintura color oro viola. Mostrava un brillante sorriso e sembrava estremamente ricco.


"Mm? È il vice direttore della casa d'aste imperiale!"


Gli Anziani del Palazzo della Doppia Polarità riconobbero velocemente l'uomo di mezz'età.


"Signori!" L'uomo sopra il carro divino che emanava archi di luce abbagliante, attirò l'attenzione di tutti. La sua voce si diffuse facilmente in un'area di 100.000 chilometri. La sua coltivazione era ad un passo dallo stadio del Re del Mondo!


Un guerriero ad un passo dal diventare Re del Mondo. In un'area di 100.000 chilometri, era un'esistenza che primeggiava tra i centinaia di milioni di spettatori.


Tutti lo guardarono, insicuri sul cosa dire.


L'uomo di mezz'età sorrise lievemente e disse:"La mia casa d'aste imperiale ha ricevuto l'autorizzazione dell'Empirea Sogno Divino di venire qui a vendere tavolette di giada. Potete usarle per cercare la posizione di specifici partecipanti. Se sapete il nome e la setta di un praticante di arti marziali, potete cercarli per scoprire quanti punti merito hanno. Il numero di volte che potete usare questa tavoletta di giada è illimitato. Il prezzo di ogni tavoletta di giada è 10 milioni di pietre del sole viola. La quantità è limitata, quindi il prezzo è piuttosto alto." L'uomo di mezz'età tirò fuori delle tavolette di giada verde scuro mentre parlava.


Su queste tavolette era incisa una semplice formazione che poteva connettersi alla proiezione della pergamena del Mondo del sogno Divino. Anche così, il loro costo era a dieci milioni di pietre del sole viola!


Per un po', tutti i praticanti di arti marziali privi di Sect e le piccole famiglie e Sect rimasero ammutoliti. Questo prezzo era letale. Inoltre la sua sola funzione sarebbe stata di guardare i risultati, era un oggetto semplicemente troppo lussuoso.


Tuttavia, le persone che provenivano da famiglie distinte non ci badarono. Un Anziano del Palazzo della Doppia Polarità rise e disse:"Saggio Shi, è venuto proprio nel momento giusto. Mi stavo preoccupando di non poter scoprire i risultati dei membri della giovane generazione della mia famiglia. Mi permetta di comprare una tavoletta di giada."


"Va bene!" Il Saggio Shi lanciò una tavoletta di giada verso l'Anziano. Allo stesso tempo un anello spaziale che conteneva le pietre del sole viola si diresse verso il Saggio Shi.


La casa d'aste imperiale sarebbe riuscita a trarre solo il 10% dei profitti da questi scambi, il resto sarebbe stato dato all'Empirea Sogno Divino. In effetti queste tavolette di giada erano state create dai discepoli del Palazzo Sogno Divino. Anche se il processo era semplice, contenevano un lieve tocco di Leggi del Sogno Divino, quindi chiunque altro si sarebbe potuto scordare di pensare di duplicarle.


L'Empirea Sogno Divino stava gestendo l'Incontro di Arti Marziali Assoluto. Solo creare queste enormi Luci del Sogno Divino nell'universo ed evocare quelle enormi pergamene in tutti e 3000 i grandi mondi richiedeva una quantità terrificante di energia.


Anche se l'Empirea Sogno Divino era assurdamente ricca, non poteva comunque consumare risorse in questo modo, quindi aveva anche bisogno di un metodo per recuperare un po' di soldi.


Una vendita simile stava accadendo per tutte le pergamene dorate dei 3000 grandi mondi del Regno Divino. Le persone responsabili nell'eseguire queste vendite erano le diverse associazioni di commercio di ogni grande mondo. Per quanto riguardava le persone capaci di permettersi le tavolette di giada, anch'esse appartenevano a grandi organizzazioni.


"L'ho trovato! Palazzo della Doppia Polarità - Zhong Wendhu, 5300 punti merito! Ahah, Wenshu non ci ha deluso! Sbalorditivo!"


Dopo che l'Anziano del Palazzo della Doppia Polarità aveva ottenuto la tavoletta di giada, aveva iniziato a cercare i risultati di Zhong Wenshu. Naturalmente solo cercare il suo nome non sarebbe stato sufficiente, c'erano molti omonimi, ma aggiungendo la setta di provenienza, sarebbe stato molto più facile trovarlo.


"Tuttavia Wenshu non è quello nella posizione più alta. Le Terre Sacre delle Vere Arti Marziali hanno dei membri con dei risultati ancora superiori. I loro migliori partecipanti avevano già 6000 punti merito.


"È già piuttosto buono! Andiamo a fare rapporto della felice notizia al capofamiglia! L'attuale classifica è un po' inaccurata però. Solo dopo che i punti si stabilizzeranno potremo vedere i veri risultati!"


Nel frattempo, anche il Palazzo Marziale Sheng aveva comprato una tavoletta di giada del sogno divino. Questa tavoletta era abbastanza grande da poter mostrare oltre una decina di nomi. C'erano i tre prodigi della setta nell'elenco. I loro punti merito erano a circa 5000 ciascuno.


Questo risultato rese soddisfatti molti Anziani del Palazzo Marziale Sheng.


In quel momento, nel mondo Zaohua, fluttuava in modo simile un'enorme pergamena. Sotto di essa c'era una bellissima donna, anche lei stava vendendo tavolette di giada.


"10 milioni di pietre del sole viola è fin troppo costoso!"


Un Anziano del Culto Wujian si accigliò. Erano solo un Sect di ottavo livello. Anche se potevano permetterselo, sarebbe stato difficile per loro pagare un prezzo del genere solo per scoprire i risultati prima del tempo. Il loro Sect però aveva speso una grande quantità di ricchezze e aveva impiegato molti sforzi per coltivare Yu Youimng. Erano impazienti di scoprire quali sarebbero stati i risultati.


"Uniamoci insieme a qualche altro Sect di ottavo livello per comprarne una. Comprarne una da soli è un po' troppo per noi. La ricchezza del nostro clan Wujian proviene dal duro lavoro dei nostri discepoli. Non ne abbiamo così tanta di scorta."


"Giusto, compriamola con gli altri."


Gli Anziani del clan Wujian idearono questo nuovo piano e contattarono alcuni Sect di ottavo livello che avevano buoni rapporti con loro. Insieme comprarono una tavoletta di giada.


Cercarono velocemente i risultati di Yu Youming.


"3150 punti. Questa posizione è tra i primi uno e due milioni del mondo Zaohua!"


Al momento solo le persone nei primi 10.000 posti avrebbero mostrato una chiara posizione. Gli altri invece sarebbero stati posti solo in un intervallo generale.


"Una posizione tra uno e due milioni..." I discepoli del Culto Wujian discussero tra di loro, non sapevano cosa significasse una posizione del genere.


"Sembra che superare le fasi preliminari sarà impossibile." Disse un Anziano. Questo era solo la classifica del Mondo Zaohua. Se questa classifica si fosse estesa all'intero Regno Divino, allora sarebbe dovuta essere moltiplicata di 3000. Tuttavia solo 10 milioni circa di persone avrebbero superato le qualificazioni preliminari. Se uno avesse voluto superarle in un grande mondo, sarebbe dovuto rientrare tra i primi 300.000. Questo sarebbe stato estremamente difficile per Yu Youming.


Nonostante questo, gli Anziani furono piuttosto soddisfatti di questo risultato. Erano solo un Sect di ottavo livello, ma c'erano anche molti geni e innumerevoli Terre Sacre che non potevano superare le qualificazioni. Le persone capaci di avanzare erano almeno dei geni di Terre Sacre che si avvicinavano al livello di un Re del Mondo.


Le altre organizzazioni che avevano comprato la tavoletta di giada con il Culto Wujian fecero a turno per guardare la posizione dei loro discepoli. Tutti i loro allievi erano al di sotto dei primi 3 milioni. Il divario era evidente, era chiaro che Yu Youming primeggiasse su tutti loro.


Questo rallegrò gli Anziani del Culto Wujian. Il vice si accarezzò la barba con soddisfazione e disse:"Quel Youming è piuttosto bravo. Sembra che non l'abbiamo allenato invano!"


"Sì! In futuro potrebbe perfino avvicinarsi ad un Sacro Lord!"


Gli Anziani del Culto Wujian erano pieni di gioia, mentre gli altri mandarono con amarezza le loro congratulazioni. Anche i discepoli del Culto Wujian che li avevano accompagnati presto festeggiarono.


C'erano anche Mu Qianyu e Qin Xingxuan tra di loro.


"Sorellona, quella tavoletta di giada è..." Sussurrò Qin Xingxuan.


"Lo so."


Anche Mu Qianyu era piena di emozioni contrastanti. Avrebbe potuto cercare Lin Ming con quella tavoletta di giada. Non le importava dei suoi risultati, voleva solo sapere se si fosse unito all'Incontro di Arti Marziali Assoluto. Se avesse saputo che stava partecipando, avrebbe potuto scoprire in quale grande mondo viveva. Poteva anche confermare in quale frazione era stato accettato. Allora, cercarlo sarebbe stato molto più facile.


La sua posizione di discepola della corte esterna era semplicemente fin troppo bassa. Lei e Qin Xingxuan avevano lavorato duramente e avevano fornito il loro aiuto nella raffinazione della pillola di grado Heaven. Alla fine erano riuscite ad ottenere due posti che erano riservate a discepoli inservienti, così da poter guardare questo Incontro di Arti Marziali Assoluto.


Non aveva affatto i requisiti per parlare direttamente ad un Anziano.


Mu Qianyu strinse i denti. Fece un passo coraggioso in avanti e disse:"Anziano, avrei una richiesta da chiederle."


"Mm?" L'Anziano del Culto Wujian si girò verso di lei. Era piuttosto sorprendente che Mu Qianyu si fosse fatta avanti.


Yu Feng, che era responsabile della gestione dei discepoli della corte esterna, si arrabbiò. Alzò le sue sopracciglia sottili e disse con ferocia:"Mu Qianyu, sbrigati a ritirarti, non conosci i nostri costumi?!"


Le regole del Culto Wujian erano severe. Se Mu Qianyu avesse destato l'irritazione di un Anziano, lei avrebbe lasciato una brutta impressione visto che si occupava di questi allievi.


Tuttavia, a causa dei risultati di Yu Youming, l'Anziano del Culto Wujian era di ottimo umore. Non si preoccupò della scortesia di Mu Qianyu, invece fece un cenno:"Cosa vuole? Lasciala parlare."
                                


                                



