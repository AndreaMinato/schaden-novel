---
weight: 1182
title: Capitolo 1182 - Lin Ming fa la sua mossa
pubDate: 2025-12-15T08:37:10.327Z
tags:
    - mw
---


<em>Capitolo regolare,
10 capitoli in coda (1 di Zangetsus + 7 di Gatsu + 3 di Perri), 0/5
da editare
-Schadenfreude</em>


Nel Mondo Sogno Divino, Lin Ming era seduto su un letto di pietra, non si muoveva. Negli ultimi 65 giorni aveva percepito la Legge del Sogno Divino.


All'inizio le linee sarebbero apparse solo in un piccolo spazio del Cubo Magico, ma mentre Lin Ming continuava ad approfondire la sua comprensione, queste linee colorate si espansero lentamente fino ad uno spazio di tre piedi attorno a lui.


Se qualcuno fosse entrato in questa stanza, avrebbe visto innumerevoli splendidi raggi di luce attorno a lui, simili ad un bellissimo pesce dai sette colori.


In quel momento Lin Ming aprì gli occhi. In quel momento una luce brillò sulla sua fronte. Era il bagliore dello spirito. Una persona che non aveva compreso le leggi dell'anima non poteva vederle, ma anche se l'avesse fatto, la sua anima sarebbe stata bruciata da questo bagliore. Se uno non avesse avuto una forza spirituale abbastanza forte, l'anima si sarebbe vaporizzata nel nulla!


"Ricevi!"


Lin Ming gridò e i frammenti di luce multicolori di fronte a lui sembrarono afferrati da una qualche potente forza. Furono trascinati verso di lui da questa strana trazione per poi affondare lentamente nel corpo di Lin Ming e svanire completamente.


Queste luci erano state già risucchiate nel mare spirituale di Lin Ming. Accadde una scena incredibile. Mentre le ultime scie di luce caddero nello spirito di Lin Ming, formarono un marchio a forma di diamante circondato da un debole alone di luce e delle fiume color arcobaleno, era davvero splendido.


"La seconda runa. Finalmente ho creato la seconda runa del sogno divino! La Legge del Sogno Divino è davvero straordinaria. Quando ho superato il nono Stadio della Distruzione e mi sono sottoposto al battesimo delle leggi del Dao Celeste, sono stato battezzato da tutte le leggi nell'universo. Anche così però, sono solo cadute nelle mie ossa o sono affondate nella mia carne. Nessuna di esse poteva marchiare la mia anima. Questa è la prima volta che è successo!"


Lin Ming guardò la runa che luccicava nella sua anima e si stupì. La Legge del Sogno Divino era essenzialmente diversa dagli attacchi spirituali, le loro basi erano a livelli completamente diversi. Non aveva mai sentito di leggi che potevano lasciare marchi sullo spirito.


"65 giorni, eppure sono riuscito solo a formare due marchi. Con il supporto del Cubo Magico posso vedere il movimento di queste leggi di energia, eppure ho ancora così tanta difficoltà nel coltivarla. Se non avessi il Cubo Magico, voler percepire qualsiasi cosa qui sarebbe assurdo. Questa Legge del Sogno Divino è incredibilmente difficile da comprendere. Inoltre un'altra domanda importante è: non ho idea di come queste leggi si applichino in combattimento..."


Dopo aver percepito le regole delle leggi, uno non sarebbe capace necessariamente di trasformarle immediatamente in forza combattiva. Bisognava avere un modo per farlo, metodi di coltivazione, tecniche marziali e così via. Nonostante Lin Ming avesse il Cubo Magico, non sapeva ancora cosa fosse la potenza trascendente della legge del Sogno Divino. Avrebbe dovuto cercare informazioni da solo.


Lin Ming aveva sempre più il sospetto che il motivo dello scarso numero del Palazzo di Sogno Divino fosse proprio a causa della difficoltà nel comprendere questa legge. Se uno avesse voluto studiarla, prima doveva essere istruito da un supremo esperto. Anche il discendente dell'Empirea Sogno Divino sarebbe dovuto essere guidato personalmente dall'Empirea Sogno Divino. I requisiti per studiare la legge del Sogno Divino erano incredibilmente duri.


"Mi rimangono 25 giorni. Non c'è abbastanza tempo per incidere il terzo marchio dell'anima. Dovrei andare a guadagnarmi un po' di punti merito. Che peccato, tre mesi è troppo poco."


Lin Ming scese dal letto di pietra. 25 giorni erano un tempo più che sufficiente per radunare punti merito. Nonostante si fosse allenato per tutto questo tempo, poteva sentire un'enorme quantità di energia spirituale che scorreva nel cielo per tutto il giorno. Ad ogni ora c'era un enorme numero di morti! 
Queste persone perivano sotto gli artigli e le zanne di qualche incubo o erano stati massacrati da altri partecipanti. Ormai molti si saranno resi conto di non avere possibilità di superare la prima fase di eliminazione.
Nonostante questo, probabilmente vorrebbero andare all'avventura e ottenere un po' di esperienza. Questo avrebbe aumentato di molto il livello degli incubi e, non solo, i punti merito degli altri praticanti di arti marziali sarebbero diventati sempre più alti.


'<em>Finché posso uccidere alcuni incubi di alto livello o uccidere un po' di partecipanti con molti punti merito, potrò superare facilmente la prima fase di eliminazione.</em>' Mentre ci pensava, Lin Ming lasciò la Capitale Imperiale Immemore. Questa era la prima volta in due mesi che lasciava l'assoluta rete sicura della città.


Lin Ming uscì e respirò l'aria fresca della natura; non c'erano davvero differenze tra il mondo reale e questa terra dei sogni. Sospirò ancora con ammirazione di fronte ai metodi meravigliosi dell'Empirea Sogno Divino.


"Quel moccioso è apparso!"


Al di fuori della Capitale Imperiale Immemore, la comparsa di Lin Ming attirò all'istante l'attenzione di due praticanti di arti marziali. Entrambi avevano una coltivazione negli stadi intermedi del Mare Divino Realm dell'Ottava Distruzione e sapevano perfettamente che sarebbero stati eliminati durante la prima fase dei preliminari. Così non si disturbavano ad andare a caccia e invece avevano accettato il pagamento di Zhong Wenshu e si erano messi a sorvegliare le porte della città, diventando i suoi occhi e le sue orecchie.


Non appena Lin Ming era apparso, erano stati i primi a scoprirlo.


"Ahah, è troppo meraviglioso! Siamo rimasti di guardia qui per due mesi e finalmente i nostri sforzi sono stati ripagati. Il moccioso è uscito!"


"Ci siamo guadagnati 50.000 pietre del sole viola ora. Nonostante non abbiamo ottenuto altro partecipando all'Incontro di Arti Marziali Assoluto, è comunque un bel guadagno. Dovremmo stare attenti a non essere scoperti però, è molto più forte di noi!"


"Non preoccuparti. Ricorda, quando abbiamo esplorato quelle antiche rovine in passato, abbiamo trovato la preziosissima tecnica marziale 'Sparizione'. Non è un nome dato a caso. Può essere usata per rintracciare, sorvegliare e ogni sorta di operazione nascosta. Se non fosse per questa abilità, non avremmo mai iniziato a fare questi tipi di lavori!"


I due comunicavano con trasmissioni di vera essenza e non guardarono nemmeno Lin Ming. Anche il loro metodo di sorveglianza seguiva la "Sparizione", quindi pensavano di essere ben nascosti.


Nonostante questo, Lin Ming fu il primo a scoprirli. La differenza di forza era semplicemente troppo grande e Lin Ming aveva anche compreso una piccola porzione della Legge del Sogno Divino.


Lin Ming si toccò il mento e mostrò un sorriso divertito. Si stava chiedendo dove avrebbe ottenuto punti merito, ma ora sembrava che alcune persone fossero venute a dargli una mano.


Non si disturbò a perdere tempo con i due piccoli seguaci. Lin Ming usò la sua tecnica di movimento e scomparì come fumo nero, volando dritto verso una giungla distante.


Nonostante stesse procedendo molto lentamente, i due seguaci quasi caddero nel tentativo di seguirlo.


"Come può essere così veloce! Ha individuato subito la nostra 'Sparizione'!"


"Assurdità, deve aver saputo che c'erano delle persone che volevano ucciderlo, così è corso via subito non appena è uscito dalla città. Inoltre è forte, quindi ovviamente è veloce. Guarda laggiù. È appena entrato in quella giungla. Ci sono così tanti incubi dentro, quindi sicuramente rimarrà bloccato lì per un po' di tempo."


Quando i due videro che Lin Ming era entrato nella giungla si rallegrarono immediatamente. Si affrettarono a comunicare la notizia.


In quel momento, nella giungla, Lin Ming stava affrontando tre incubi.


Erano dei leopardi. Assunsero una formazione triangolare attorno a Lin Ming mentre ruggivano.


Agli occhi di Lin Ming non erano più bestie, ma erano stati semplificati in innumerevoli linee.


Queste linee grigie non brillavano affatto, in confronto alla Legge del Sogno Divino che Lin Ming aveva percepito prima erano molto più scure.


Mentre le guardava però Lin Ming si rese conto di una cosa.


"Così questi sono incubi! Gli incubi sono formati dall'energia di questa terra dei sogni. Erano forme di energia che vagavano per il mondo e che si sono radunate grazie al potere delle leggi, trasformandosi in mostri aggressivi. Se dovessi definirli in altro modo, sarebbe energia Heaven Earth!" Lin Ming capì.


Gli incubi erano simili all'energia Heaven Earth nel mondo reale. Tuttavia l'energia lì non aveva una natura aggressiva e questi incubi erano capaci di uccidere.


Nel mondo reale si poteva assorbire l'energia Heaven Earth per coltivare.


Nel Mondo del Sogno Divino, si poteva assimilare l'energia di queste creature dopo averle uccise!


La premessa però era aver compreso la potenza trascendente della Legge del Sogno Divino.


La percezione di Lin Ming era estremamente elevata ora. Con l'aiuto del Cubo Magico era riuscito a decifrare un po' delle tracce della potenza trascendente dell'Empirea Sogno Divino.


In altre parole, in questo mondo si poteva uccidere gli incubi ed assorbire la loro energia usando questa potenza trascendente per rafforzarsi!


Se fosse stato vero, l'Empirea Sogno Divino praticamente aveva creato un nuovo metodo di coltivazione completamente diverso da tutti gli altri. Ogni potenza trascendente era davvero meravigliosa e differente!


La Forza del Dio Blasfemo, l'intento marziale di Primordius, la Legge del Sogno Divino, ognuno di essi era incredibilmente misterioso!


Quando se ne rese conto, Lin Ming desiderò sempre di più di apprendere la Legge del Sogno Divino. Se avesse potuto capire i suoi misteri fantastici, avrebbe potuto aumentare la sua forza nel Mondo del Sogno Divino.


Gli altri partecipanti avrebbero potuto solo ottenere esperienza di combattimento, mentre lui avrebbe potuto potenziarsi!


In quel momento Lin Ming sentì i tre leopardi neri attorno a lui ruggire per poi precipitarsi verso di lui.


Lin Ming non batté ciglio. Disse semplicemente:"Voi gatti potete diventare le mie cavie."


Mosse le dita e tre raggi di luce brillarono. Queste frecce di vera essenza che contenevano il suo spirito da battaglia d'oro trapassarono all'istante le teste dei tre incubi. Gli incubi tremarono ed emisero dei lamenti per poi cadere a terra.


I tre incubi erano scomparsi, trasformandosi in granelli di energia nel cielo. Agli occhi di Lin Ming, l'energia era formata da innumerevoli linee grigie.


Queste linee erano molto più elementari delle luci multicolore che aveva decomposto il Cubo Magico.


"Siete mie."


Lin Ming sporse la mano. Sotto l'attrazione delle leggi della terra dei sogni, le linee sprofondarono ubbidientemente nel suo corpo. Entrarono nella sua anima e riempirono di energia i suoi due marchi spirituali.


I marchi erano diventati ancora più appariscenti!


Se Lin Ming avesse assorbito questa energia secondo ciò che sapeva della Legge del Sogno Divino, allora, nonostante non ne avesse troppa a disposizione, l'avrebbe già potuta utilizzare per aumentare la sua coltivazione. Era simile all'assorbimento di energia Heaven Earth nel mondo reale, ma era molto più rapido.


Questo era avvenuto solo uccidendo incubi di basso livello. Cosa sarebbe successo se avesse dato la caccia a qualche incubo di alto livello? La sua velocità di coltivazione sarebbe stata ancora superiore!


Mentre Lin Ming pensava a questo, a diverse centinaia di chilometri di distanza in una gola profonda, Zhong Wenshu aveva appena tagliato la testa di un incubo con la sua spada. Il sangue schizzò in ogni direzione. Mentre dava la caccia a questi incubi, Zhong Wenshu doveva fare un po' sul serio.


In quel momento uno dei suoi seguaci accorse:"Signorino, i perlustratori hanno mandato un messaggio. Quel piccolo bastardo che ha comprato la Pillola del Mondo Sconfinato finalmente è apparso!"
                                


                                



