---
title: Capitolo 1185 – Spade Gemelle Yin Yang
pubDate: 2025-12-15T08:37:10.327Z
tags:
    - mw
---


<em>CAPITOLO SPONSORIZZATO ringraziamo Gatsu!
7 capitoli in coda (4 di Gatsu + 3 di Perri), 0/5
da editare
-Schadenfreude</em>


"Piatto principale? Ahahahahah!"


Zhong Wenshu rise fragorosamente. "In tutti gli anni che ho vagato nel Grande Mondo delle Vere Arti Marziali, questa è la prima volta che sono stato trattato così! Sei davvero folle! Credi davvero di avere la forza per mettermi sotto pressione solo perché puoi uccidere i miei sottoposti?"


Zhong Wenshu era davvero infuriato. Voleva fare a pezzi Lin Ming a mani nude.


"Nonostante non possa ucciderti in questa terra dei sogni, quando questo grande torneo finirà, mobiliterò ogni singola persona che ho nel mio Palazzo della Doppia Polarità per ucciderti. Sei un nessuno con così tanti preziosi tesori, come un bambino che porta un lingotto d'oro in mezzo a delle strade affollate. Sai che ci sono innumerevoli persone che vogliono ucciderti?
Anche se vieni da una Terra Sacra, la tua Terra Sacra è lontana, nel Mondo della Luce Cremisi, quindi come potrebbero aiutarti qui? Finché non rimarranno delle prove, il clan dell'Antica Fenice non avrà altra scelta che reprimere la frustrazione. Anche se obiettassero, cosa potrebbero fare al mio Palazzo della Doppia Polarità? Ahahahah!"


Mentre parlava, Zhong Wenshu tirò fuori due spade dal suo anello spaziale. Queste due lame erano tesori al livello di artefatti spirituali. Nonostante la loro qualità fosse di molto inferiore alla Lancia del Sangue della Fenice di Lin Ming, chiaramente erano un paio. Un artefatto spirituale che poteva essere usato da un maestro al Mare Divino Realm era già estremamente costoso. Un paio di artefatti spirituali erano ancora più rari.


Di questo paio, una era nero e l'altro bianco!


Zhong Wenshu incrociò le mani, una luce fredda si intrecciò. La spada a sinistra iniziò ad emenare una luce bianca fiammeggiante e quella sulla destra divenne nera come la pece. Tuttavia dei puntini di luce sembravano fluttuare attorno alla lama. La spada nera sembrava un buco nero che inghiottiva costantemente l'energia attorno.


"La mia spada si chiama Squarciasole e l'altra si chiama Pietranera. Dovresti essere orgoglioso per avermi costretto a sfoderarle.


"Spada nera e bianca? Leggi Yin Yang?"


Lin Ming ne fu un po' sorpreso. Poteva sentire chiaramente le fluttuazioni delle leggi Yin Yang provenire dalle armi. Inoltre Zhong Wenshu sembrava aver raggiunto il quarto livello del Concetto dello Yin Yang.


Le leggi Yin Yang potevano essere considerate delle leggi di livello relativamente alto nell'universo. Anche se erano inferiori alle leggi primordiali, erano comunque superiori a quelle dei cinque elementi.


Zhong Wenshu alla fine proveniva da una Terra Sacra di un Re del Mondo. Un discendente del genere poteva arrivare tra le prime dieci posizioni dell'Incontro di Arti Marziali Assoluto, e forse perfino tra i primi cinque. Erano esistenze inferiori solo ai discendenti di un Empireo. C'erano anche certi individui tra di loro che potevano sconfiggere i successori di un Empireo. Dopotutto non ogni discendente di un Empireo poteva avere un talento illimitato e fortuna!


Non si poteva sottovalutare la percezione di un genio così dotato.


Lin Ming divenne un po' più serio, ma solo un po'.


Se non avesse potuto nemmeno uccidere qualcuno come Zhong Wenshu, tanto valeva rinunciare a lottare per i primi cinque o anche tre posti dell'Incontro di Arti Marziali Assoluto.


 "Muori!"


Gridò Zhong Wenshu. Si trasformò in un turbinio quando arrivò di fronte a Lin Ming in un attimo, puntava Squarciasole verso la sua gola.


Con questa velocità incredibile, il petto di Lin Ming fu trafitto. Dopo che la luce di spada penetrò nel suo corpo, precipitò verso la giungla dietro di lui. Gli alberi alle spalle di Lin Ming furono spazzati via. Innumerevoli alberi torreggianti furono sradicati e distrutti, vaporizzati in un'esplosione di luce bianca e furono ridotti in cenere!


Era apparso un enorme spiazzo nella giungla.


"Ahh!"


I due che avevano seguito Lin Ming gridarono allarmati. Quello sbalorditivo Lin Ming era stato ucciso da quel colpo di spada?


Prima che avessero il tempo di capire cos'era successo, risuonò una voce da dietro di loro. "La tua velocità è decente, ma la tua vista è piuttosto scarsa."


Questa voce apparteneva a Lin Ming.


I due segugi sussultarono per lo spavento. Tutti i peli del loro corpo si rizzarono e iniziarono a barcollare. Lin Ming era apparso a soli tre piedi dietro di loro.


Durante quell'attacco di prima, Lin Ming aveva schivato il colpo di Xhong Wenshu ed era riuscito ad arrivare dietro di loro senza che nemmeno lo notassero.


I due ricognitori caddero a terra. Iniziarono a strisciare temendo di essere investiti dalle onde d'urto delle battaglie.


"Che vanteria spudorata. Non sarai così fortunato stavolta!"


Zhong Wenshu si incupì. Usò la mano destra per attaccare. Iniziò a formarsi un vortice nero attorno alla sua spada Pietranera. Anche la piccola quantità di luce nella giungla sembrò essere stata risucchiata dall'arma. Per un momento sembrava che non fosse rimasto nulla in questo mondo prima che il fendente piombasse su Lin Ming.


Lin Ming si sentì risucchiato dallo strano potere, rendendogli difficile spostarsi velocemente. Questo era il Concetto di Risucchio delle Leggi dell'Oscurità. Era capace di distorcere lo spazio ed ostacolare i suoi movimenti.


Lin Ming non si fece prendere dal panico. Indicò la Lancia del Sangue della Fenice a terra e affrontò la luce di spada di Zhong Wenshu. "Se potessi combinare i poteri dello yin e dello yang insieme, allora potresti crearmi dei problemi, ma dato che puoi gestire solo una spada alla volta, è tutto inutile!"


Gli occhi di Lin Ming brillarono. La Forza del Dio Blasfemo si attivò e un'ondata di fuoco si scatenò dalla Pianta del Dio Blasfemo, creando un fuoco che illuminò l'oscurità. Sulla Lancia del Sangue della Fenice iniziò lentamente a fiorire un loto blu. Nel cuore della pianta, brillava un bagliore rosso che squarciava l'oscurità.


Danza della Fiamma del Loto Blu!


Lin Ming fuse insieme i primi quattro livelli delle Leggi del Fuoco mentre riversava anche il potere del fulmine nel suo attacco. La Lancia del Sangue della Fenice sfrecciò inarrestabile, dividendo la terra e creando un'enorme gola nella giungla. Innumerevoli alberi furono ridotti in cenere a causa della conflagrazione!


<em>Bang!</em>


Gli attacchi di Zhong Wenshu e Lin Ming si incontrarono. Per un momento il vortice nero fece a pezzi la giungla circostante, ma in esso si levò un loto blu!


L'energia piombò sul petto di Zhong Wenshu, facendogli salire il sangue alla gola, mentre il sangue colava dagli angoli della sua bocca.


"Questo moccioso!"


Zhong Wenshu si infuriò. Quando aveva visto che Lin Ming aveva ucciso all'istante cinque dei suoi sottoposti, aveva capito che sarebbe stato difficile gestirlo. Solo ora però si era reso conto di quanto fosse difficile sconfiggerlo.


Quel colpo che aveva appena usato non era il suo più potente attacco, ma lo era quasi. Nonostante questo, era finita così.


"L'attacco di prima deve aver esaurito una grande quantità della sua energia. Devo approfittarmi di questa occasione e puntare tutto su questa mossa!"


Mentre le fiamme si levavano al cielo, Zhong Wenshu cambiò direzione ed evocò la sua vera essenza con forza. Scattò nel mare delle fiamme. Sentiva che la densità della sua vera essenza era inferiore a quella di Lin Ming, così poteva solo approfittarsi delle onde d'urto dello scontro per fargli un agguato e vincere.


<em>Peng peng peng!</em>


L'energia colpì incessantemente la sua vera essenza protettiva, seminando ancora più caos nella vitalità del sangue del suo corpo. Zhong Wenshu però non poteva preoccuparsene ora.


"Spada che Divora il Sole e la Luna!"


Zhong Wenshu non badò alle sue ferite e usò con decisione la spada Pietranera, spazzando via le fiamme impetuose attorno a lui. Questo era il suo attacco più potente. Dopo aver compreso i più profondi misteri della spada della Pietranera, poteva inghiottire ogni energia, corpo, anima e si poteva dire che potesse divorare le stelle stesse. Anche se era ben lontano dal poter arrivare a questo punto, era diventato quasi invincibile al suo livello grazie alla mossa Spada che Divora il Sole e la Luna.


<em>Hu hu hu!</em>


L'arma di Zhong Wenshu si era quasi trasformata in un buco nero. Un'enorme quantità di onde d'urto furono inghiottite, diventando parte dell'attacco di Zhong Wenshu!


Mentre l'energia caotica si divideva, rivelò soltanto l'espressione fredda e spietata di Lin Ming!


"Sei finito!" Disse con ferocia Zhong Wenshu. Menò un fendente con Pietranera!


Dopo aver usato la sua mossa finale, Zhong Wenshu non riuscì più a sopportarne il peso. I vasi sanguigni per tutto il suo corpo iniziarono ad esplodere per la pressione. Zhong Wenshu si era ferito gravemente per sferrare il suo attacco più potente!


Questo buco nero sfrecciò verso Lin Ming.


<em>'Divora ogni cosa! Divora la sua carne e il suo sangue!</em>' Pensò con fervore Zhong Wenshu. Tuttavia, proprio mentre il buco nero stava per toccare il corpo di Lin Ming, dietro di lui iniziò a fiorire un loto rosso sangue.


Fiore di Loto del Grande Imperatore – Spazio primordiale!


<em>Rumble rumble rumble rumble!</em>


Mentre il buco nero cadeva nello spazio primordiale, ci un'intensa collisione. Impassibile, Lin Ming infilzò il centro del buco nero con la Lancia del Sangue della Fenice.


"Idiota! Se attacchi le mie Leggi del Risucchio, sarai divorato solo più velocemente!"


Zhong Wenshu era fradicio di sangue. Brandiva Squarciasole con la mano sinistra ed era pronto ad usare l'ultimo briciolo della sua vera essenza per un ultimo attacco, assicurandosi la vittoria.


In quel momento però accadde una scena sconvolgente.


Il buco nero che aveva sparato era stato distrutto dal colpo di lancia di Lin Ming. Anche l'energia nera e viscosa fu inghiottita da un potere invisibile!


Questo attacco di spada che si diceva potesse inghiottire per fino le stelle era stato divorato da altre leggi!


Il caos dava alla luce lo Yin e lo Yang e lo Yin e lo Yang divergevano in cinque elementi. Nonostante le leggi Yin Yang fossero superiori a quelle dei Cinque Elementi, erano comunque inferiori alle Leggi Primordiali. Anche un vero buco nero che era nato durante la distruzione di un universo o nella creazione di un nuovo cosmo sarebbe stato comunque inghiottito dalle leggi primordiali!


Inoltre il colpo di Zhong Wenshu era ben lontano dal diventare un vero buco nero. Non era nient'altro che una copia!


"Com'era possibile?! Che abilità è questa?!"


Zhong Wenshu era incredulo. Voleva attaccare con Squarciasole, ma rimase fermo. Se nemmeno il colpo più potente di Pietranera poteva ferire Lin Ming, che utilità avrebbe avuto il suo Squarciasole?


In quell'istante Lin Ming era già arrivato di fronte a lui. La Lancia del Sangue della Fenice era apparsa a tre piedi di distanza sopra la testa di Zhong Wenshu!


La luce fredda della Lancia del Sangue della Fenice si riflesse nelle pupille di Zhong Wenshu. Una sensazione di disperazione riempì il suo cuore. Sollevò la spada per rispondere all'attacco, ma fu inutile.


<em>Ca!</em>


La Lancia del Sangue della Fenice squarciò la spalla sinistra di Zhong Wenshu e attraversò le sue costole. Il sangue iniziò a piovere. Zhong Wenshu era stato tagliato a metà da Lin Ming!


Mentre il suo corpo veniva distrutto, l'espressione di Zhong Wenshu era ancora incredula e riluttante. I punti merito che aveva accumulato dopo due mesi di duro lavoro e il suo sogno di raggiungere i primi venti posti del Mondo delle Arti Marziali svanì come una bolla di sapone. Tutti i suoi sforzi erano diventati solo un dono per gli altri!


Zhong Wenshu stava quasi morendo di rabbia e tristezza!


Tuttavia questi erano stati i suoi ultimi pensieri. Un momento dopo la sua testa fu trafitta dalla Lancia del Sangue della Fenice. Il resto del corpo di Zhong Wenshu si dimenò per un momento per poi accasciarsi a terra, morendo all'istante!


Zhong Wenshu si trasformò in una massa di luce che si dissipò nell'aria.
                                


                                



