---
weight: 11880
title: Capitolo 1188 – Dichiarazione di Guerra
pubDate: 2025-12-15T08:37:10.328Z
tags:
    - mw
---


<em>CAPITOLO SPONSORIZZATO ringraziamo Gatsu!
4 capitoli in coda (1 di Gatsu + 3 di Perri), 0/5
da editare
-Schadenfreude</em>


<em>Hu!</em>


Lin Ming atterrò, entrando ufficialmente nella Gola degli Incubi.


Qui non c'era vegetazione a parte enormi funghi che si ergevano come giganteschi ombrelli nel cielo. Questi funghi avevano colori vivaci ed emettevano una lieve luce. Sembravano estremamente tossici.


Camminando per questa giungla di funghi, si potevano vedere rocce nere e dure tutto intorno. Molte di esse erano piene di crepe e macchiate di sangue rosso.


Dopo che gli incubi morivano, i loro cadaveri sarebbero svaniti. Sarebbe rimasta solo una piccola parte del loro sangue. Queste macchie in realtà erano energia condensata che non aveva avuto abbastanza tempo di dissiparsi.


Mentre si inoltrava nella gola, Lin Ming vide sempre più segni di massacri. Erano diventati sempre più sanguinosi ed intensi.


Enormi crepe, rocce rotte, montagne spaccate e ogni sorta di artefatto Saint rotto rimasto infilzato nella dura pietra, era scioccante e allarmante.


Le rocce della Gola degli Incubi erano oltre cento volte più resistenti dell'acciaio. Solo così il terreno avrebbe potuto mantenere a stento la sua forma nonostante le esplosioni intense di vera essenza. Altrimenti la Gola degli Incubi non sarebbe nemmeno esistita più.


Il vento ululante era affilato come un coltello. Divenne sempre più violento, facendo svolazzare gli abiti di Lin Ming. 


La luce era spenta e monocromatica. Solo la lieve luce di una stella ricadeva sul suolo della gola. Per un praticante di arti marziali però la scarsa illuminazione non importava!


<em>Roar! Roar! Roar!</em>


Nell'oscurità risuonavano le grida degli incubi, scuotevano la terra come dei tuoni. Solo sentendoli si poteva percepire quanto fossero straordinari gli incubi.


"Mm?"


Lin Ming entrò in allerta. Sentì all'improvviso degli intensi intenti omicida che si erano fissati su di lui. Mantenne la sua compostezza mentre toccava il suo anello spaziale, diffondendo la sua percezione nell'oscurità. Aveva visto quattro persone nascoste dietro una roccia sporgente ad una distanza di 100 piedi. Stavano solo aspettando che qualcuno incrociasse il loro cammino per iniziare il loro agguato.


In quel momento questi quattro stavano parlando tra di loro:"Un volto nuovo! Non ho idea di chi sia!"


"Dovrebbe essere un novellino. Finalmente è arrivata la cena ragazzi!"


Queste persone stavano parlando rapidamente usando trasmissioni di vera essenza. Dopo essere rimasti nella Gola degli Incubi per abbastanza tempo, sapevano chi potevano provocare e chi dovevano evitare. Qui non c'erano degli scontri casuali. Per quanto riguardava i grandi geni delle Terre Sacre di Re del Mondo come i tre prodigi del Palazzo Marziale Sheng, inevitabilmente erano in cima alla catena alimentare. Nessuno osava nemmeno pensare di poter dare loro problemi.


Allo stesso tempo, i geni della Terra Sacra di Re del Mondo non sarebbero andati ad uccidere altri partecipanti. Questo perché i loro punti merito erano molto più alti di tutti loro e, date le regole, ucciderli non sarebbe stato troppo significativo. Così molti partecipanti nella Gola degli Incubi potevano mantenere un tenue equilibrio.


L'area di caccia era divisa in base alla propria forza. Più uno era potente, più sarebbero stati ampi i terreni di caccia e più elevata sarebbe stata la qualità.


Una volta che arrivava un volto nuovo, questo tenue equilibrio si sarebbe rotto momentaneamente. Ci sarebbero state sempre delle persone che consideravano questi nuovi arrivati come deliziose prelibatezze.


"Nascondi la tua aura. Una volta che si avvicinerà a noi, lo attaccheremo a sorpresa!"


"Va bene. Siamo in quattro contro uno; dovremmo poterlo uccidere all'istante. Mi chiedo quanti punti merito ha. Se sono meno di 100.000 sarebbe noioso. Dopo che saranno ridotti dalle regole, non riusciremo ad ottenere molto."


"Dovrebbe essere abbastanza abile per aver osato venire qui. Spero solo che non sia qualche sciocco che è capitato per caso qui."


I quattro impallidirono all'improvviso. Un terrificante intento omicida inondò il mondo e li travolse. Una lancia rosso scuro squarciò l'oscurità come un serpente in agguato, puntava direttamente verso le loro gole!


"State attenti!"


I quattro praticanti di arti marziali erano in pericolo. Si erano resi conto di aver fatto un grave errore!


Il loro avversario li aveva scoperti prima del tempo e aveva lanciato un attacco feroce e folle.


"Attaccate!" Gridò subito il capo dei quattro. Tuttavia i loro sforzi furono inutili. Sentirono l'energia dei loro corpi svanire rapidamente, rendendoli incapaci di radunare le forze. Una luce rosso brillante passò davanti a loro e sentirono una sensazione gelida al collo. Il sangue schizzò a terra.


Sentirono che la loro coscienza veniva trascinata via.


Avevano già sentito questa sensazione prima d'ora.


In effetti, nel campo di battaglia della Gola degli Incubi, la maggior parte delle persone era già morta diverse volte.


Lin Ming ritirò la Lancia del Sangue della Fenice. Aveva usato un solo colpo di lancia prima, netto e pulito!


C'era ancora un praticante di arti marziali che non era morto. Gemeva di dolore, non avrebbe mai pensato che questo nuovo arrivato sarebbe stato così feroce. Conoscevano a grandi linee le persone terrificanti vicino alla Capitale Imperiale Immemore, ma non avevano mai sentito di questo giovane! Proveniva da un'altra città? Avevano avuto davvero una pessima sfortuna!


Con i loro punti merito però, anche se fossero stati uccisi diverse volte avrebbero comunque potuto superare la prima fase di eliminazioni. C'era sempre speranza per altre occasioni in futuro.


"Ucciderli non mi ha dato molti punti merito. La soppressione delle regole è davvero spietata." Disse tra sé e sé Lin Ming. Non si disturbò nemmeno ad usare l'energia del sogno di questi praticanti di arti marziali.


"Oh, uno non è ancora morto." Lin Ming si avvicinò e si chinò chiedendo a questa persona che stava soffocando a causa del suo stesso sangue. "Dimmi, i tre prodigi del Palazzo Marziale Sheng sono più avanti?"


"Idiota... cercare... i tre prodigi del Palazzo Marziale Sheng... è un suicidio, eheh..." Mentre parlava, il sangue formava delle bolle ai lati della bocca del praticante di arti marziali. Non aveva partecipato all'asta della Capitale Imperiale Immemore, così non aveva riconosciuto Lin Ming. Pensava solo che fosse un partecipante di un'altra città che era venuto a sfidare i tre talenti del Palazzo Marziale Sheng.


"Non devi preoccuparti per me. Se non parlerai, assicurati di non lasciare più la città. Se ti vedrò, ti ucciderò." Lin Ming posò un piede sul suo petto e lo pestò. Il praticante di arti marziali sussultò, il suo corpo fremeva mentre il sangue schizzava dalla sua bocca.


"Sono... dentro..."


"Bene... oh, ho un'altra domanda. Perché avete provato ad attaccarmi? Credete di poter attaccare a sorpresa ogni partecipante che entra nella Gola dell'incubo?" Nonostante non avesse sentito le trasmissioni di vera essenza che si erano scambiati i quattro, la sua percezione era estremamente acuta, diventando ancora più profonda mentre approfondiva la Legge del Sogno Divino. Era impossibile per lui non sentire l'intento omicida dei quattro.


"È perché... eri un volto nuovo..."


"Capisco."


Lin Ming sollevò il piede.


Un volto nuovo significava che era una preda facile? Beh, era comprensibile. A quanto pareva per inoltrarsi nella Gola degli Incubi avrebbe dovuto spendere molto tempo. Non solo avrebbe dovuto combattere contro gli incubi, ma anche affrontare gli agguati dei partecipanti lungo la strada. Nonostante Lin Ming non temesse queste persone, per combattere contro tutti loro ci sarebbe voluto del tempo.


Il suo tempo era estremamente prezioso!


Al momento la sua posizione era solo secondaria. il motivo principale per cui voleva uccidere era per prendere l'energia della terra dei sogni, che gli avrebbe permesso di percepire la Legge del Sogno Divino.


Con una potenza trascendente a portata di mano, doveva cogliere ogni occasione. Per massimizzare la quantità di tempo per cui avrebbe potuto percepirla, avrebbe dovuto sfruttare ogni secondo nel Mondo del Sogno Divino.


Lin Ming diede un calcio allo sfidante mezzo morto. Poi avanzò nelle profondità della Gola degli Incubi ed evocò un po' di vera essenza.


Gridò più forte che poteva:"Tre prodigi del Palazzo Marziale Sheng! Uscite fuori!"


Dopo aver riversato energia nella sua voce, produsse un'onda d'urto incontrollata che si estese per la gola. Ovunque passasse l'onda sonica, le rocce si sarebbero frantumate.


"Uscite fuori!"


"Uscite fuori!"


"Uscite fuori!"


La voce titanica riecheggiò nel canyon. Era particolarmente sonora mentre si rifletteva sulle pareti rocciose.


In quel momento quasi ogni partecipante della Gola degli Incubi sentì questo grido.


Sussultarono tutti. Chi era questa persona che osava essere così arrogante?!


"Qualcuno sta sfidando i tre prodigi del Palazzo Marziale Sheng!"


"È Zhong Wenshu? È quella donna con il cappello a cono di bambù?"


"Sei un idiota? Quella chiaramente era la voce di un uomo e come potrebbe essere Zhong Wenshu? Se affrontasse uno dei tre prodigi potrebbe essere in vantaggio, ma contro tutti e tre dovrebbe solo scappare. Non dimenticarti che provengono tutti dalla stessa Terra Sacra. Non devi essere un genio per capire che creeranno sicuramente una formazione sul campo di battaglia!"


"Giusto, una formazione!"


Una volta che i tre si fossero schierati, non avrebbero semplicemente sommato le loro forze, anzi, la loro forza si sarebbe moltiplicata!


Forse perfino un maestro delle Terre Sacre delle Vere Arti Marziali li avrebbe temuti!


Se uno l'avesse saputo, ma avesse comunque osato sfidarli, doveva essere un ritardato o un individuo davvero feroce.


"Forse non è solo una persona che li sta sfidando, ma un gruppo?"


Forse. Andiamo a dare un'occhiata. Potrebbe essere un abitante di un'altra città. Dopotutto il Mondo delle Vere Arti Marziali ha altre città oltre alla Capitale Imperiale!"


Molti partecipanti si interessarono a questa battaglia. Iniziarono tutti a farsi strada verso la voce. Tra di loro c'era una donna vestita di rosso.


Il suo fisico era snello e armonioso, portava un ampio cappello a cono di bambù sulla testa. Il suo aspetto era completamente celato, ma la sua voce era dura e roca. "Interessante. Se non sbaglio, è la voce di quell'uomo. Tra dieci giorni avevo intenzione di sfidarvi tutti uno alla volta per dimostrare che sono la più forte, ma non avrei mai pensato che saresti stato il primo a sfidarli. Va bene anche così. Voglio dare una bella occhiata e vedere perché sei così sicuro di te da osare affrontare i tre prodigi del Palazzo Marziale Sheng."


La donna era estremamente veloce. Si precipitò verso l'apertura della Gola degli Incubi come un raggio di luce bianca.


"Fratellone, hai sentito? Qualcuno è venuto qui a sfidarci!"


Quando Sheng Yueping dai capelli rossi sentì la voce di Lin Ming, ridacchiò:"Divertente. Siamo stati nel Mondo del Sogno Divino per così tanto tempo, eppure questa è la prima volta che qualcuno ci ha sfidato!"


"Dalla voce sembra che sia quel piccoletto che ha comprato la Pillola del Mondo Sconfinato. Davvero ridicolo. Dopo che è entrato nel Mondo del Sogno Divino si è rinchiuso nella Capitale Imperiale Immemore per oltre due mesi e finalmente ha deciso di uscire dal suo guscio, e la prima cosa che fa è cercarci. Che sicurezza!" Disse piano Sheng Yanran a lato. Dal suo bellissimo volto traspariva ogni tipo di espressione diabolica.


"Avanti, andiamo ad incontrarlo! È venuto proprio nel momento giusto, ma non dovremmo sottovalutarlo. Questo ragazzo probabilmente ha incontrato qualche grande opportunità fortunata." Disse Sheng Tianhao, sfregandosi il mento.


"Umpf, chi tra i partecipanti all'Incontro di Arti Marziali Assoluto non ha incontrato la sua opportunità fortunata? Avere una o due occasioni fortunate non è affatto strano. Il punto chiave è il talento, andiamo ad incontrare quel folle moccioso. Se non mi avesse cercato, l'avrei fatto io. Voglio vendicarmi ancora per l'insulto che ci ha fatto all'asta della Capitale Imperiale." Disse Sheng Yueping con un tono pieno di disprezzo. Ribolliva ancora di rabbia per quella sconfitta disastrosa che aveva subito nell'Asta della Capitale Imperiale.


I tre praticanti di arti marziali misero da parte le loro armi e volarono verso l'entrata della Gola degli Incubi.
                                


                                



