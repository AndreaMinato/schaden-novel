---
weight: 1189
title: Capitolo 1189 – Lottare contro i tre prodigi (prima parte)
pubDate: 2025-12-15T08:37:10.328Z
tags:
    - mw
---


<em>Capitolo regolare,
4 capitoli in coda (1 di Gatsu + 3 di Perri), 0/5
da editare
-Schadenfreude</em>


<em>Roar! Roar!</em>


Diversi incubi feroci si precipitarono dalle profondità della gola, balzando verso Lin Ming!


La dichiarazione di guerra non aveva attirato solo molti praticanti di arti marziali, ma anche diversi incubi. Queste creature erano ricoperte da barbigli dall'aspetto crudele e la loro aura era sinistra. Gli incubi di questo luogo erano molto più selvaggi e pericolosi di quelli che aveva incontrato nella giungla.


Lin Ming rimase immobile. La Lancia del Sangue della Fenice scattò come una vipera, trapassando facilmente le fronti di questi incubi.


<em>Puff! Puff!</em>


Diversi incubi iniziarono a cadere, ruzzolando a terra per poi schiantarsi contro una parete rocciosa, il loro sangue iniziò a schizzare a terra.


La pietra che era centinaia di volte più dura dell'acciaio fu ridotta a pezzi.


"Quanto è feroce!"


Commentarono molti quando videro come Lin Ming si era sbarazzato facilmente degli incubi. Non era qualcosa che la maggior parte dei presenti poteva sperare di fare.


"Lo conosco. È quel giovane che ha comprato la Pillola del Mondo Sconfinato nell'asta della Capitale Imperiale."


"Giusto! È la persona che ha comprato la Pillola del Mondo Sconfinato con 7 bilioni di pietre del sole viola. Quel prezzo è semplicemente folle!"


Molti praticanti di arti marziali erano già arrivati. Una buona parte di loro aveva partecipato all'asta. Erano rimati impressionati da Lin Ming.


La maggior parte di loro aveva pensato che qualcuno che aveva osato sfidare i tre prodigi l'avrebbe fatto in gruppo e forse sarebbe provenuto da una città vicina. Non si sarebbero mai immaginati che sarebbe stata una sola persona. Lin Ming!


"Oh cielo! Quel ragazzo si è inimicato diversi geni di Terre Sacre durante quello sfacelo all'asta. Ora osa perfino sfidarli! Ormai la loro ostilità è irreconciliabile!"


"Idiota, queste persone ormai hanno rinunciato ad ogni parvenza di civiltà. Se quel ragazzo non fosse andato a cercare i tre prodigi del Palazzo Marziale Sheng, allora sarebbero andati lui a trovarlo. Ma sfidarli da solo non è un po' troppo?"


"Credo anche io che sia ridicolo. Il Palazzo Marziale Sheng combatterà insieme; è impossibile che si divida. Se vincerà, allora significa che la sua forza è alla pari con uno dei migliori geni delle Terre Sacre delle Vere Arti Marziali!"


Sempre più persone erano arrivate e la maggior parte di loro dubitavano di Lin Ming. Se ci fosse stata una persona che aveva una forza uguale a quella dei tre prodigi del Palazzo Marziale Sheng, allora sarebbe potuta rientrare tra i primi cinque posti in classifica. Tutti avevano difficoltà a credere che questo giovane ordinario potesse arrivare ad un livello del genere.


Mentre alcuni si univano a questa discussione, dissero con derisione:"Ho sentito che da quando questo ragazzo è entrato nel Mondo del Sogno Divino, è rimasto rintanato nella Capitale Imperiale Immemore e non ha fatto nemmeno un passo fuori. Ora che esce fuori, sta sfidando i tre prodigi. Credo che abbia dei problemi mentali."


Bisognava sapere che questo era solo uno spazio della terra dei sogni, un posto dove le anime e la coscienza coesistevano con quelle degli altri. Coltivare qui non potenziava il loro vero corpo, quindi nessuno poteva immaginarsi cosa avesse fatto Lin Ming mentre sprecava tempo nella Capitale Imperiale Immemore.


Non solo, ma Lin Ming non aveva fatto nulla durante questi due mesi. Ciò che lasciava gli altri senza parole era che, non appena era uscito fuori, aveva sfidato i tre prodigi del Palazzo Marziale Sheng. Questa sorta di comportamento sicuramente non era normale.


In quel momento una donna con un cappello a cono di bambù si precipitò fuori dalla Gola degli Incubi. Sembrava leggera e vivace, come una farfalla che volava nell'oscurità. Non fece il minimo rumore mentre schivava gli enormi funghi tossici.


Non appena atterrò, molti altri attorno a lei iniziarono a tremare, ritirandosi istintivamente da lei.


Da quando quelle persone erano arrivate nella Gola degli Incubi, per ottenere ancora più punti, era comune che i partecipanti si uccidessero tra di loro oltre che dare la caccia ai mostri.


Questa donna con il cappello a cono di bambù era tutta sola. Era un bersaglio estremamente attraente visto che non proveniva da una Terra Sacra di Re del Mondo. Molti avevano provato ad ucciderla. Erano arrivati in squadre, usando attacchi frontali, a sorpresa e perfino trucchi e trappole, ma alla fine erano stati tutti uccisi. Inoltre era estremamente spietata e decisa. Avrebbe squarciato la pancia e tagliato gli arti dei morti.


Dopo un po' nessuno aveva osato attaccarla nuovamente. Quando qualcuno la vedeva, si sarebbe girato e sarebbe scappato.


Questa donna con il cappello a cono di bambù aveva finito per occupare una regione ampia e di altissima qualità nella Gola degli Incubi, seconda solo ai tre prodigi del Palazzo Marziale Sheng.


Naturalmente, perfino agli occhi degli altri, anche questa donna era inferiore ai tre talenti del Palazzo Sheng. Dopotutto erano in tre e ognuno di loro era un grande maestro. Se si fossero coalizzati, sarebbero stati i più potenti nella Capitale Imperiale Immemore.


La donna con il cappello a cono di bambù osservò Lin Ming e anche Lin Ming la fissò. U due non parlarono, ma poterono sentire entrambi un lieve spirito combattivo nello l'uno nello sguardo dell'altro.


In quel momento risuonò una risata fragorosa:"Ahahah! Cosa ho detto? Mi stavo chiedendo chi fosse così arrogante da sfidarci e a quanto pare eri davvero tu!"


Un uomo dai capelli rossi uscì fuori dalle profondità della Gola degli Incubi. La sua faccia era squadrata come se fosse stata tagliata da una sciabola e il suo corpo stava emanando un'aura rossa e fiammeggiante che lo faceva sembrare un demone.


Era il secondo fratello dei tre prodigi: Sheng Yueping.


Nonostante non fosse il fratello maggiore, era ancora più famoso di Sheng Tianhao a causa della sua personalità imprudente.


Dopo essere atterrato, Sheng Yueping tirò fuori una lancia rossa dal suo anello spaziale. Anche lui usava una lancia. Inoltre sembrava estremamente simile alla Lancia del Sangue della Fenice.


Sheng Tianhao e Sheng Yanran lo seguirono velocemente. Sheng Tianhao era alto nove piedi, era oltre due teste più alto di una persona normale. La sua arma era uno spadone nero, ampio metà piede e lungo quanto un uomo adulto.


In confronto a Sheng Tianhao, Sheng Yanran era piccola e carina. Era seduta sulle ampie spalle di Sheng Tianhao. Le sue armi erano uniche; erano un paio di anelli verdi che sembravano dei dischi formati da un serpente arrotolato. Erano abbastanza ampi da avvolgere la sua vita.


I tre prodigi del Palazzo Marziale Sheng avevano ognuno il suo talento e abilità uniche che si complementavano a vicenda.


Il fratello maggiore, Sheng Tianhao, eccelleva in forza e attacchi violenti. La sorella più giovane, Sheng Yanran, si specializzava in velocità e in attacchi a sorpresa da ogni direzione. Per quanto riguardava Sheng Yueping, i suoi colpi erano selvaggi e feroci, e sotto ogni punto di vista era superbo.


Se i tre  si fossero coalizzati, avrebbero potuto mostrare una forza combattiva ancora superiore. Questo era il motivo per cui spesso rimanevano insieme e gli altri si riferivano a loro come un'unità.


Lin Ming disegnò una luna crescente a terra con la Lancia del Sangue della Fenice. Poteva scoppiare una battaglia da un momento all'altro!


Tutti si ritirarono un po', aspettando di vedere l'inizio di un grande scontro. Sarebbe stato un conflitto meraviglioso, ma poteva anche essere uno scherzo. Non sarebbe stato sorprendente se Lin Ming fosse morto all'istante. Dopotutto nessuno qui l'aveva visto scambiare mosse con un vero genio.


Quando Sheng Yueping vide l'arma di Lin Ming, sogghignò e disse:"Una lancia, divertente. Uso anche io una lancia e spesso si riferiscono a me come il maestro di lancia numero uno della giovane generazione della Capitale Imperiale Immemore. Stavolta fammi vedere come la tua lancia potrà rivaleggiare con la mia! Fratellone, terza sorella, non dovete combattere. Io da solo sono più che sufficiente ad occuparmi di qualcuno come lui!"


Mentre parlava, Sheng Yueping alzò con noncuranza la sua lancia e la indicò verso Lin Ming, la sua provocazione era chiara.


Sheng Tianhao si accigliò lievemente, ma non fermò Sheng Yueping, permettendogli di affrontare Lin Ming uno contro uno. Nonostante i tre prodigi del Palazzo Marziale Sheng spesso unissero le forze per combattere contro un nemico, questo avveniva quando affrontavano un guerriero più grande di loro o i loro apprendisti Senior che avevano più di cento anni di loro. Se si fossero coalizzati per affrontare un loro coetaneo, sarebbe stato un po' vergognoso.


"Sei pronto? Prendi il primo colpo di lancia!"


Prima di attaccare, Sheng Yueping diede un avvertimento a Lin Ming. Questa era la prova di quanto fosse sicuro delle sue abilità. Lin Ming si limitò a sorridere lievemente, tenendo la lancia puntata verso terra come prima.


Sheng Yueping alla fine si mosse. La roccia nera sotto di lui esplose mentre svanì lasciando dietro un'immagine residua, arrivando all'istante di fronte a Lin Ming!


Lo slancio di questo attacco era incredibile, sembrava una meteora in caduta libera. Ciò che era particolarmente strano era come questa lancia sembrò rallentare mentre precipitava. Pareva il colpo di un mortale, lento e semplice senza nulla di speciale in esso.


Nonostante questo dava una sensazione estremamente confusa e misteriosa.


"Che colpo lento. Sta sottovalutando Lin Ming o lo sta provocando intenzionalmente?"


"Idiota, quelle sono le Leggi del Tempo, sono le Leggi del Tempo che hanno formato il loro incantesimo. Il livello di questo attacco è estremamente elevato! Se questa lancia ti colpisce, moriresti oltre cento volte!"


Tutti i praticanti di arti marziali comunicarono rapidamente con trasmissioni di vera essenza. E durante questo periodo di tempo, l'attacco di Sheng Yueping non era ancora andato a segno!


Lin Ming sollevò la Lancia del Sangue della Fenice per bloccare il colpo, ma scoprì che la sua velocità era ancora inferiore a quella di Sheng Yueping. Il suo corpo sembrava essere stato bloccato da qualcosa, non poteva difendersi!


Leggi del Tempo – Concetto di Stagnazione!


In quanto grande discepolo di una Terra Sacra di Re del Mondo, Sheng Yueping naturalmente aveva qualche abilità. La sua comprensione delle Leggi del Tempo aveva raggiunto un livello estremamente elevato. Lin Ming, che aveva appreso le Leggi dello Spazio e del Tempo dal vecchio Zaohua, semplicemente non poteva rivaleggiare con lui. Finché fosse stato intrappolato dall'incantesimo di distorsione del tempo di Sheng Yueping, Lin Ming sarebbe stato soppresso da ogni direzione!


Quando Lin Ming vide la lancia di Sheng Yueping che stava quasi per raggiungere il suo cuore, gridò. Il suo corpo emise degli scricchiolii. Nel suo incantesimo dello spazio i rumori si estendevano in modo incredibilmente bizzarro.


Porta dello Stupore - apertura!


Roc Dorato che Squarcia il Vuoto!


Ombra Mistica del Fulmine!


Lin Ming usò all'istante tutta la sua velocità. Questo incantesimo rallentava soltanto il flusso del tempo. Se fosse stato incredibilmente rapido, sarebbe stato comunque in vantaggio anche se fosse stato rallentato dell'1%.


"Aah!"


Lin Ming arretrò, bloccando l'attacco con la Lancia del Sangue della Fenice!


Da una parte c'era una difesa frettolosa, dall'altra un attacco molto potente. Mentre bloccava questo colpo, Lin Ming fu spinto per diverse centinaia di piedi all'idnietro fino a raggiungere una roccia nera. Girò la Lancia del Sangue della Fenice e infilzò la roccia, riprendendo l'equilibrio.


<em>Zhii!</em>


La Lancia del Sangue della Fenice si incurvò a causa dell'impatto."


"Ehi, bella velocità!" Disse allegramente Sheng Yueping, con una voce piena di ilarità. "Mi chiedo quanto durerà la tua fortuna."


"Mm?" Quando Lin Ming sentì l'agitazione della vitalità del suo sangue. scoprì che il colpo di Sheng Yueping era stato estremamente problematico. Dopo essere penetrato nel suo corpo, iniziò a scatenarsi, ed era anche molto tenace. Questo però non era un problema per Lin Ming. Aveva assorbito l'essenza di sangue della fenice, il midollo dell'osso di drago e aveva anche aperto la Porta della Vita. La resistenza del suo corpo era di gran lunga superiore agli effetti della strana essenza. Con un pensiero, annientò tutto attacco.


Chiaramente Sheng Yueping era in vantaggio e sembrava che Lin Ming avesse subìto una perdita.
                                


                                



