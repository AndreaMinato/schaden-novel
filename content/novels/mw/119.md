---
weight: 119
title: Capitolo 119 - Fiori nella Tempesta
pubDate: 2025-10-16T07:28:18.431Z
tags:
    - mw
---


Pronti per l'anno nuovo? Come buon proposito ho il proposito di non farmi buoni propositi, sono le 4 di notte e ormai ho il ciclo sonno veglia sballato :D
E ricordate... se volete potete fare una http://novelleleggere.com/programmazione/ donazione capodannizia...
-Schadenfreude


Per distruggere un simbolo era meglio usare un coltello. Questo perché la struttura interna di un simbolo era come una ragnatela, come poteva una lancia essere adatta?


Lin Ming puntò la sua arma e fece un affondo. Il colpo conteneva uno slancio tremendo che provocò un rumore che risuonò per tutta la stanza. Avanzò come un cavallo al galoppo, seguito da un'indomita furia assassina.


Questa lancia poteva trapassare facilmente una placca d'acciaio!


L'uomo di mezz'età sussultò. Voleva dirgli di fermarsi, ma Lin Ming ritrasse subito la lancia. La punta era proprio sull'armatura, ma non l'aveva infilzata.
L'uomo allo stadio Circolazione non riuscì a dire nulla, si limitò a fissare il ragazzo strabuzzando gli occhi. <em>Che controllo!</em>


Trattenerlo in quel modo, era una lancia pesante fatta di ferro elastico viola scuro, il suo peso non doveva essere inferiore agli 800 jin. Chi era quel ragazzo?


Con una forza del genere alla sua età, di sicuro non era una persona qualunque!


Ma, anche se aveva una tecnica sbalorditiva, cosa aveva intenzione di fare? Non aveva danneggiato il simbolo, ma cosa aveva a che fare questo con la tecnica di iscrizione?
Questo ragazzo voleva vantarsi delle sue capacità?


Figuriamoci l'uomo di mezz'età, perfino Wang Xuanji non capiva. Si meravigliò delle sue tecniche, ma non ne fu troppo sorpreso visto che conosceva l'identità di Lin Ming.


Il ragazzo fece un altro affondo. Era proprio uguale a quello di prima, la lancia avrebbe accumulato uno slancio inarrestabile e si sarebbe fermata proprio quando stava per toccare l'armatura!


Lin Ming continuò a menare colpi, gli affondi divennero sempre più veloci. Gradualmente si levò un forte vento, ma la punta della lancia era delicata come una goccia di pioggia. Questa era un'altra tecnica della lancia delle 'Tecniche elementari per la lancia' - 'Fiori nella Tempesta'.


L'uomo di mezz'età si allarmò sempre di più. Questo giovane sembrava avere circa quindici o sedici anni, eppure aveva una forza simile. Gli venne in mente il giovane del Palazzo delle Sette Arti che era diventato la stella nascente di Fortuna Celeste...


Non poteva essere.


Lin Ming aveva già una forza anormale. Se avesse anche avuto talento nelle tecniche di iscrizione sarebbe stato assurdo; sarebbe dovuto essere praticamente una reincarnazione di qualche demone.


<em>Che cosa sta facendo questo ragazzo?</em>


Lin Ming aveva già colpito diverse centinaia di volte in pochi secondi. Era un enorme sforzo per i muscoli mantenere una velocità del genere sostenendo un peso di oltre 800 jin! Se non fosse stato per la sua solida fondazione e la sua potenza spaventosa, avrebbe già danneggiato il suo braccio.


Dopo un po' Wang Xuanji scoprì i principi profondi e misteriosi dietro ogni affondo. Usò la forza dell'anima per esaminare l'armatura e incredibilmente scoprì che si era infilata della vera essenza nell'armatura!


E ciò che aveva sospreso di più Wang Xuanji  era che la vera essenza estranea conteneva un potere strano e insondabile che cominciò a disintegrare le strutture del simbolo!


<em>Come ci stava riuscendo!?</em>


Wang Xuanji sussultò, era troppo scioccato per commentare!


Ad ogni attacco la vera essenza si trasformava in fili di seta che fluivano nel simbolo. Per lui era già inimmaginabile, ma questi fili stavano davvero disintegrando le strutture del simbolo. Com'era possibile?


Lin Ming naturalmente stava usando la tecnica 'Forza Penetrante'. Non solo il 'Chaotic Virtues Combat Meridian' si focalizzava su una forza soverchiante, ma anche sul controllo.


Dopo aver raggiunto il Minor Successo con la 'Forza Penetrante' poteva controllare queste tracce sottili di vera essenza.


Comunque questi fili non avevano molte capacità offensive, così c'era un solo modo per aumentare la loro forza distruttiva.
La vibrazione.


Wang Xuanji scoprì che questo strano potere che stava dissolvendo le strutture del simbolo erano vibrazioni di vera essenza!
Queste onde in grado di ignorare le difese, passando attraverso un oggetto. La vera essenza si sarebbe trasformata in filamenti e ogni filamento avrebbe trasmesso la vibrazione.


Questo era il motivo per cui Lin Ming aveva ridotto la colonna di pietra nel palco di arti marziali in una montagna di detriti.
Comunque Lin Ming non aveva completato la coltivazione della 'Forza Penetrante'; i fili di vera essenza erano troppo pochi e la frequenza con cui vibravano era troppo lenta.


Se fosse riuscito a raggiungere lo stadio Perfetto, allora avrebbe potuto creare milioni di filamenti e una volta entrati nelle particelle e nelle molecole di un oggetto, la frequenza delle vibrazioni sarebbe aumentata ad un ritmo allarmante, riducendo in polvere il bersaglio.


Naturalmente Lin Ming era molto lontano dal riuscirci. Se fosse arrivato davvero ad uno stadio del genere allora avrebbe potuto eliminare un simbolo di iscrizione senza nemmeno danneggiare il tesoro.
Al momento invece, con così tanti affondi, ormai aveva sostenuto alcuni danni.


Wang Yuhan vide che suo nonno aveva un'espressione scioccata, non poté trattenersi dal mandare un messaggio di trasmissione con la vera essenza per chiedere, "Nonno, cosa sta facendo Lin Ming?"


Wang Xuanji sospirò e disse, "Usa la tua forza dell'anima per sentire la struttura del simbolo in quell'armatura e lo vedrai."


Wang Yuhan si domandò che genere di scoperta avrebbe fatto. Fece come aveva detto suo nonno.
Nonostante la sua forza dell'anima fosse relativamente debole, poteva sentire vagamente cosa stava succedendo all'interno dell'armatura.


Sorpresa, si coprì la bocca. "Nonno, c... com'è possibile?"


Wang Xuanji scosse la testa e poté solo dire con un mesto sorriso, "Anche per me è la prima volta che vedo questa tecnica. Posso solo immaginare che sia un genere di manipolazione speciale. Trasforma la vera essenza in fili sottili, che vibrano contro la struttura del simbolo e la disintegrano. Sembra molto arduo, non posso nemmeno immaginare come farlo."


Wang Yuhan non fece altre domande, si limitò a chiudere diligentemente gli occhi e sentire i cambi di energia nel tesoro. Era piena di emozioni, le sembrava di trovarsi di fronte ad un portale che conteneva una miriade di misteri.
Tuttavia, non importava quanto provasse ad osservarla, non riusciva a capire chiaramente.


La sensazione di avere a portata di mano questi misteri, ma di non riuscire a sfiorarli, entusiasmò Wang Yuhan, ma al tempo stesso la innervosì.


Dopo che passò metà del tempo che serviva ad un bastoncino di incenso per bruciare, Lin Ming aveva già fatto 600 o 700 affondi, nonostante avesse delle capacità formidabili c'erano tracce di sudore sulla sua fronte.


In quel momento il ragazzo si fermò. Ritirò la sua lancia, mosse la mano destra e Arcobaleno Penetrante sparì nel suo anello spaziale.
Sull'armatura, a parte qualche segno bianco in superficie, non c'erano altri danni.


Finalmente aveva finito. Nonostante 'Forza Penetrante' fosse formidabile, la struttura del simbolo si era fusa con l'equipaggiamento. Inevitabilmente Lin Ming aveva danneggiato la parte della struttura interna dell'armatura. Era la sezione dove il maestro aveva posto la formazione durante la creazione dell'armatura.


Questo tipo di danno non avrebbe diminuito le capacità difensive dell'equipaggiamento, tuttavia ci sarebbero stati alcuni ostacoli nel flusso della vera essenza dell'armatura.


Ma anche così, fu abbastanza per sorprendere Wang Xuanji. Un risultato del genere sarebbe stato impossibile anche per un maestro di alchimia che aveva familiarità nel controllo del fuoco.


Dopo aver eliminato il vecchio simbolo, Lin Ming non cominciò subito a disegnarne uno nuovo. Invece si sedette a meditare e fece circolare la 'Formula True Primal Chaos', ripristinando la sua vera essenza in condizioni ottimali.


Dopo il tempo che ci metteva un bastoncino di incenso a bruciare, Lin Ming aveva già recuperato le energie. Tirò fuori un pezzo di carta e cominciò a scrivere una lista. Recentemente Lin Ming era stato in contatto costante con le tecniche di iscrizioni del regno di Fortuna Celeste, così aveva già acquisito familiarità con i nomi dei vari materiali. Ormai aveva ben chiare le differenze tra i nomi dei materiali del continente Tianyan e quelli del Regno degli Dei.


Dopo che finì di scrivere, la consegnò alla signorina della reception e disse, "Potrebbe prepararmi i materiali di questa lista?"


"Oh, naturalmente." Rispose la signorina prendendo la lista.


In quel momento Wang Yuhan disse frettolosamente, "Andrò insieme a lei."
Ora era l'assistente di Lin Ming; preparare i materiali era uno delle mansioni principali di un assistente.


L'Associazione Iscrizionisti era una delle più grandi riserve di materiali del regno di Fortuna Celeste. Anche se Lin Ming aveva elencato alcuni materiali rari, non sarebbe stato un problema.


Il simbolo di iscrizione che Lin Ming aveva intenzione di creare era una versione semplificata di 'Guardia Icefrost'.
Era un simbolo specifico per le armature: non solo avrebbe accresciuto il ritmo di accumulo della vera essenza, ma avrebbe anche aumentato leggermente le capacità difensive dell'equipaggiamento. Con la versione originale della 'Guardia Icefrost', allora si poteva usare l'abilità 'Anello di Ghiaccio'.
Era una tecnica che si sarebbe attivata durante un attacco e avrebbe emanato un'ondata di vera essenza gelata che avrebbe drasticamente diminuito la velocità dell'avversario.


Tuttavia la 'Guardia Icefrost' richiedeva molti materiali estremamente rari e preziosi che nemmeno l'Associazione Iscrizionisti sarebbe stata in grado di trovare. Non solo, oggi sarebbe stato il primo tentativo di Lin Ming nel disegnare questo simbolo. Se avesse provato a creare una versione più complessa, allora avrebbe corso più rischi.


Perciò aveva deciso di disegnare una versione semplificata.


Con l'attuale coltivazione e livello di tecnica di Lin Ming sarebbe stato relativamente semplice.


"15 grammi di meteorite in polvere mischiata a metà coppa di sangue di una bestia feroce di terzo livello. Mescolalo bene. Prendi l'estratto di succo di Erba Nera e aggiungici una tripla dose di acqua di sorgente..." Lin Ming mandò a Wang Yuhan un messaggio usando la vera essenza ed elencò rapidamente i materiali di cui aveva bisogno e come doveva trattarli. Molte di queste istruzioni erano incredibilmente complesse e dettagliate.
                                


                                



