---
title: Capitolo 1191 – Forza che Supera 100 Milioni
pubDate: 2025-12-15T08:37:10.328Z
tags:
    - mw
---


<em>Capitolo regolare,
3 capitoli in coda (0 di Gatsu + 3 di Perri), 0/5
da editare
-Schadenfreude</em>


I tre prodigi del Palazzo Marziale Sheng accerchiarono Lin Ming da posizioni diverse. Sheng Yueping era rosso di rabbia, desiderava fare a pezzi Lin Ming sul posto. Sheng Tianhao che stava accanto a lui aveva un'espressione cupa e inquieta.


"Lin Ming, vero? Ti hanno chiamato così la gente delle Terre Sacre delle Vere Arti Marziali." Disse Sheng Tianhao, il suo tono era calmo e tranquillo. Non aveva parlato con Lin Ming prima d'ora.


Lin Ming rimase in silenzio, assentendo tacitamente.


"Ho sentito che provenivi da una Terra Sacra e che i tuoi guardiani sono tutti nel Mondo della Luce Cremisi. Dovresti capire la situazione in cui sei e cosa succederà se continuerai ad opporti al mio Palazzo Marziale Sheng." Minacciò Sheng Tianhao.


Le sue parole però dimostravano che aveva paura. Altrimenti perché avrebbe usato il suo Sect per minacciare Lin Ming invece che ucciderlo e basta?


I tre prodigi del Palazzo Marziale Sheng erano radunati qui, eppure avevano paura di Lin Ming. Nonostante quello scontro precedente avesse avuto un risultato sorprendente, tutti furono comunque scioccati nel sentire queste parole. Questo Lin Ming doveva essere estremamente anormale!


"Cosa stai cercando di dire?" Lin Ming ridacchiò.


"Non dovremmo combattere tra di noi. Se lottassimo davvero, non avrei paura di te, ma non voglio subire delle perdite qui. Dato che i nostri punti merito sono già cresciuti fino a questo punto, indipendentemente dal risultato, entrambi dovremo pagare un caro prezzo per un solo assassinio. Con la tua forza, puoi superare facilmente i preliminari. Per quanto riguarda noi, tutto ciò che vogliamo è una posizione superiore." Disse con sincerità Sheng Tianhao.


Nonostante i tre prodigi del Palazzo Marziale Sheng fossero definiti i tre geni più potenti della giovane generazione, il Palazzo Marziale Sheng non era una massa monolitica. Se avessero voluto godersi le sue risorse, avrebbero dovuto superare delle prove e delle difficoltà costanti. Dovevano mostrare un risultato incredibile nell'Incontro di Arti Marziali Assoluto per mettere a tacere tutti i loro avversari nel Palazzo Marziale Sheng, altrimenti avrebbero messo sotto pressione le loro famiglie.


Se uccidere Lin Ming fosse stato facile, allora l'avrebbero fatto e sarebbero andati avanti. Ora però Sheng Tianhao aveva l'impressione che Lin Ming fosse una persona imperscrutabile. Perfino Zhong Wenshu era stato ucciso da lui. Se loro tre avessero combattuto contro Lin Ming, inevitabilmente ci sarebbero stati dei morti e forse avrebbero perfino perso. In questa sorta di situazione, entrare in conflitto con Lin Ming semplicemente non era una mossa saggia.


Lin Ming sorrise:"Hai pensato proprio ad un bel piano. Volevi schiacciarmi come una formica, ma ora che ti sei reso conto che non è possibile mi stai chiedendo una tregua? Credi che esista un patto così conveniente in questo mondo?" Mentre parlava, Lin Ming sollevò la Lancia del Sangue della Fenice e la puntò verso la testa di Sheng Tianhao.


Sheng Yueping si infuriò:"Fratellone, perché stai perdendo tempo con queste str****e! Se noi tre uniremo le forze, sarà impossibile perdere per noi!"


Sheng Tianhao si incupì. "Sembra che preferisci passare alle cattive. Preparati a ricevere la rabbia del Palazzo Marziale Sheng dopo questo Incontro di Arti Marziali Assoluto! Combattiamo!" Gridò Sheng Tianhao e i tre iniziarono ad attaccare.


Sheng Tianhao rimase immobile, mentre i suoi fratelli caricarono verso Lin Ming da due direzioni diverse!


"Campo di forza della Terra Profonda!"


Un'energia marrone si precipitò dal corpo di Sheng Tianhao mentre il campo di forza piombò verso il nemico con una potenza soverchiante. I tre talenti avevano ognuno i loro campi di forza. Dato che l'incantesimo del tempo di Sheng Yueping non aveva funzionato su Lin Ming, Sheng Tianhao aveva lanciato il suo campo di forza.


Questo dominio usava le Leggi della Terra come fondamento. Finché uno fosse entrato in questo campo di forza, avrebbe dovuto sopportare la pressione di una montagna. Se la coltivazione di una persona fosse stata insufficiente, sarebbe stata polverizzata, altrimenti i suoi movimenti sarebbero stati comunque limitati. Il dominio avrebbe potuto perfino danneggiare gli organi di un coltivatore.


Mentre il campo di forza della Terra Profonda piombò verso il basso, tutti i praticanti di arti marziali attorno sentirono un'oppressione al petto. Iniziarono rapidamente ad allontanarsi. In quel momento erano già ben lontani da Sheng Tianhao e non erano stati presi di mira dall'attacco. Nonostante questo, si sentirono come se qualcuno avesse fatto cadere una montagna sulle loro schiene, rendendo difficile perfino respirare. Si poteva immaginare quanto fosse potente questo campo di forza.


In quel momento Sheng Yanran gridò e si trasformò in un'immagine residua rossa che si avventò su Lin Ming. Una delle sue ruote gemelle puntò alla gola di Lin Ming e l'altra in mezzo alle sue gambe; era un attacco violento e sinistro!


Nell'istante in cui Sheng Yanran attaccò, Sheng Yueping aveva fuso il Concetto di Accelerazione delle sue Leggi del Tempo nel corpo della giovane. A causa dello spazio primordiale, non poteva rallentare Lin Ming, ma accelerare i movimenti di Sheng Yanran era semplice e facile, e l'effetto sarebbe stato quasi lo stesso.


I tre unirono le forze per attaccare insieme. Questa tacita comprensione e coordinazione proveniva da anni di allenamento insieme. Erano estremamente feroci e agili!


Questi attacchi fecero rimanere senza fiato i praticanti di arti marziali attorno per la meraviglia. Perfino la donna con il cappello a cono di bambù sussultò un po'. Non temeva i tre prodigi se avesse dovuto affrontarne uno alla volta, sarebbe riuscita a sconfiggere uno qualunque di loro, ma quando i tre univano le forze, la loro potenza aumentava di diverse volte. Era qualcosa che perfino lei temeva un po'.


Di fronte al campo di forza della Terra Profonda soverchiante e l'attacco spietato di Sheng Yanran, Lin Ming gridò all'improvviso, tutte le sue giunture scricchiolarono.


Otto Porte Nascoste: apertura di sette porte!


<em>Ang!</em>


Risuonò il ruggito di un drago nel cielo. Proveniva dalle ossa di Lin Ming.


Dopo aver aperto sette porte, la forza di Lin Ming aumentò all'istante fino a raggiungere 40 milioni di jin e l'immagine di un Drago Azzurro titanico apparì dietro di lui.


40 milioni di forza sostenevano il suo scheletro che si era fuso con l'osso di drago più duro dell'acciaio divino, che genere di forza avrebbe scatenato?!


<em>Bang!</em>


Sheng Tianhao, che era riconosciuto per la sua forza, tremò e fu scaraventato indietro dalla potenza esplosiva di Lin Ming. La sua vera essenza diventò caotica e i suoi organi rimasero feriti. Allo stesso tempo, Lin Ming attaccò con la lancia, andando incontro a Sheng Yanran con una velocità incredibile.


Sheng Yanran impallidì!


"Muori!"


Lin Ming non mostrò né pietà, né compassione. La Lancia del Sangue della Fenice si precipitò crudelmente verso di lei. La mano di Sheng Yanrang tremò e l'anello verde nella sua mano fu scagliato via, le ossa del suo polso perfino si fratturarono.


Sheng Yanran urlò mentre la Lancia del Sangue della Fenice impattava su di lei. La sua vera essenza protettiva esplose mentre veniva scagliata via! La velocità con cui fu scaraventata indietro fu ancora più veloce di quella con cui era avanzata, lasciando ammutoliti tutti i praticanti di arti marziali attorno.


"Terza sorella!"


Sheng Yueping voleva salvare Sheng Yanran con il Concetto di Stagnazione delle Leggi del Tempo, ma in quel momento sentì una forza sconfinata coprirlo; era lo spazio primordiale,.


Si girò e fu investito da un bagliore di fulmini e fuoco che stavano divampando di fronte a lui. La violenta energia lo aveva raggiunto e stava per esplodere.


Non aveva tempo di occuparsi di Sheng Yanran!


<em>Peng!</em>


Sheng Yanran si schiantò contro una roccia come una meteora cadente. Questo macigno era cento volte più duro della roccia eppure ci affondò per 700-800 piedi, formando un buco. Sheng Yanran vomitò una boccata di sangue mentre le sue ossa si rompevano.


Allo stesso tempo il potere del fulmine e del fuoco della Pianta del Dio Blasfemo esplosero attorno a Sheng Yueping e Tianhao!


<em>Bang!</em>


Ci fu un'esplosione terrificante mentre le ondate di vera essenza divamparono attorno. Enormi blocchi di roccia si ridussero in frammenti e tutti i praticanti di arti marziali attorno furono scaraventati indietro.


In quel momento Lin Ming si precipitò tra le ondate d'urto, la Lancia del Sangue della Fenice piombò su Sheng Tianhao!


Sheng Tianhao impallidì. Quando vide l'arma che stava per ricadere su di lui non osò usare lo spadone. Il divario di forza era troppo grande!


"Lin Ming, il Palazzo Marziale Sheng ti farà pagare un caro prezzo per questo!"


Sheng Tianhao sapeva bene che sarebbe stato impossibile per lui evitare il colpo. Menò un fendente verso la testa del nemico sperando che sarebbe morto insieme a lui.


Lin Ming però si limitò a sogghignare.


Spirito da battaglia d'Oro – Proiezione della volontà!


Uno spirito da battaglia al gran successo ululò dalla fronte di Lin Ming. Lo spazio nel raggio di dieci piedi attorno a Lin Ming entrò sotto il suo controllo. Innumerevoli tentacoli di volontà avvolsero Sheng Tianhao, legando ogni suo movimento!


Sheng Tianhao si sentì bloccato come un insetto intrappolato in una tale di ragno. Nonostante lui stesso avesse uno spirito da battaglia al gran successo dell'argento, non poteva giocare alcun ruolo vista la differenza tra lui e Lin Min.


Con uno scatto, si liberò dall'influenza dello spirito da battaglia. Nonostante Sheng Tianhao si fosse quasi liberato all'istante dai tentacoli, era già troppo tardi!


La Lancia del Sangue della Fenice si avvicinò al cuore di Sheng Tianhao, non era nemmeno possibile attaccare Lin Ming.


"Scudo di Terra!"


Gridò Sheng Tianhao. Una barriera spessa e marrone si formò attorno al suo corpo mentre uno strato sabbioso strisciò sul suo corpo, formando un'armatura. Le Leggi della Terra rappresentavano il pinnacolo della difesa tra i cinque elementi. Sheng Tianhao voleva usare questo potere assoluto per proteggersi dalla Lancia del Sangue della Fenice.


Lin Ming però ignorò tutto uqesto e continuò a spingere la sua lancia in avanti.


<em>Peng!</em>


La Lancia del Sangue della Fenice infilzò l'armatura dell'essenza di terra di Sheng Tianhao. l'energia spirituale sembrava avere una mente propria, scavando pervasivamente in ogni fessura e punto debole della difesa di Sheng Tianhao. Questa era una delle abilità di un artefatto spirituale.


Tuttavia l'armatura di terra di Sheng Tianhao lo mantenne a debita distanza.


Lin Ming non ne fu affatto turbato. Attaccò nuovamente!


Colpo dopo colpo, la sua velocità di attacco aveva raggiunto un livello inimmaginabile. Ogni attacco era più rapido e forse dell'ultimo. Il potere di questi attacchi iniziò a sommarsi, moltiplicandosi, come uno tsunami.


<em>Ka ka ka!</em>


Un crepitio apparì nell'armatura di terra di Sheng Tianhao, che iniziò a suda profusamente.


Alla fine si era reso conto che il motivo per cui Lin Ming aveva colpito così tante volte era per sovrapporre l'energia degli attacchi!


Ma era già troppo tardi!


Dopo che attaccò 99 volte, al 100esimo colpo, tutta la sua forza si scatenò!


"Manuale del Tiranno Celeste – Cento Onde Continue!"


Solo scagliando 99 colpi risparmiando tutta la sua forza avrebbe potuto mostrare la sua vera forza. Sarebbe stato un attacco molto più potente di una versione frettolosa delle Cento Onde Continue!


Con questa tecnica mostrò nuovamente i suoi 40 milioni di jin di forza, sommandoli più e più volte. Alla fine, Lin Ming riuscì ad accumulare 100 milioni di jin!


Questo era il colpo completo delle Cento Onde Continue!


<em>Bang!</em>


Con questo attacco, la barriera di terra di Sheng Tianhao si ruppe, disintegrandosi completamente e perfino la sua armatura fu fatta a pezzi completamente. Il petto di Sheng Tianhao fu squarciato dalla Lancia del Sangue della Fenice. Le sue costole si spaccarono e il suo cuore e i suoi polmoni scoppiarono. Vomitò una boccata di sangue e fu scaraventato all'indietro come una bambola di pezza, tutta la sua percezione e la sua forza stavano svanendo rapidamente.


Il più forte dei tre prodigi era stato sconfitto dal colpo di lancia di Lin Ming. Contando anche le condizioni di Sheng Yanran, questo significava che Lin Ming aveva vinto la battaglia!
                                


                                



