---
weight: 1192
title: Capitolo 1192 – Punti Merito in Crescita
pubDate: 2025-12-15T08:37:10.329Z
tags:
    - mw
---


<em>Capitolo regolare,
3 capitoli in coda (0 di Gatsu + 3 di Perri), 0/5
da editare
-Schadenfreude</em>


Il solo rimasto in piedi era Sheng Yueping.


Fin dall'inizio lo scontro era stato estremamente feroce e intenso, ma era accaduto in pochissimo tempo. Ogni volta che Lin Ming aveva combattuto, c'era stata una collisione violenta e selvaggia. Eppure Lin Ming aveva lottato in modo così spietato, senza esitare, e la densità della sua vera essenza era sconvolgente.


"H-ha vinto?"


"La battaglia è finita?"


Molti partecipanti non potevano credere ai loro occhi. Anche se si aspettavano che la forza di Lin Ming avrebbe potuto superare lievemente i tre prodigi del Palazzo Marziale Sheng, non si sarebbero mai immaginati che l'avrebbe superata fino a questo punto. Non erano nemmeno allo stesso livello. Fin dall'inizio, Lin Ming li aveva semplicemente spazzati via!


Le Leggi del Tempo di Sheng Yueping erano state sovrastate da leggi di livello superiore, le capacità difensive formidabili e il campo di forza della Terra Profound di Sheng Tianhao erano stati distrutti da della forza assoluta. Sheng Yanran era veloce, ma non era comunque riuscita a sfuggire al colpo di Lin Ming!


Fino ad ora, i vari aspetti combattivi di Lin Ming potevano essere definiti perfetti. Sembrava che non avesse nessun punto debole, solo vantaggi!


La donna con il cappello a cono di bambù sussultò:"Quest'uomo è..."


Scosse la testa. Un avversario del genere andava già oltre al suo livello. Forse poteva affrontare gli attacchi combinati dei tre prodigi del Palazzo Marziale Sheng, ma volerli sconfiggere sarebbe stato fin troppo difficile. Per quanto riguardava sovrastarli completamente come aveva fatto Lin Ming, era impossibile.


Lin Ming guardò Sheng Yueping. Stavolta la sua espressione era davvero scontenta. "Non esagerare. Non rimarrai in questo spazio della terra dei sogni per sempre. Dopo che l'Incontro di Arti Marziali Assoluto finirà, la pagherai!"


Lin Ming rise:"Non mi importa che prezzo dovrò pagare in futuro, ma tu lo dovrai pagare ora."


Si precipitò in avanti all'improvviso, trasformandosi in un'immagine residua che si precipitò verso Sheng Yueping!


"Ahhhh!" Gridò Sheng Yueping. La lancia rosso sangue nelle sue mani sfrecciò verso Lin Ming, ma sapeva che la sua resistenza non era nient'altro che uno sforzo inutile.


Lo spazio primordiale si precipitò su di lui. Tutta la forza di Sheng Yueping sparì rapidamente. Allo stesso tempo Lin Ming usò la sua lancia.


Danza della Fiamma del Loto Blu!


I primi quattro Concetti del fuoco si fusero insieme e iniziò a fiorire un enorme loto blu. Una colonna di fuoco impetuosa sfrecciò nel cielo, divorando ogni cosa.


Sheng Yueping gridò mentre il suo corpo si disintegrava in cenere.


Era morto!


Dopo che era stato ucciso, si trasformò in energia del mondo dei sogni di varie forme.


Lin Ming sporse la mano, ricevendola tutta.


L'energia affondò nel suo corpo attraverso le dita, nutrendo i marchi divini nella sua anima. Durante il processo, Lin Ming osservò le reazioni di tutti i praticanti di arti marziali attorno. Come si aspettava, a parte lui, nessuno poteva percepire questa energia.


Era una forma di energia estremamente speciale e unica. Nonostante sembrasse simile ad esistenze informi come l'anima e la mente, era fondamentalmente diversa. Non era qualcosa di semplice come un attacco spirituale, era qualcosa ad un livello completamente diverso.


"Questa energia è stata creata dall'Empirea Sogno Divino? O ha stabilito un nuovo sistema di coltivazione con le leggi che ha scoperto?" Mormorò tra sé e sé Lin Ming, ancora più curioso nei confronti dell'Empirea. Sembrava che ciò che aveva detto Mu Qianxue fosse vero; la posizione dell'Empirea Sogno Divino non era assolutamente inferiore a quella dell'Empireo Primordius. Era una persona al picco dell'intero Regno Divino.


Dopo aver assorbito l'energia di Sheng Yueping, Lin Ming guardò i suoi punti merito. Il numero era aumentato di nuovo!


I punti merito di Lin Ming in origine erano 3,36 milioni, ma dopo aver ucciso Sheng Yueping, il numero era aumentato di 2,97 milioni, arrivando direttamente a 6,33!


E ora Lin Ming era arrivato alla 17esima posizione del Grande Mondo delle Vere Arti Marziali!


Tuttavia non finì qui. Lin Ming guardò Sheng Tianhao.


I suoi polmoni erano stati squarciati e il suo cuore era stato fatto quasi a pezzi; stava contando sulla sua potente vitalità per resistere.


Non poteva più parlare, ma il freddo intento omicida nei suoi occhi era feroce.


Lin Ming sorrise senza badarci. Sollevò la lancia e trafisse la sua gola, uccidendolo!


Sheng Tianhao si trasformò in energia della terra dei sogni che fu assorbita da Lin Ming.


I suoi punti merito aumentarono di nuovo precipitosamente!


Tuttavia questa crescita fu dimezzata rispetto a ciò che aveva ottenuto ricevendo Sheng Yueping. Questo perché i suoi punti merito avevano già superato quelli di Sheng Tianhao e aveva ottenuto solo il 30% dei suoi punti merito.


"7,81 milioni, 14esima posizione nel Grande Mondo delle Vere Arti Marziali!"


"Manca ancora l'ultima persona."


Lin Ming guardò Sheng Yanran. Il suo corpo era ricoperto di sangue e il suo bellissimo viso era pallido e cereo. Le sue condizioni avrebbero destato compassione per qualunque uomo normale, ma Lin Ming rimase impassibile. Senza esitare, trafisse il petto della donna.


"Sei spietato." Sheng Yanran si portò la mano al petto per poi dire queste ultime parole. Alla fine non poté cambiare il suo destino e si trasformò in energia che fu assorbita da Lin Ming.


Così morirono i tre prodigi del Palazzo Marziale Sheng!


I punti merito di Lin Ming incredibilmente erano arrivati a 9,11 milioni. Era 12esimo in classifica!


"9 milioni, ma non ancora tra i primi dieci... sembra che per entrarci avrò bisogno di almeno 10 milioni."


Zhong Wenshu era alla 19esima posizione e aveva 5,6 milioni. Se li avesse raddoppiati e avesse raggiunto 11 milioni, sarebbe riuscito ad arrivare tra i primi dieci posti. Di questo passo, sembrava che salire tra le prime cinque posizioni richiedesse 20-30 milioni di punti merito. I primi tre avrebbero richiesto un numero ancora più terrificante e chissà quanti punti merito ci volevano per arrivare al primo posto.


"Dev'essere una cifra folle!" Disse Lin Ming. Diede un'occhiata agli altri partecipanti.


Sotto il suo sguardo, tutti si raggelarono e arretrarono istintivamente. Pensandoci però Lin Ming non aveva nessun motivo per ucciderli. I loro punti merito erano troppo bassi, quindi sarebbe stato inutile ucciderli.


Quando se ne resero conto, si calmarono un po'. Comunque i loro sguardo mostrarono un po' di paura mentre osservavano Lin Ming.


"Questo Lin Ming è troppo folle. Si gode il successo ora, ma come affronterà la vendetta del Palazzo Marziale Sheng in futuro?"


"Chissà, forse si unirà ad un'organizzazione formidabile. Dato che è così forte, probabilmente Lin Ming arriverà tra i primi 3000 dell'intero Regno Divino. Indubbiamente ci saranno innumerevoli Sect di Re del Mondo che proveranno ad invitarlo."


"I primi 3000 è un po' esagerato. I primi 3000 significa che ha la forza di un numero uno di un grande mondo. Quello è un membro della giovane generazione di massimo livello!"


Un grande mondo aveva biliardi di partecipanti e tutti coloro che avevano osato iscriversi al torneo era un genio della loro generazione. Tra questi biliardi di geni, cosa significava finire primi? Anche il miglior discepolo delle Terre Sacre delle Vere Arti Marziali non era sufficientemente arrogante da dire di essere il primo nel Grande Mondo delle Vere Arti Marziali. Avrebbe solo detto che primeggiava su tutti gli altri con un margine significativo.


<em>'Dopo aver ucciso i tre prodigi del Palazzo Marziale Sheng, l'energia del mondo dei sogni nel mio corpo è già più che satura. È sufficiente per farmi meditare. Inoltre, se volessi ottenere altri punti merito, dovrò lasciare la Capitale Imperiale e dare la caccia ai grandi maestri delle altre città. Per me è solo uno spreco di tempo. È meglio se torno in città ad allenarmi per ora.'</em> Pensò Lin Ming. Si trasformò in un raggio di luce mentre tornava nella Capitale Imperiale Immemore.


Solo quando la figura di Lin Ming svanì all'orizzonte, gli altri si rilassarono. Questo talento anormale finalmente se n'era andato.


Se un mortale avesse incontrato una tigre, inevitabilmente avrebbe provato paura anche se la creatura fosse stata sazia.


"Non possiamo rimanere più qui. In particolare quelli che hanno più di un milione di punti merito dovrebbero andare a nascondersi."


"Sì, dobbiamo nasconderci o rimanere in città, altrimenti verremo uccisi dai tre prodigi del Palazzo Marziale Sheng."


I praticanti di arti marziali della Gola degli Incubi conversarono tutti usando trasmissioni di vera essenza. Nell'arco di un solo giorno, Zhong Wenshu e i tre talenti del Palazzo Marziale Sheng erano tutti morti e avevano perso la maggior parte dei loro punti merito. In futuro sicuramente sarebbero andati a caccia degli altri partecipanti per assorbire i loro punti merito. Se fossero rimasti nella Gola degli Incubi, probabilmente sarebbero stati presi di mira.


.....


Mondo della Luce Cremisi, in un divino palazzo sotto la gigantesca pergamena fluttuante.


Huo Lieshi stava tenendo una teiera di vetro in mano, stava bevendo tè mentre si stava vantando a gran voce di fronte a tutti. In quel momento il suo viso era arrossato per l'entusiasmo. Si poteva dire che si stesse godendo il successo.


"L'ho già detto, quando mai mi sono sbagliato a valutare qualcuno? Ho detto che Lin Ming avrebbe stupito il mondo durante questo Incontro di Arti Marziali Assoluto e ora ha già più di 3 milioni di punti merito! È alla 28esima posizione ora e, in pochi giorni, probabilmente arriverà tra i primi 20. Se continua così, arriverà perfino tra i primi cinque prima che finiscano le preliminari, ahahah!"


Huo Lieshi si vantò spudoratamente. In realtà non era sicuro del livello che Lin Ming avrebbe potuto raggiungere. Dopotutto non capiva quali segreti possedeva e cos'era successo nel Palazzo Xiaoyao. Personalmente, pensava che raggiungere i primi dieci posti di un grande mondo fosse già lodevole. Quando la posizione di Lin Ming era salita drasticamente, era stato chiaramente perché aveva ucciso un genio di una Terra Sacra di Re del Mondo. Dato che ci era riuscito, dovrebbe essere abbastanza forte da rientrare tra i primi dieci. Nonostante questo pensava comunque che fosse un po' esagerato parlare delle prime dieci posizioni.


"Vecchio Huo, stia attento a vantarsi troppo! Ricordo che non appena il torneo ha iniziato ha detto che Lin Ming sarebbe arrivato tra i primi 50 posti e avrebbe spazzato via gli altri tre clan, ma ora ha cambiato idea e ha detto che arriverà tra i primi 5? Credo che stia esagerando!"


"Ahahah, vecchio Huo, diventa sempre più vanaglorioso ogni anno. Credo che non capisca in che situazione sia Lin Ming, così sta dicendo delle parole a caso."


"Come starei dicendo parole a caso?!" Huo Lieshi spalancò gli occhi, la sua barba si agitò.


"Lin Ming ha già lasciato il clan dell'Antica Fenice diversi anni fa per andare all'avventura. Non aveva idea di che livello avrebbe raggiunto fin dall'inizio. Sta dicendo delle assurdità."


I vecchi degli altri clan avevano riconosciuto che Lin Ming era terrificante, ma derisero comunque Huo Lieshi.


Proprio mentre Huo Lieshi stava per aggiungere qualcosa, il discepolo responsabile della sorveglianza delle tavolette di giada gridò spaventato:"A-Anziano Huo!"


"Cosa c'è? Smettila di fare trambusto per niente."


Huo Lieshi si girò a guardare.


Il discepolo deglutì. Disse lentamente:"I punti merito dell'apprendista junior Lin sono arrivati all'improvviso a 9,11 milioni. Ora è al 12esimo posto di un grande mondo."


"Cosa?!"


Non solo Huo Lieshi, ma tutti gli altri Anziani rimasero scioccati. I punti merito di Lin Ming erano a soli 3,36 milioni, come mai erano aumentati all'improvviso a 9,11 milioni?!
                                


                                



