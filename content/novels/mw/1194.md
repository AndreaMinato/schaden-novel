---
title: Capitolo 1194 – Decreto Sigillo Divino
pubDate: 2025-12-15T08:37:10.328Z
tags:
    - mw
---


<em>CAPITOLO SPONSORIZZATO ringraziamo Perri!
1 capitoli in coda (1 di Perri), 0/5
da editare
-Schadenfreude</em>


In quel momento, la pergamena dorata in alto nel cielo iniziò a contrarsi.


I nomi su di essa iniziarono a scomparire, uno alla volta!


Non c'era bisogno di dire che questi nomi scomparsi appartenessero ai partecipanti eliminati.


Nella marea di diecimila biliardi di geni, anche se ne fosse stato eliminato il 99%, avrebbe lasciato comunque dietro cento bilioni di grandi talenti. Se uno avesse voluto trovare il nome di Lin Ming in una lista così enorme, non sarebbe stato diverso dal cercare un ago in un pagliaio.


"Sorellona Qianyu, credi che il fratello Lin sia stato eliminato?" Disse Qin Xingxuan con un po' di preoccupazione quando vide tutti i nomi che svanivano rapidamente dalla lista.


Prima che Lin Ming ascendesse, era solo al quinto Stadio della Distruzione. Era un livello molto basso e i suoi altri aspetti non erano ancora arrivati al picco. In confronto ai grandi geni del Regno Divino, non aveva nessun vantaggio. Qin Xingxuan era preoccupata per lui.


In realtà non aveva paura che i risultati di Lin Ming fossero bassi, anzi, per lei e Mu Qianyu non erano importanti. Ciò che le preoccupava era se avessero potuto rivederlo un giorno. Tuttavia, se fosse stato eliminato, significava che il solo indizio per trovarlo sarebbe scomparso. Sarebbe stato quasi impossibile ritrovare Lin Ming dopo.


"No, è impossibile! Se nostro marito non ha superato i mille punti merito prima, doveva avere le sue ragioni. È così sbalorditivo, non credo che non supererà la prima fase di eliminazioni. Non credo che sia inferiore agli altri discepoli principali del Culto Wujian." Disse a denti stretti Mu Qianyu. In realtà non era abbastanza sicura.


Bisognava sapere che, nonostante diversi discepoli del Culto Wujian fossero stati eliminati, c'erano diversi altri discepoli che avevano superato la prima fase  e che erano ancora nello spazio del sogno divino come prima.


Per Mu Qianyu, Lin Ming era un'esistenza gloriosa e maestosa. Come poteva essere inferiore ad un discepolo principale del Culto Wujian?


"Cosa possiamo fare? Non possiamo chiedere al Grande Anziano di controllare di nuovo il suo nome." Disse nervosamente Qin Xingxuan, stava leggendo rapidamente i vari nomi che svanivano sulla pergamena dorata.


Prima Mu Qianyu e Mu Xingxuan avevano chiesto al Grande Anziano di controllare il nome di Lin Ming nella tavoletta di giada per scoprire se si era unito o no al torneo. Era stato già un grande segno di benevolenza per il Grande Anziano cercarlo. Era impossibile che succedesse un'altra volta.
La tavoletta di giada del sogno divino era uno strumento importante per cui diversi Sect avevano pagato molto. Naturalmente doveva essere usato per controllare le situazioni dei diversi capi dei discepoli, così come potevano chiedere loro di cercare Lin Ming? Qualsiasi registrazione del record di Lin Ming era già svanita dalla tavoletta di giada. A parte Mu Qianyu e Qin Xingxuan, a nessuno importava di lui.


Qin Xingxuan non poté che gettare un'occhiata verso la tavoletta di giada in mano al Grande Anziano. Voleva chiedere di nuovo di averla in prestito. Solo un secondo sarebbe bastato.


Quando però rivelò uno sguardo implorante, una voce fredda risuonò nelle sue orecchie:"Cosa stai guardando? Non hai capito le regole qui eh?!"


Qin Xingxuan si spaventò. Alzò lo sguardo e vide Yu Feng lanciarle un'occhiataccia. Era stata lei ad aver usato una trasmissione di vera essenza per rimproverarla.


Secondo le regole del Culto Wujian, in questo tipo di situazione in cui erano presenti molti Anziani, in quanto discepola della corte esterna, doveva mantenere una certa cortesia ed etichetta. Doveva stare in posizione alta e dritta, in silenzio e con lo sguardo rivolto in avanti. Non poteva nemmeno grattarsi.


Era simile alle domestiche di un palazzo mortale. Se avessero detto delle parole di troppo, potevano essere punite, frustate e forse perfino uccise.


Naturalmente un discepolo della corte esterna del Culto Wujian era in una situazione molto migliore; non sarebbe stato soggetto a delle regole così strette. Tuttavia, osservarsi attorno in presenza di così tanti Anziani degli altri Sect avrebbe lasciato una cattiva impressione e perfino Yu Feng che le gestiva sarebbe stata considerata permissiva nei suoi insegnamenti.


"Voi due, una volta che torneremo, mi occuperò di voi!" Disse con ferocia Yu Feng. Guardò preoccupata il Grande Anziano, che però non le aveva notate.


In quel momento il Grande Anziano del Culto Wujian stava parlando cordialmente con i discepoli principali eliminati durante la prima fase, era tutto sorrisi.


Certamente era contento. Il Culto Wujian aveva mandato venti dei loro discepoli più sbalorditivi nell'Incontro di Arti Marziali Assoluto e solo cinque di loro erano stati eliminati durante la prima fase. Questo significava che ne rimanevano ancora quindici nella seconda fase.
Solo il 25% dei loro discepoli era stato eliminato; era un risultato di molto migliore rispetto agli altri Sect di ottavo livello con cui erano in buoni rapporti. Inoltre c'era ancora Yu Youming, che era tra i 250.000 e i 400.000 in classifica. Con un risultato del genere, non sembrava che sarebbe stato un problema superare la seconda fase di eliminazioni. Naturalmente non sarebbe stato probabile avanzare anche a successiva.


Per il discepolo di un Sect di ottavo livello un risultato del genere sarebbe stato motivo d'orgoglio. Bisognava sapere che il mondo Zaohua aveva un enorme numero di Terre Sacre e molte di esse non erano affatto inferiori al clan dell'Antica Fenice in quanto a dimensioni o forza e ciascuno aveva cento miliardi di discepoli ciascuno. Inoltre tutti i praticanti di arti marziali dei mondi piccoli e medi attorno al mondo Zaohua si erano precipitati a partecipare all'Incontro di Arti Marziali Assoluto.


"Ahah, Anziano Yu, sembra che Youming stia davvero facendo del suo meglio per renderla orgogliosa!"


"È un evento degno di celebrazione. Dopo che diventerà famoso non si dimentichi dei suoi vecchi amici!"


"Deve offrirci da bere! Ha quel vino spirituale del rinoceronte di 10.000 anni che volevo gustare da moltissimo tempo!"


Gli Anziani degli altri Sect erano gelosi di questi risultati, ma poterono solo complimentarsi. Il Grande Anziano sorrise in modo brillante e disse generosamente:"Vecchio Liu, è davvero senza pietà. Il mio vino è stato creato con il corno di un rinoceronte spirituale di massimo livello. Il suo valore non è inferiore ad un milione di pietre del sole viola! Ma va bene, immagino che lo userò per farmi una bella bevuta con i miei vecchi amici, ahah!"


Il Grande Anziano rise. Quando Mu Qianyu e Qin Xingxuan sentirono queste parole, poterono solo sospirare. Una figura importante avrebbe potuto bere vino che costava un milione di pietre del sole viola, mentre loro avevano bisogno della stessa cifra per viaggiare tra grandi mondi.
Questo era davvero triste. In un intero mese avevano ricevuto solo dieci pietre del sole viola e duecento punti contributo. Anche se non avessero coltivato e avessero convertito tutti i loro punti contributo in pietre del sole viola, ne avrebbero ottenute solo 210.


Mentre le due donne si avvilivano, videro che in lontananza si era formata una luce divina sotto l'enorme pergamena dorata.


Questa luce divina continuò a crescere fino a raggiungere la terra, prendendo la forma di un cilindro. Dopo che si connetté a terra, iniziò a spiegarsi. Anch'esso era una pergamena, ma non era dorato, era color viola con sfumature dorate!


Di fronte c'erano scritte delle parole: Decreto Sigillo Divino!


Queste tre parole contenevano un'aura indomita, come se sostenessero il cielo stesso. Erano enormi ed ogni tratto emanava un forte vigore, come se quei caratteri fossero draghi viventi. Solo guardarli avrebbe fatto tremare l'anima.


"Decreto Sigillo Divino?!"


"Questo nome..."


Gli innumerevoli spettatori da tutto il Grande Mondo Zaohua si scambiarono occhiate, pieni di venerazione e meraviglia. Nel Mondo Zaohua c'erano innumerevoli classifiche che valutavano la forza dei praticanti di arti marziali. Ad esempio la Proclamazione del Drago, la Dichiarazione Marziale Celeste e così via. Tra di esse, la più autoritaria era il Decreto Zaohua, ma nessuna lista avrebbe osato esigere un titolo del genere.


"C'è anche scritto fase primaria!"


Era ovvio che ci sarebbe stata un'altra fase di eliminazioni.


Mentre la pergamena dorata si spiegava, formò un enorme arco che avvolse molti spettatori.


Alla fine le due estremità della pergamena tornarono a connettersi l'una all'altra, formando un cerchio così grande da poter circondare perfino un pianeta.


In quel momento dei nomi iniziarono ad apparire sulla pergamena.


Per un po' sembrava che qualcuno di invisibile stesse scrivendo diverse migliaia di nomi.


"È una classifica! Parte dal primo posto!"


"Ci sono diverse centinaia di nomi in questa lista È quella del nostro Grande Mondo Zaohua?"


Tutti gli spettatori si entusiasmarono vedendola. Tra i presenti, la maggior parte non poteva permettersi una tavoletta di giada del sogno divino, quindi non poteva guardare la classifica. Anche se avesse potuto acquistarne una, questo avrebbe fatto sapere loro la posizione delle persone di cui conoscevano il nome. Sarebbe stato impossibile per loro formare una classifica usandola. Ora però era apparsa una lista completa di fronte a loro!


"Ci sono diverse centinaia di migliaia di nomi! Dato che l'Apprendista Senior Yu Youming è tra la 250.000esima e la 400.000esima posizione, forse potrebbe apparire in questa lista!"


"Giusto, è possibilissimo!"


Non si sapeva quale discepolo del Culto Wujian l'avesse detto, ma l'intero Sect si era entusiasmato. Questa era una lista finale formata da due Empirei!


Anche se era la fase primaria, solo apparire in questa classifica per breve tempo sarebbe stato il più grande degli onori!


Anche per i discepoli che non partecipavano sarebbe stato un grande onore avere dei compagni finiti sulla classifica, specialmente perché non sarebbe stata una vanteria e sarebbe finita nella storia di innumerevoli grandi Sect. Quando i discepoli del Culto Wujian fossero andati fuori in futuro, avrebbero potuto menzionare questa storia e attirare l'ammirazione e la venerazione degli altri. Dopotutto per la maggior parte delle persone, quegli uomini apparsi sulla lista erano tutti figure leggendarie.


"Presto guarda e vedi se l'apprendista Senior Yu è lì!"


"Dividetevi e cercate!"


Dissero molti discepoli del Culto Wujian, avevano il volto rosso per l'entusiasmo. Anche gli Anziani stavano sorridendo raggianti. Questa era un'occasione per portare gloria al loro Culto Wujian, perché se Yu Youming fosse stato su questa lista, il nome del Culto Wujian sarebbe apparso insieme a lui!


"Che tutti i discepoli della corte interna ed esterna aiutino la ricerca. Il primo a trovare il nome di Yu Youming sarà ricompensato con 30.000 pietre del sole viola e 30.000 punti contributo!" Disse un Anziano.


Per un praticante di arti marziali dalla percezione divina formidabile, non ci sarebbe voluto molto tempo per sondare centinaia di migliaia di nomi, anche da lontano. L'Anziano aveva messo in palio delle ricompense perché era di ottimo umore.


Naturalmente questo solo se il nome di Yu Youming fosse apparso sulla pergamena.


Sentendo di una ricompensa così ricca, tutti i discepoli della corte esterna ed interna si rallegrarono, i loro occhi brillarono con desiderio. Iniziarono velocemente a cercare tra i nomi sull'enorme pergamena. Questa era un'occasione d'oro. Con così tanti praticanti di arti marziali a cercare tra qualche centinaio di migliaia di nomi, trovarlo sarebbe stato troppo facile.


Anche Mu Qianyu e Qin Xingxuan si unirono alla ricerca. Se avessero potuto ottenere 30.000 pietre del sole viola e 30.000 punti contributo, avrebbero potuto raggiungere il Divine Transformation realm molto più velocemente!


Una volta che avessero raggiunto il Divine Transformation realm, la quantità di pietre del sole viola e punti contributo che avrebbero ricevuto non sarebbe stata paragonabile a quella che avrebbe ricevuto un coltivatore al Mare Divino Realm. Questa era un'opportunità incredibile!


Tuttavia, non appena iniziarono a cercare, presto scoprirono che i nomi apparsi erano seguiti da quelli delle Terre Sacre di Re del Mondo e anche di Grandi Re del Mondo. Ad esempio le Terre Sacre della Torre Celeste, della Luce e così via!


Questo Decreto Sigillo Divino non includeva solo il Mondo Zaohua, ma anche gli altri 3000 grandi mondi dell'universo!
                                


                                



