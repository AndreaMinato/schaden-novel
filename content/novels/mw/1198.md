---
weight: 11980
title: Capitolo 1198 – Il Mostro Misterioso
pubDate: 2025-12-15T08:37:10.329Z
tags:
    - mw
---


<em>Capitolo regolare,
0 capitoli in coda, 0/5
da editare
-Schadenfreude</em>


Grande Mondo delle Vere Arti Marziali, terra dei sogni.


A 3000 chilometri a sud-ovest della città delle Vere Arti Marziali, c'era una catena montuosa lunga e sinuosa che si chiamava Cresta Sigilla Demoni. In questo territorio gli alberi torreggiavano in alto nel cielo ed era pieno di bestie feroci. Nel mondo reale era un luogo di allenamento per normali guerrieri al Mare Divino Realm, ma nello spazio della terra dei sogni era diventato decine di volte più pericoloso. Un normale praticante di arti marziali al Mare Divino Realm sarebbe morto all'istante qui. Perfino un guerriero al Divine Transformation realm debole sarebbe stato in pericolo.


Quindi, in questa terra dei sogni, le persone che si avventuravano qui erano tutti tra i primi duecento posti nel Grande Mondo delle Vere Arti Marziali.


Nonostante questo morivano comunque alcune persone.


<em>Rumble rumble rumble rumble!</em>


Risuonò una terrificante esplosione per le montagne, mentre innumerevoli ondate d'urto si estendevano nel territorio. Un gruppo di dieci persone fu scaraventato all'indietro, lanciato come una manciata di paglia.


A causa dell'esplosione così intensa, una bestia dall'aspetto orribile ricoperta di spuntoni cadde lentamente a terra, era morta.


Questo tipo di scena così violenta capitava comunemente nella Cresta Sigilla Demoni. Le persone capaci di uccidere questi incubi feroci di solito rientravano tra i primi 100 posti del loro grande mondo.


"Uh? Cos'è questo?"


Dopo che i praticanti di arti marziali uccisero l'incubo, scoprirono che era rimasto un cristallo viola delle dimensioni di un palmo al posto del cadavere della creatura. Guardandolo con più attenzione, videro che sembrava che al suo interno ci fosse sigillata una piccola spada verde. Sfrecciava nel cristallo viola e sembrava che stesse per uscire da un momento all'altro.


I praticanti di arti marziali ne furono tutti scioccati. Nonostante avesse ucciso innumerevoli incubi, questa era la prima volta che vedevano una cosa del genere.


Un praticante di arti marziali esitò e poi raccolse con cautela il cristallo viola. Una sensazione gelida sembrò scavare nel suo corpo, sprofondando nella sua carne e nel suo sangue e trapelando anche nella sua anima. Sentì una sensazione rinfrescante e le leggi che aveva difficoltà a capire in passato sembrarono migliorare lentamente...


Questa sorta di lieve illuminazione era simile alla sensazione che provava un mortale confuso da un problema e che poi dopo un sogno si sarebbe svegliato pensando ad una vaga soluzione.


Questo praticante di arti marziali all'improvviso ebbe lo strano desiderio di inghiottire direttamente questo cristallo viola. Questo perché poteva sentire una lieve coscienza provenire da questo cristallo viola e aveva il presentimento che avrebbe ottenuto grandi benefici dopo esserselo mangiato.


Tuttavia si trattenne e decise di studiarlo prima. Per qualche motivo credeva che questo cristallo viola fosse condensato con energia completamente diversa da quella formata dalle loro armi e dai loro abiti. Nonostante fossero tutti beni virtuali che appartenevano al mondo dei sogni, questo cristallo viola gli dava una sensazione incredibilmente genuina, come se fosse un tesoro che apparteneva al mondo reale. Aveva pensato a queste idee dal momento in cui aveva toccato il cristallo viola.


"Ba Dao, cos'è quello?"


Chiesero con noncuranza i praticanti di arti marziali attorno. Nonostante pensassero che il cristallo viola fosse piuttosto straordinario, non ci badarono troppo. Dopotutto questa era una terra dei sogni. Se fosse stato il mondo reale, allora probabilmente sarebbe stato un tesoro estremamente prezioso. In tal caso lo avrebbero studiato e poi lo avrebbero diviso equamente dopo aver valutato il suo valore. Anche allora, se fosse stato più prezioso di quanto si fossero immaginati, avrebbero potuto perfino combattere fino alla morte per ottenerlo.


In questa terra dei sogni però tutti i tesori non erano nient'altro che illusioni che sarebbero svaniti una volta che si fossero svegliati, senza lasciare una sola traccia. Quindi non badarono troppo a questo cristallo. Comunque potrebbe non essere troppo prezioso.


"Niente, credo che sia qualche strano tesoro che questo incubo ha inghiottito prima. Credo che sia un po' interessante, quindi lo terrò."


Disse Ba Dao gettando con indifferenza il cristallo viola nel suo anello spaziale.


La maggior parte dei suoi compagni non ci badò troppo, ma una o due persone si accigliarono. Ebbero la sensazione che la spiegazione di Ba Dao fosse un po' troppo forzata. Uno strano oggetto che l'incubo aveva inghiottito? Poteva essere così?


Inoltre Ba Dao sembrava aver sottovalutato la situazione dalle sue parole, ma in realtà aveva preso il cristallo per sé.


"Credo... che dovresti aspettare un minuto."


Disse all'improvviso qualcuno.


Ba Dao si inquietò. Mantenne la compostezza e chiese con noncuranza:"Cosa c'è?"


La persona che aveva parlato esitò per un momento, poi disse:"Amico, dovremmo esaminare tutti ciò che troviamo qui, così da poter controllare se ci sono dei pericoli... dovresti sapere che in questa terra dei sogni ci sono innumerevoli pericoli ovunque. Potrebbe essere pericoloso. Potrebbe essere perfino l'uovo di un potente incubo. In tal caso allora saremmo in pericolo!"


Le parole di questa persona erano piuttosto astute Non esprimevano direttamente i loro sospetti nei confronti di Bao Dao e nessuno avrebbe potuto obiettare.


Questi incubi erano esistenze estremamente bizzarre. Nessuno sapeva come fossero prima della loro nascita. Questo cristallo viola era bizzarro e sembrava che al suo interno fosse sigillata qualche creatura. Forse poteva essere la forma larvale di un incubo.


"Va bene. Ba Dao, tira fuori quel cristallo così possiamo darci un'occhiata. È meglio prevenire che curare." Aggiunse qualcuno.


Ba Dao sorrise imbarazzato, toccando lentamente il suo anello spaziale. Sapeva che se non l'avesse tirato fuori avrebbe attirato i sospetti degli altri.


In quel momento esitò. Era meglio fuggire da qui? Però prima gli era sembrato tutto un sogno. Dopotutto era una questione davvero incredibile.


<em>'Se mi fossi sbagliato allora sarei uno sciocco, ma... quella breve illuminazioni sulle leggi era reale. Cos'è questo oggetto?'</em>


Pensò Ba Dao. Stava tirando fuori il cristallo viola con molta lentezza.


<em>'Se fosse davvero un tesoro meraviglioso, allora essere ucciso in questa terra dei sogni non è un problema. Alla peggio perderò un po' di punti e la mia posizione diminuirà, ma potrò ancora recuperare. Prima delle preliminari però l'Empireo Vasto Universo ha detto che uno avrebbe perso il 60% dei suoi tesori virtuali se fosse stato ucciso. Questo oggetto scomparirebbe? Cosa dovrei fare? Dovrei rischiare?'</em>


Pensò Ba Dao. I suoi palmi erano fradici di sudore. Le sue dita avevano già toccato il suo anello spaziale per due respiri di tempo. Con il passare del tempo, anche qualche amico di Ba Dao pensarono che ci fosse qualcosa di strano. In particolare i due che l'avevano sospettato all'inizio si incupirono e strinsero le loro armi.


L'atmosfera era diventata incredibilmente tesa. In quel momento sentirono un ululo. All'inizio sembrò provenire da lontano, ma in un istante risuonò vicino alle loro orecchie!


Ba Dao si sentì gelare la schiena quando sentì un brivido infiltrarsi nel suo cuore. Questo intento omicida congelante aveva quasi distrutto il suo spirito.


Pericolo!


Ba Dao era scioccato. Voleva lanciarsi in avanti, ma... era già troppo tardi!


Si sentì gelare mentre il mondo diventò più scuro. La sua vista si annebbiò e la sua coscienza sparì rapidamente mentre perdeva i sensi.


I suoi compagni invece videro solo un breve bagliore rosso di fronte a loro mentre il corpo di Ba Dao veniva fatto a pezzi!


"Com'è morto?! Chi l'ha ucciso?!"


Nessuno era riuscito a vedere chiaramente cos'era successo. Erano tutti sbalorditi. Strinsero con forza le loro armi e si mantennero in allerta.


Poi scoprirono che l'anello spaziale era stato rotto da quell'ombra rossa. Quando scoppiò, quasi tutto il suo contenuto era rimasto intatto, solo il cristallo viola era svanito!


"State tutti attenti! Guardiamoci le spalle! Abbiamo incontrato un qualche maestro, ma non fatevi prendere dal panico altrimenti moriremo ancora più velocemente!"


Gridò il capo di diversi praticanti di arti marziali provando a stabilizzare il morale delle persone che erano ancora vive.


Tuttavia i suoi sforzi furono inutili. Il divario era troppo grande!


Mentre i praticanti di arti marziali si raggruppavano, la luce rossa brillò nuovamente. Altre due persone furono squartate e le loro teste volarono via. Il sangue schizzò come una fontana dai loro cadaveri!


"Fratellone!"


Provarono tutti terrore. Nonostante fosse solo una terra dei sogni, erano ancora sotto un'enorme pressione di fronte ad un avversario così anormale!


"Scappiamo!"


Gridò come un pazzo il capo, ma si rese conto che anche scappare era futile. Sicuramente sarebbero tutti morti qui!


<em>Pu! Pu!</em>


"Ahhhhh!"


Nell'istante in cui il capo si girò per fuggire, sentì dei ruggiti dietro di lui. Poteva sentire i tonfi dei cadaveri che cadevano a terra e il rumore del sangue che schizzava dai loro corpi.


"Sono tutti morti?"


Pensò il capo prima di sentire la testa alleggerirsi. Il mondo vorticò attorno a lui quando vide questo corpo senza testa. poi il suo corpo fu afferrato da un artiglio incredibilmente affilato dal pelo rosso.


Quando l'artiglio afferrò il suo corpo, accadde una scena incredibile. Mentre il suo mondo vorticava, vide il suo cadavere senza testa rimpicciolirsi all'improvviso fino a diventare delle dimensioni di una piccola sfera. La sua carne, la sua essenza di sangue, i suoi organi, tutto fu risucchiato in un istante, lasciando solo la sua pelle e i suoi abiti che caddero a terra.


Spalancò gli occhi più che poteva, cercando il proprietario di quell'artiglio rosso, quando la sua vista si sfocò ancora di più finché non vide solo un vago profilo. Questa figura era alta quanto una persona e aveva una forma umanoide, stava camminando come una persona. E nei suoi artigli c'era il cristallo viola che Ba Dao aveva trovato, sembrava che l'avrebbe inghiottito da un momento all'altro.


Tuttavia, prima che questo praticante di arti marziali potesse capire se questo mostro era un umano o una bestia, la sua testa girò e poté vedere solo il cielo e la terra.


"Cosa... era quello..."


Questo fu l'ultimo pensiero del praticante di arti marziali prima che la sua testa cadesse a terra con un tonfo.


"Roar! Roar! Roar! Auuuu!"


Quell'ululato risuonò ancora una volta nel mondo, riecheggiando per la Cresta Sigilla Demoni.


Questa breve battaglia non attirò l'attenzione, la Cresta Sigilla Demoni era troppo grande. Anche se gli altri avessero sentito quell'ululato, non avrebbe comunque destato i loro sospetti. Dopotutto risuonavano innumerevoli ruggiti e ululati in quel territorio.


Lentamente però, nel tempo, diversi maestri iniziarono a morire in rapida successione. Erano tutti tra i primi cento in classifica, esperti spietati e astuti!


E diversi giorni dopo queste notizie si diffusero!


Questo perché le persone che erano morte risorgevano un giorno dopo. Per vari motivi non diffusero notizie del mostro all'inizio, ma mentre morivano sempre più persone, non poterono più nascondere ciò che era accaduto.


Tutti ora sapevano che un mostro dal pelo rosso era apparso nella Cresta Sigilla Demoni, una bestia assetata di sangue dalla forza e dalla velocità incredibile. Nessuno era riuscito a sopravvivere ai suoi assalti. Inoltre non erano riusciti nemmeno a confermare se fosse un partecipante o una bestia feroce.
                                


                                



