---
weight: 120
title: Capitolo 120 - Guardia Icefrost
pubDate: 2025-10-16T07:28:18.431Z
tags:
    - mw
---


Lin Ming mandò a Wang Yuhan un messaggio usando la vera essenza ed elencò rapidamente i materiali di cui aveva bisogno e come doveva trattarli. Molte di queste istruzioni erano incredibilmente complesse e dettagliate.


Comunque Wang Yuhan aveva abbastanza esperienza e un'ottima memoria. Di fronte a quella che sembrava una sequenza infinita di informazioni ingarbugliate, Wang Yuhan annuì e disse, "Capito", prima di cominciare a preparare i materiali.


Wang Yuhan era molto abile nel processarli, ogni volta che si metteva all'opera era come un magia. I materiali acquisirono un colore lucido e questo processo tedioso, grazie alle mani agili e pallide di Wang Yuhan, diveniva fluido ed elegante, come una nuvola nel cielo o dell'acqua che scorreva.


Lin Ming sentì che le capacità della ragazza erano superiori alle sue per quanto riguarda la preparazione dei materiali. In effetti la maggior parte degli apprendisti iniziava da lì, ma Lin Ming aveva saltato questo passo.


Assistito da Wang Yuhan, il lavoro di Lin Ming procedette senza problemi.


Lin Ming iniziò a far roteare la 'Tattica Overberaing Soul' e, con un cenno della mano, sollevò una goccia di liquido blu nell'aria. Il ragazzo cominciò ad agitare le dita e la goccia si trasformò in una serie di arcobaleni brillanti.


Quando finì di disegnare la prima fondazione, Lin Ming mosse di nuovo la mano e fece volare un'altra goccia. La stupenda luce multicolore brillò di nuovo, ma questa volta c'era ancora un bagliore residuo negli occhi degli spettatori...


A mezz'aria apparì una sequenza di rune che continuò a sovrapporsi l'una sull'altra, durante il processo Lin Ming raramente falliva.


Wang Yuhan aveva già finito di trattare tutti i materiali, così si era messa a fissare ogni mossa di Lin Ming senza battere ciglio per non perdersi alcun dettaglio.


Ma per Wang Yuhan era impossibile imparare metodi di iscrizioni stranieri solo guardando. Le tecniche richiedevano un controllo fine e complesso della forza dell'anima e, non solo, se ci fosse stato anche un solo piccolo errore avrebbe influenzato enormemente il risultato. Questi dettagli non si potevano vedere dall'esterno.


Wang Yuhan lo sapeva, ma sperava comunque di ottenere qualche ispirazione. Aveva già imparato tutto da suo nonno, le sole cose che non poteva insegnarle erano a causa della sua bassa coltivazione. Tuttavia le tecniche di iscrizione di Lin Ming erano completamente diverse da quelle del regno di Fortuna Celeste, erano molto più misteriose. Nonostante non osasse sognare che Lin Ming le avrebbe insegnato questi metodi, era comunque una rara opportunità poterlo guardare all'opera.


Mentre passava il tempo, Wang Yuhan divenne sempre più sorpresa. Lin Ming non si era fermato un secondo; era come se ogni movimento gli fosse istintivo, ogni mossa era fluida e non c'era alcuna esitazione.


Queste azioni potevano sembrare semplici, ma Wang Yuhan era un'esperta che era stata a contatto con le tecniche di iscrizione fin dalla nascita e poteva capire che in quei disegni, apparentemente a caso, c'erano circa sette o otto cambiamenti nell'intensità della forza dell'anima. Queste rapide variazioni dovevano essere il frutto di una lunga pratica estenuante.


Dopo che passò un quarto d'ora, c'erano già molte decine di rune che fluttuavano a mezz'aria e formarono un'iscrizione sempre più complessa mentre si deponevano una sopra l'altra. Di solito un esperto sarebbe stato in grado di farlo, un apprendista non avrebbe avuto nemmeno la vera essenza necessaria a sostenere un processo del genere.


Ma Wang Yuhan non ne era troppo sorpresa. La forza di Lin Ming aveva già raggiunto quella di un praticante di arti marziali al Gran Successo della Forgia delle Ossa. Considerando questo, avere una vera essenza così densa e pura non era niente di inusuale.


Dopo un altro quarto d'ora, ormai c'erano più di settanta simboli di fronte a Lin Ming. Finalmente il ragazzo si ritirò e i simboli luccicanti iniziarono a convergere.
Per un attimo la Sala Iscrizioni sembrava fosse stata riempita di stelle meravigliose.


Lin Ming aggiunse un ultimo tratto e il simbolo di iscrizione si trasformò in un motivo a forma di fiamma che cadde sull'armatura, gentile come una piuma.


Con un suono acuto, un impronta a forma di fiamma apparì sull'armatura. In quel momento accadde qualcosa di straordinario. Ci fu un leggero tremolio, come se l'armatura stesse tremando, e poi dal simbolo di iscrizione cominciarono ad espandersi delle onde di colore blu.
L'armatura di colore nero cominciò a cambiare colore!


"Umh?" Wang Xuanji strabuzzò gli occhi. <em>Un simbolo poteva davvero cambiare il colore di un tesoro?</em>


In passato aveva letto un incredibile numero di antichi testi, da essi aveva saputo dell'esistenza di certi simboli che, visto il loro forte potere e affinità per uno dei cinque elementi, una volta posti su un tesoro potevano cambiarne il colore.


Ad esempio quelli affini all'attributo fuoco avrebbero tinto l'equipaggiamento di rosso, uno di attributo ghiaccio poteva farlo diventare blu e un'affinità per il metallo l'avrebbe fatto brillare...


Comunque queste erano solo note di antichi testi. Visto che le tecniche di iscrizione del regno di Fortuna Celeste erano limitate, nonostante ci fossero alcuni simboli che contenevano una traccia di potere elementale, come il 'Simbolo Sparti Acque' o quello della 'Campana d'Oro', Wang Xuanji non aveva mai sentito parlare di un simbolo che poteva cambiare il colore di un tesoro; era la prima volta che assisteva ad un miracolo simile.


L'uomo di mezz'età vide solo che la sua armatura aveva cambiato colore, non sapeva cosa significasse. In quel momento Wang Xuanji avanzò con entusiasmo e prese l'armatura nelle sue mani. Lasciò che la vera essenza fluisse nell'armatura per sentire l'effetto del simbolo.


Wang Xuanji sussultò. L'effetto di raduno della vera essenza era aumentato del 30%.


Su un tesoro normale un incremento del genere non era così impressionante. Tuttavia l'armatura era stata leggermente danneggiata. Se il tesoro fosse stato intatto allora l'effetto sarebbe stato almeno del 36%.
Anche se Wang Xuanji avesse disegnato personalmente il simbolo e lo avesse posto su un tesoro intatto, il meglio che poteva fare sarebbe stato del 42%.


Tra 36% e 42% c'era solo un piccolo divario. Questo Lin Ming aveva solo 15 anni, eppure sembrava avesse praticato l'arte delle iscrizioni per quasi un centinaio di anni, c'era solo una differenza così piccola tra di loro?


Questo fece sentire a Wang Xuanji un profondo senso di frustrazione.


E non solo, questo simbolo aveva creato spontaneamente un freddo strato protettivo che poteva aumentare le capacità difensive dell'equipaggiamento. Era piuttosto raro per un simbolo produrre due effetti diversi. Nel regno di Fortuna Celeste non c'erano più di 30 simboli che potevano farlo e il valore di ognuno di essi era di più di 3000 liang d'oro!


Era un genio mostruoso e aveva compreso un intento marziale. La sua percezione del Dao delle arti marziali era stravolgente. C'erano così tanti talenti concentrati in questo giovane che perfino gli dei ne sarebbero gelosi!


Wang Xuanji lanciò l'armatura all'uomo di mezz'età e disse, "Dia un'occhiata."


Il praticante di arti marziali versò della vera essenza nella sua armatura e, un momento dopo, un'espressione piacevolmente sorpresa gli apparve sul volto. In quanto proprietario dell'oggetto naturalmente aveva familiarità con esso.


"Soddisfatto?" Wang Xuanji chiese con noncuranza.


"Soddisfatto! Soddisfatto!" L'uomo di mezz'età annuì velocemente. Guardò Lin Ming e questa volta c'era una traccia di rispetto nel suo sguardo.
Il praticante di arti marziali allo stadio Circolazione non era un maestro di iscrizioni e non capiva molto al riguardo, quindi sapeva solo che questo ragazzo era davvero talentuoso.


"Questo è l'apprendista del Presidente Wang? Un maestro famoso ha davvero un discepolo sbalorditivo. Impressionante! Straordinario!"


"Un mio apprendista?" Wang Xuanji sorrise con amarezza, "Non sono in grado di insegnare ad un apprendista così formidabile."


"Il Presidente Wang è troppo modesto. Comunque è davvero il miglior giovane talento che abbia mai visto." L'uomo di mezz'età disse qualche complimento. Dopotutto aveva capito che Lin Ming era un maestro di iscrizioni dal talento sbalorditivo e adularlo gli avrebbe solo portato benefici in futuro. Tuttavia a quel punto Wang Xuanji disse con un tono tranquillo, "Se non ha altro a trattenerla qui, allora può andare."


L'uomo di mezz'età si interruppe di colpo. Sorrise con imbarazzo e disse, "Allora non vi disturberò ulteriormente. Verrò un altro giorno a porgere i miei ringraziamenti." Sorrise dispiaciuto e se ne andò.


In quel momento Wang Xuanji non era di buon umore. Aveva investito tutti i suoi sforzi in Wang Yuhan nella speranza di renderla la maestra di iscrizioni più eminente nel regno di Fortuna Celeste. Ma non sapeva da dove diavolo fosse spuntato questo Lin Ming.
Vederlo in azione lo faceva sentire sconfitto, figuriamoci Wang Yuhan, tra un paio di anni avrebbe potuto essere sorpassato perfino lui da questo ragazzo anormale.


Aveva trascorso gran parte della sua vita a studiare iscrizioni, ma aveva davvero un talento così inferiore. Wang Xuanji non poté evitare di pensarlo.


Lin Ming non sapeva che sorta di pensieri avesse Wang xuanji. Si riposò per un po' e poi si preparò a risolvere il secondo problema. Questo cliente era il giovane figlio di una famiglia aristocratica e aveva già assistito all'opera di Lin Ming. Quindi, dopo che aveva visto che il ragazzo lo aveva chiamato, si affrettò e parlò del suo problema mentre posava una pila di materiali.


Lin Ming era piuttosto contento, erano tutti materiali preziosi. Aveva fatto bene a venire lì, le sue tecniche ne avrebbero beneficiato enormemente.


...


Lin Ming continuò a soddisfare le richieste dei clienti per tutto il pomeriggio.
Per non essere disturbato, al ragazzo fu data una stanza separata nell'Associazione. Dopo che aveva ottenuto i materiali, avrebbe chiuso la porta e all'interno sarebbero rimasti solo Lin Ming e Wang Yuhan. La ragazza sarebbe stata responsabile per la preparazione dei materiali, mentre Lin Ming avrebbe disegnato i simboli.


Farlo comunque era davvero estenuante in termini di vera essenza e forza dell'anima. Un maestro di iscrizione di medio livello di solito sarebbe stato completamente esausto dopo aver disegnato un solo simbolo. Un esperto invece sarebbe stato capace di crearne due o tre, fino ad arrivare a quattro a volte.


Ma Lin Ming ne aveva disegnati cinque e ora aveva intenzione di cominciarne un sesto!


Questo preoccupò Wang Yuhan, era responsabile solo del trattamento dei materiali ed era già faticoso per le sue riserve di vera essenza, ma questo Lin Ming era davvero una macchina instancabile.


In realtà Lin Ming consumava molta energia, ma dopo ogni simbolo avrebbe fatto circolare la 'Tattica Soul Overbearing' e la 'Formula True Primal Chaos' per recuperare le forze.
                                


                                



