---
weight: 1200
title: Capitolo 1200 – Salvataggio
pubDate: 2025-12-15T08:37:10.329Z
tags:
    - mw
---


<em>Capitolo regolare,
0 capitoli in coda, 0/5
da editare
-Schadenfreude</em>


"Questa è la città delle Vere Arti Marziali..."


Lin Ming guardò l'enorme centro di fronte a lui. Sembrava molto più piccolo in confronto all'ampia e vivace Capitale Imperiale Immemore, ma emetteva un'aura superiore. Solo le mura della città erano forgiate con metallo al livello di artefatti Saint ed era potenziato da enormi formazioni, poteva essere definito indistruttibile!


Lin Ming estese la sua percezione divina. Scoprì che non c'erano molti maestri attorno a lui. Era piuttosto normale. I guerrieri si sarebbero radunati nei luoghi di caccia pieni di incubi di alto livello vicini. O sarebbero stati nella città stessa. Al momento Lin Ming era ancora a diverse centinaia di chilometri lontano dalla città delle Vere Arti Marziali, quindi non c'erano molti praticanti di arti marziali nei dintorni.


"Al momento dovrei essere nella centesima-duecentesima posizione in questo grande mondo. Dopo che la seconda fase di eliminazioni è iniziata, tutti gli incubi sono evoluti e i punti merito dei partecipanti dovrebbero essere aumentati."


Disse tra sé e sé Lin Ming. Decise di entrare in città e cercare una residenza per sistemarsi prima di andare di nuovo a caccia. In quel momento però sentì una violenta esplosione. Era stato uno scoppio assordante e rapido, era chiaro che fosse un'intensa collisione di energia.


Lin Ming estese la sua percezione, cercando il punto di collisione nella mappa sensoriale della sua mente. Apparirono cinque gruppi di luce di fronte a lui. Due gruppi di bagliori erano grigi, incubi e le altre tre masse erano multicolori, e quindi dovevano essere praticanti di arti marziali.


Tuttavia ora erano le bestie ad inseguire i guerrieri e non il contrario.


Il gruppo di praticanti di arti marziali era composto da un uomo e due donne. Indossavano tutti degli abiti lunghi e portavano degli artefatti Saint di aspetto simile in mano. Era evidente che provenissero dallo stesso Sect. Persone che brandivano artefatti Saint di massimo livello in questo torneo molto probabilmente erano grandi geni di Terre Sacre. La loro forza era passabile.


Questi tre praticanti di arti marziali erano inseguiti da degli incubi avvoltoi. Erano ricoperti di piume nere e ognuno aveva tre teste. Ogni testa aveva un'enorme protuberanza sulla fronte e becchi lunghi come sciabole. I loro colli erano privi di piume, mostrando la loro pelle gialla e chiazzata. Erano creature estremamente brutte.


"Apprendista Senior, dobbiamo dividerci e scappare!"


Disse un'apprendista junior con un abito giallo, il suo viso era pallido mentre si voltava verso gli orribili incubi che li inseguivano. Era ben consapevole che il divario tra loro e questi mostri era troppo grande. Questi avvoltoi avrebbero dovuto solo dare delle lievi beccate per trapassarle il ventre e strappare via tutti i suoi organi.


Anche se sapeva che non sarebbe davvero morta, sarebbe stato orribile perché la sensazione di morire sarebbe stata fin troppo reale. Inoltre in questi ultimi giorni avevano radunato una grande quantità di punti merito. Se fossero morti qui, la maggior parte dei loro punti merito sarebbero andati persi.
E con la loro forza, era improbabile superare la seconda fase brutale di eliminazioni. Se fossero morti un'altra volta, praticamente non avrebbero avuto più nessuna occasione.


"Non ci dobbiamo dividere. Visto che ci sono due incubi, anche se ci separassimo, almeno due di noi morirebbe. E l'area attorno alla città delle Vere Arti Marziali è fin troppo pericolosa ora. Se ci dividessimo allora moriremmo ancora più velocemente! Dobbiamo sbrigarci e volare verso la città delle Vere Arti Marziali il più velocemente possibile. Finché potremo raggiungere il centro, gli incantesimi di protezione manderanno via questi incubi abominevoli."


Mentre l'apprendista senior vestito di giallo parlava, volò più velocemente che poteva. In quel momento però scoprì un giovane vestito di blu. Sembrava volare verso di loro senza avere fretta.


Era Lin Ming.


"C'è qualcuno qui!"


Il giovane vestito di giallo si riempì di gioia. Non pensava che Lin Ming avrebbe potuto uccidere gli orrendi incubi che li stavano inseguendo. Questo perché, se i due avvoltoi fossero stati convertiti in partecipanti del Grande Mondo delle Vere Arti Marziali, sarebbero finiti tra la 10.000esima e la 100.000esima posizione. Erano creature estremamente feroci e questo non era un territorio di caccia di alto livello, così le possibilità di incontrare un maestro qui non erano troppo alte. Non c'erano molte possibilità che fosse un maestro nei primi diecimila posti.


Tuttavia, se fosse arrivato qualcun altro, ci sarebbe stata sempre la possibilità di ribaltare la situazione, questo nuovo arrivato avrebbe potuto distrarre gli incubi.


"Amico, aiutaci! Siamo discepoli della montagna dei Cinque Fiori! Se potrai salvarci, sicuramente ti mostreremo la nostra gratitudine una volta che l'Incontro di Arti Marziali Assoluto!"


Quando sentì queste parole, Lin Ming pensò che fosse piuttosto divertente. In realtà nel Mondo del Sogno Divino sarebbe stato già un bene se uno non avesse infierito e provato ad avvantaggiarsi di loro, figuriamoci andarli a salvare. Tutti qui stavano competendo l'uno con l'altro, quindi non sarebbe sciocco salvare qualcun altro? Naturalmente per Lin Ming non potevano essere considerati dei rivali.


Lin Ming si fermò con calma. Quando vide la postura di Lin Ming, il discepolo temette che stesse sottovalutando gli incubi e che sarebbe stato ucciso immediatamente. Disse freneticamente:"Sta attento! Questi due incubi provengono dalla Cresta Sigilla Demoni! Sono estremamente difficili da gestire! Se unirai le forze con noi, allora potremmo coordinarci... e..."


Prima che dicesse un'altra parola, una luce brillante squarciò l'orizzonte, era così luminosa che quasi lo accecò.


Quel bagliore superò il suo corpo con una velocità incredibile, quasi toccandolo. Quando si avvicinò, all'uomo si rizzarono i capelli, si raggelò così tanto che ebbe la sensazione di essere caduto negli otto abissi infernali.


Una sensazione del genere investì anche le sue compagne. Ne furono così scioccate che i loro corpi si infradiciarono di sudore.


Prima che potessero perfino rispondere, due grida miserabile risuonarono nell'aria.


Quando i tre si voltarono, ne furono sconvolti. I due avvoltoi erano stati decapitati. Le loro ferite erano semplici e pulite, senza il minimo spreco di movimento.


<em>Peng! Peng!</em>


I due incubi morirono. I loro corpi caddero, disintegrandosi a mezz'aria e diventando pura energia del mondo dei sogni che fu assorbita da Lin Ming.


Dopo aver visto questo massacro, il giovane deglutì. Si girò e guardò incredulo Lin Ming. Le due ragazza rimasero a bocca spalancata e non riuscirono a reagire per un po' di tempo.


Avevano avuto un grande colpo di fortuna. La persona che avevano incontrato inaspettatamente era un grande maestro. Probabilmente rientrava tra i primi mille posti. Questo significava che aveva molte possibilità di superare le preliminari.


"Grazie dell'aiuto amico!"


Il giovane porse subito i suoi rispetti e si inchinò. Mostrava l'espressione contenta di qualcuno che era appena sopravvissuto ad una grande catastrofe e un po' di imbarazzo. Si ricordò all'improvviso di quando aveva parlato del suo Sect, probabilmente per questo giovane vestito di blu era stato ridicolo.


Anche le due ragazze si inchinarono frettolosamente, mostrando il loro rispetto assoluto. Questo per ringraziare Lin Ming del suo aiuto e anche perché temevano che le avrebbe uccise nel caso fosse diventato scontento. Nello spazio del sogno divino gli assassini tra partecipanti erano comuni.


"È stato solo un piccolo sforzo. Avrei delle cose da chiedervi però." Il motivo per cui Lin Ming li aveva salvati era principalmente perché voleva ottenere qualche informazione sulla città delle Vere Arti Marziali. Era appena arrivato qui, così non sapeva nulla della situazione. Ad esempio non era a conoscenza di quanti maestri c'erano in città e quali fossero i territori di caccia con gli incubi di più alto livello.


"Chiedi pure amico. Farò del mio meglio per rispondere."


"Mm. Come mai due incubi di quel livello ti stavano inseguendo vicino alla città delle Vere Arti Marziali?"


Lin Ming pensava che fosse strano. Era estremamente vicino alla città delle Vere Arti Marziali, eppure era apparso un incubo così potente. Tra 10.000 praticanti di arti marziali, 9999 di essi non avrebbero potuto ucciderli.


Il giovane sorrise con amarezza. Disse:"Non è come credi. Siamo nella periferia ad est della città delle Vere Arti Marziali. Normalmente non dovrebbero esserci incubi di alto livello qui. Quindi appaiono raramente maestri in questa zona. Gli incubi qui sono di bassissimo livello, ma sono più che sufficienti per noi.
Tuttavia un po' di giorni fa ci sono stati dei cambiamenti nella Cresta Sigilla Demoni. È apparso all'improvviso un mostro dal pelo rosso. È una creatura estremamente strana, ma anche incredibilmente potente. Non solo uccide partecipanti, ma anche incubi. Ho sentito che ha preso un cristallo viola da qualcuno ed è evoluta, ma non sono molto sicuro di cosa sia successo davvero.
In breve però quel mostro misterioso emana un'aura che spaventa gli incubi di alto livello. A causa del caos laggiù, alcune creature di alto livello sono fuggite. Alcuni incubi di alto livello sono fuggiti in territori di caccia di livello inferiore e per questo noi praticanti di arti marziali insignificanti siamo in pessime condizioni."


"Cresta Sigilla Demoni?"


"Sì... amico, sembri nuovo nell'area, quindi probabilmente non la conosci. La Cresta Sigilla Demoni è a 3000 chilometri a sud-ovest della città delle Vere Arti Marziali. È una lunga catena montuosa coperta da alberi torreggianti, gole e valli. C'è anche un'altissima concentrazione di incubi di alto livello. Quello è il territorio di caccia di grandi maestri preferito dai grandi maestri della città delle Vere Arti Marziali. Ora però, a causa di quello strano mostro dal pelo rosso, non ci sono così tanti incubi. Inoltre, a causa della sua minaccia, molti hanno lasciato la Cresta Sigilla Demoni e hanno iniziato a cacciare nelle aree di livello più basso."


"Capisco..." Disse Lin Ming. Era molto interessato a questa Cresta Sigilla Demoni.


Il giovane vestito di giallo aveva già intuito che Lin Ming avrebbe reagito così. Lo avvertì con buone intenzioni:"Amico, so che sei estremamente potente, ma ti consiglierei di ripensarci. Ora se non sei tra i primi 100 del Grande Mondo delle Vere Arti Marziali, sarà difficile rimanere lì. E anche se fossi tra i primi cento posti, verresti ucciso immediatamente se incontrassi quel mostro dal pelo rosso. Credo che solo i primi dieci in classifica potrebbero sopravvivere di fronte a quello spietato mostro dal pelo rosso."


Per il giovane vestito di giallo, una persona di quel livello era semplicemente leggendaria. Nonostante Lin Ming avesse ucciso all'istante quei due incubi, sembrava ancora ben lontano dal poter rivaleggiare con una figura simile.


Lin Ming sorrise lievemente e non si spiegò. Voleva andare sempre di più nella Cresta Sigilla Demoni.


Il giovane vestito di giallo vide che Lin Ming non aveva intenzione di ascoltare il suo consiglio, ma non poteva dire altro. Dopotutto si erano solo incontrati per caso qui. Porse i suoi rispetti e disse:"Amico, hai intenzione di entrare in città? Che ne dici se ci andiamo insieme?"


"Mm, ho intenzione di trovare una residenza prima di tornare a cacciare." Disse con noncuranza Lin Ming. Le due ragazze si entusiasmarono sentendo questo. Se Lin Ming fosse stato con loro, allora durante il loro viaggio di ritorno sarebbero state al sicuro. Avevano già cambiato piani. Una volta tornati in città, avrebbero cercato un territorio di caccia di livello ancora più basso. Le aree di questo territorio erano diventate fin troppo terrificanti per loro.


