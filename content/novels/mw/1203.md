---
weight: 12030
title: Capitolo 1203 – Domatore di Draghi
pubDate: 2025-12-15T08:37:10.330Z
tags:
    - mw
---


<em><strong>CAPITOLO SPONSORIZZATO ringraziamo Lorenzo,</strong>
18 capitoli in coda (18 di lorenzo), 0/5
da editare
-Schadenfreude</em>


<em>Bang!</em>


Il giovane con la pelle scura uscì precipitosamente dalla sua dimora, i suoi lunghi capelli si agitavano al vento, la sua espressione sembrava feroce come quella di un lupo affamato. Dietro di lui lo seguivano i suoi apprendisti junior e i suoi sottoposti.


Queste persone ribollivano tutte di rabbia.


"Fratellone! Quell'uomo ha davvero osato...!"


"Non c'è bisogno di dire altro. Cercheremo l'apprendista Senior Domatore di Draghi e gliela faremo pagare!" Disse a denti stretti il giovane con la pelle scura.


"Bene, eheh, l'apprendista Senior Domatore di Draghi è tra i primi dieci in questo grande mondo. Stavolta saremo noi ad ucciderlo!" Disse diabolicamente il sottoposto del giovane.


"Umpf! Come possono le nostre Terre Sacre essere maltrattate così facilmente? La sua sola opzione è non lasciare mai la città, altrimenti lo uccideremo ogni volta che lo vedremo finché non implorerà pietà! Solo allora considererò di perdonarlo."


"Ahah, hai ragione fratellone. Dobbiamo assicurarci che non si muova e che ci lasci ucciderlo ubbidientemente per compensare i nostri punti merito persi."


"Giusto!"


Fecero eco gli altri. Il giovane con la pelle scura toccò il suo anello spaziale e la luce di un talismano di trasmissione del suono sfrecciò nel cielo. Nel Mondo del Sogno Divino si potevano usare talismani di trasmissione del suono proprio come nel mondo reale.


Presto il gruppo ricevette una risposta.


"Siamo fortunati. L'apprendista Senior Domatore di Draghi non è partito a caccia ed è ancora in città. Andiamo a vederlo!"


"Ottimo!"


Tutti seguirono il giovane con la pelle scura e in poco tempo arrivarono nella residenza dell'apprendista Senior Domatore di Draghi.


Il giovane con la pelle scura rimase rispettosamente di fronte alla porta e disse:"Apprendista Senior Domatore di Draghi, il discepolo Dong Xiao della Sala Marziale Bianca richiede un incontro!"


Disse il giovane con la pelle mentre manteneva un atteggiamento rispettoso. Dopo un po' di tempo risuonò una voce indifferente dalla stanza:"Entra."


"Sì." Il giovane aprì con cautela la porta. La stanza era estremamente semplice, c'era solo un letto di pietra al centro. Un giovane con i capelli bianchi era seduto a gambe incrociate sul letto di pietra. Un grosso serpente rosso era avvolto attorno a lui. Questa creatura aveva un corno sulla sua testa. Era una bestia di alto livello conosciuta come drago unicorno. Il suo soprannome era dovuto a questa creatura che aveva legato a sé con un contratto.


"Porgo i miei saluti all'Apprendista Senior Domatore di Draghi."


Il giovane con la pelle scura si inchinò. Domatore di Draghi annuì e disse:"Cosa c'è?"


"Noi discepoli della Sala Marziale Bianca stavamo cacciando gli incubi nella terza area della Cresta Sigilla Demoni, ma ieri un ragazzo irritante che ignora completamente le regole si è precipitato nel nostro territorio di caccia. Non solo ha ignorato i nostri consigli, ma ci ha attaccato all'improvviso e ci ha uccisi tutti!"


Il tono del giovane con la pelle scura era pieno di indignazione. Gli altri cinque gli fecero da eco, come se avessero subìto una qualche grande ingiustizia.


Domatore di Draghi sogghignò e disse:"Non ho idea di cosa abbiate fatto, ma probabilmente pensavate che il vostro avversario fosse facile da opprimere, così lo avete provocato.
Alla fine avete incontrato qualcuno che non potevate gestire e siete stati uccisi voi invece. Non importa però cos'è successo, è comunque inammissibile che qualcuno uccida i discepoli delle mie Terre Sacre. Vi aiuterò per questa volta."


Il giovane con la pelle scura era un po' imbarazzato, ma quando sentì che il Domatore di Draghi sarebbe stato disposto ad aiutarli, disse:"Apprendista Senior Domatore di Draghi, ucciderlo solo una volta sarebbe troppo facile per lui.
Pensavamo che avremmo potuto sconfiggerlo facilmente, ma dopo, quando abbiamo parlato con lui e abbiamo detto che provenivamo dalle Terre Sacre delle Vere Arti Marziali, quel ragazzo ha risposto 'Mi mancano un po' di punti merito ora, quindi se voleste darmi un po' di spuntini, allora fate pure, darò il benvenuto a tutti voi'. Posso fare un giuramento sul mio cuore delle arti marziali che ha detto proprio queste parole. Non sto esagerando affatto!"


"Mm?"


Domatore di Draghi si accigliò e si incupì. "Ha detto che vuole che i discepoli delle mie Terre Sacre gli consegnino punti merito?"


"È vero! È stato fin troppo arrogante, non considera nemmeno le nostre Terre Sacre!" Disse frettolosamente il giovane con la pelle scura.


"Capisco." Domatore di Draghi si alzò stringendo gli occhi. Nel suo sguardo si poteva vedere una lieve traccia di freddo intento omicida.


Il giovane con la pelle scura si riempì di gioia quando vide questa espressione. Sapeva che Domatore di Draghi finalmente si era arrabbiato. Questo apprendista Senior di solito era un uomo tranquillo di poche parole, ma una volta che si fosse irritato, ci sarebbero state gravi conseguenze.


"Dov'è?" Chiese bruscamente Domatore di Draghi.


"Dovrebbe essere ancora nella Cresta Sigilla Demoni..."


Domatore di Draghi non disse altro. Avanzò e uscì dalla stanza, volando dritto verso il suo obiettivo.


"Ottimo! Seguiamolo!"


Disse il giovane con la pelle scura ai diversi praticanti di arti marziali dietro di lui, soddisfatto.


"Maledetto moccioso, ora sei morto. Se ci avessi solo ucciso allora non ci sarebbero state conseguenze così gravi. Le tue parole basse sono riuscite a provocare la rabbia dell'apprendista Senior Domatore di Draghi, ahah!"


Il giovane con la pelle scura rise selvaggiamente. poi volò con i suoi cinque compagni verso la Cresta Sigilla Demoni.


.....


In quel momento, nel Grande Mondo Zaohua, nel palazzo fluttuante del Culto Wujian.


Mu Qianyu, Qin Xingxuan e gli Anziani della setta erano radunati in una grande sala. Dalla finestra della stanza si poteva vedere il distante orizzonte.


In lontananza si poteva scorgere l'enorme Decreto Sigillo Divino che sembrava connesso al mondo stesso.


"Sorellona Qianyu, sembra che la posizione in classifica del fratello Lin finalmente sia aumentata!" Disse contenta Qin Xingxuan. "All'improvviso è aumentato di 8000 posizioni in classifica! Nonostante sia rallentato il suo ritmo, sta aumentando di posizione. Sta solo aumentando, non sta diminuendo affatto!"


La posizione di Lin Ming in origine era scesa attorno alla 296.000esima posizione, stava per uscire dal Decreto Sigillo Divino. Qin Xingxuan si era preoccupata per lui, ma ora la sua posizione era arrivata alla 280.000esima posizione.


Questo riempì di gioia Qin Xingxuan e Mu Qianyu. Era stata Mu Qianyu a rassicurare Qin Xingxuan che la posizione di Lin Ming sarebbe aumentata indubbiamente. Più alti fossero stati i risultati di Lin Ming, più grande sarebbe stata la considerazione del Culto Wujian e più facile sarebbe stato per loro incontrare di nuovo Lin Ming.


Mu Qianyu disse:"La posizione di Lin Ming è aumentata di 8000 perché avrà ucciso qualche partecipante, ma ora la velocità con cui aumenta è rallentata, quindi deve stare uccidendo incubi invece! Se continua così, allora tornerà lentamente tra i primi 30.000 posti."


Quando aveva ucciso il giovane con la pelle scura e i suoi cinque compagni, Lin Ming aveva ottenuto oltre un milione di punti merito da loro. Il giovane con la pelle scura e gli altri non rientravano nel Decreto Sigillo Divino e i loro punti merito non erano troppo alti. La differenza tra di loro e Lin Ming era semplicemente assurda.


"Ahahah! L'avevo detto che con l'abilità del giovane eroe Lin, sicuramnte non avrebbe continuato a scendere di posizione. Non so perché, ma per qualche strano motivo il giovane eroe Lin aspetta l'ultimo momento per agire, ma quando interviene, è incredibile!
Una volta che si impegnerà un po' di più, la sua posizione aumenterebbe sicuramente. Abbiamo parlato per un po', eppure la posizione del giovane eroe Lin è aumentata di oltre una decina di gradi. Con questa velocità, riuscirà ad aumentare di 10.000-20.000 punti ogni giorno. Sicuramente tornerà tra i primi 30.000 in questo ultimo mese rimasto. Potrebbe perfino arrivare tra i primi 20.000 posti, ahah!"


L'Anziano del Culto Wujian rise di cuore:"Signore, non c'è bisogno di preoccuparsi. Una volta che le preliminari finiranno, il giovane eroe Lin sarà portato nel luogo dove si tengono le semifinali. Allora vi scorterò personalmente ad incontrarlo. Le semifinali hanno solo 10 milioni di partecipanti. Con i risultati del giovane eroe Lin, trovarlo sarà sicuramente facile."


"La ringraziamo Grande Anziano. Noi discepole, insieme a nostro marito, sicuramente ci ricorderemo di questa grazia." Disse con sincerità Mu Qianyu. Era ben consapevole che il Grande Anziano stava facendo questa promessa a causa di Lin Ming. Quindi aveva menzionato Lin Ming per rassicurare il Grande Anziano.


Sentendo la donna, il Grande Anziano si accarezzò la barba mostrando un ampio sorriso.


.....


Mondo del Sogno Divino, Cresta Sigilla Demoni.


Su una montagna nera centinaia di volte più dura dell'acciaio, il paesaggio era costellato da enormi fessure, come se una bestia enorme avesse staccato a morsi pezzi di terra. Innumerevoli incubi erano caduti dal cielo, cospargendo il suolo. Si dissiparono lentamente, svanendo in pura energia che fu assorbita da Lin Ming. Non rimase altro che l'odore rancido del sangue che sembrava impossibile da dissipare. Odore pungente di rame riempì l'aria.


'<em>L'energia di questi incubi non è sufficiente. Posso solo uccidere un po' di potenti mostri o trovare qualche partecipante di alto livello con una grande quantità di punti merito. Chissà quanto tempo ci metterei a coltivare il terzo e il quarto marchio se continuassi a radunare energia così.'</em>


Pensò Lin Ming. Chiuse gli occhi e tutti gli incubi ei partecipanti nel raggio di cento chilometri apparirono nella sua mente. Scelse la direzione con la più alta concentrazione di energia e poi avanzò.


<em>Woosh!</em>


Un bagliore blu sfrecciò nel cielo. Dopo diversi respiri di tempo, Lin Ming atterrò su una roccia gigante.


"Chi va là?!"


Mentre atterrava, diversi praticanti di arti marziali lo notarono. Uno di loro iniziò a circolare la sua vera essenza, pienamente vigile mentre rivolgeva la sua arma verso di lui.


Indossavano tutti uniformi delle Terre Sacre delle Vere Arti Marziali. Il simbolo era ricamato sui loro abiti, ma quando videro apparire Lin Ming, si inquietarono.


"È quel maestro di lancia che è spuntato ovunque ultimamente!"


"Sì! Quella lancia rossa è inconfondibile!"


Negli ultimi due o tre giorni, Lin Ming aveva ucciso forti incubi nella Cresta Sigilla Demoni. Alcuni praticanti di arti marziali lo avevano sottovalutato e avevano cercato di ucciderlo, ma alla fine erano stati tutti massacrati. Alcune delle battaglie di Lin Ming naturalmente era stata notata da altri praticanti di arti marziali.


Tra i diversi partecipanti si sarebbero formati gruppi diversi e avrebbero anche condiviso informazioni tra di loro. Così, una persona potente sarebbe diventata famosa facilmente. Nonostante ci fosse qualche idiota che attaccava imprudentemente queste persone, una volta che questi individui avessero rivelato ripetutamente la loro forza formidabile, tutti avrebbero iniziato lentamente a nascondersi invece.


Lin Ming al momento era in una situazione del genere.


Se fosse apparso un normale praticante di arti marziali nel dominio, allora sarebbe stato cacciato via; Lin Ming era diverso, erano i discepoli delle Terre Sacre delle Vere Arti Marziali a temerlo.


"Amico, hai intenzione di rubare questo posto?" Un giovane dai capelli neri tra i discepoli delle Terre Sacre disse con tono cupo.


Lin Ming sorrise lievemente:"Nelle preliminari tutti i partecipanti possono cacciare come vogliono qui. Tutte le aree di caccia sono senza proprietario, quindi come potrei rubarvi qualcosa?"


"Tu...!" Il giovane moro si rabbuiò, ma non osò attaccare. Sapeva di non poter rivaleggiare con Lin Ming, ma non poteva sopportare la vergogna e la rabbia nel ritirarsi così.


Bloccato da questo dilemma, all'improvviso sentì una risata. Si girò e vide una figura sfocata volare verso di lui.


"Quello è... l'apprendista Senior Domatore di Draghi? Ahah, è arrivato... meraviglioso!"
                                


                                



