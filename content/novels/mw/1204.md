---
weight: 12040
title: Capitolo 1204 – Leggi della Vita
pubDate: 2025-12-15T08:37:10.330Z
tags:
    - mw
---


<em><strong>CAPITOLO SPONSORIZZATO ringraziamo Lorenzo,</strong>
17 capitoli in coda (17 di Lorenzo), 0/5
da editare
-Schadenfreude</em>


"Apprendista Senior Domatore di Draghi?"


Quando gli altri sentirono le parole del giovane moro, tutti alzarono lo sguardo al cielo. Videro un uomo dai capelli bianchi volare verso di loro. Nonostante non sembrava che stesse volando troppo velocemente, i suoi movimenti causavano un attrito fischiante che indicava che nessuno era riuscito a capire la sua vera velocità.


In poco tempo l'uomo dai capelli bianchi era passato dal distante orizzonte a loro. Si precipitò verso il basso in un lampo, atterrando su un grande macigno nero e facendolo spezzare a metà, i pezzi della pietra volarono via! Solo la sua aura scioccò tutti.


Dopo che questo giovane si tirò su in piedi, guardò Lin Ming. Forti venti ulularono attorno a lui e i suoi abiti svolazzarono al vento, i suoi capelli danzavano dietro di lui.


Le sue pupille erano color grigio ferro. E, stranamente, la forma delle sue pupille era a fessura verticale come quelle di un serpente.


Un gigantesco serpente rosso era attorcigliato attorno alle sue spalle. Aveva un corno sulla testa e il suo corpo spesso si contorceva attorno al giovane. La sua testa era proprio accanto a quella del suo proprietario e guardò con ferocia Lin Ming, rivelando le sue zanne affilate.


Quando i discepoli delle Terre Sacre videro il serpente cornuto, tutti si riempirono di gioia:"È davvero l'apprendista Senior Domatore di Draghi!"


"Ah! L'Apprendista Senior Domatore di Draghi è uno dei primi dieci maestri del Grande Mondo delle Vere Arti Marziali! Siamo salvi!"


"Umpf, non sai nulla. La sua forza può rientrare tra i primi dieci posti, ma può finire al settimo o al sesto posto in classifica. Semplicemente non gli piace sfoggiare le sue abilità."


L'improvviso arrivo di Domatore di Draghi destò le lodi e l'acclamazione di tutti i discepoli delle Terre Sacre, ma chiaramente a Domatore di Draghi non piaceva questa sorta di complimenti. Si accigliò lievemente, guardò i discepoli e li zittì immediatamente. Così gli altri iniziarono invece a parlare delle colpe di Lin Ming.


"Apprendista Senior Domatore di Draghi, deve aiutarci! Questo tipo non solo voleva cacciarci via dalla nostra terra di caccia che ci siamo guadagnati con grandi sforzi, ma ci ha anche attaccato!"


"Sì, negli ultimi giorni ha già ucciso molti discepoli delle Terre Sacre delle Vere Arti Marziali. Inoltre è forte, quindi possiamo solo subìre; non possiamo nemmeno scappare! Ignora completamente il prestigio del nostro Sect!"


"È fin troppo arrogante! Non considera nemmeno le nostre Terre Sacre delle Vere Arti Marziali!"


Mentre parlava, diversi altri raggi di luce caddero dal cielo mentre i praticanti di arti marziali atterravano. Erano i sei praticanti di arti marziali che Lin Ming aveva ucciso per primi quando era arrivato nella Cresta Sigilla Demoni.


Quando i nemici si incontravano, le vecchie ostilità si sarebbero riacutizzate. Quando il giovane con la pelle scura vide Lin Ming, rise selvaggiamente dicendo:"Moccioso, abbiamo trascorso un giorno e mezzo a cercarti, ed eccoti qui. Sapevo che eri nella Cresta Sigilla Demoni! Sei stato troppo spudorato, ahahah! Ora fammi vedere quanto puoi essere spudorato. Hai osato dire che i nostri discepoli ti consegneranno dei punti merito, te la sei proprio cercata! D'ora in avanti, ogni volta che esci fuori dalla città, le nostre Terre Sacre ti daranno la caccia finché non ti rimarranno zero punti!"


"Eheh, il fratellone ha ragione, se conosci i tuoi limiti, allora farai meglio a strisciare in ginocchio e ad implorare pietà. Potremmo decidere di perdonarti dopo averti ucciso un po' di volte." Fece da eco il sottoposto del giovane con la pelle scura.


Le loro parole però destarono il disgusto di Domatore di Draghi. Guardò con freddezza i due, zittendoli immediatamente. Il giovane con la pelle scura e il suo sottoposto risero imbarazzati due volte e poi non dissero altro.


Domatore di Draghi si girò verso Lin Ming e poi disse lentamente e freddamente:"Hai detto che... desideravi che le Terre Sacre delle Vere Arti Marziali ti cercassero e anche che i loro discepoli ti consegnassero punti merito... vero?"


Nonostante stesse parlando lentamente, le sue parole contenevano una profonda pressione. Se un praticante di arti marziali dalla coltivazione più debole sentisse questa domanda, avrebbe difficoltà a sopportare la sua pressione.


Lin Ming sorrise lievemente:"Sei venuto per questo? Beh, hai ragione, l'ho detto. Le tue Terre Sacre delle Vere Arti Marziali non sono altro che un oppressore che porta via i migliori territori di caccia. In questa Cresta Sigilla Demoni, le migliore aree sono tutte occupate da voi. Gli altri possono solo condividere un po' di avanzi. Se qualcuno entra nell'area, allora sarà minacciato o anche ucciso.
E potete accettare che uccidiate gli altri e non il contrario. Come può essere così conveniente il mondo? Dato che qualche idiota ha osato attaccarmi e dire che vogliono uccidermi finché i miei punti merito non finiranno a zero, farò lo stesso. Rimarrò proprio qui ad aspettarti. Se arriva uno di voi, allora lo ucciderò. Se ne arriveranno due, allora ne ucciderò due."


Lin Ming non temeva la pressione dell'aura di Domatore di Draghi. In effetti non la sentì nemmeno.


Domatore di Draghi rimase in silenzio. I suoi occhi si strinsero, ma emanarono una luce piena di sconfinato intento omicida.


"Non importa qual è il motivo e non mi importa cosa fanno i discepoli del mio Sect. Loro sono loro e io sono io. Se avessi solo ucciso i discepoli delle mie Terre Sacre, allora non mi sarebbe importato. Ma dato che osi sottovalutare le mie Terre Sacre, allora andrai incontro alla morte!"


Mentre Domatore di Draghi parlava, una spada apparì nella sua mano. Questa lama era comparsa all'improvviso e nessuno riuscì a capire come aveva fatto. Sembrava che la lama fosse stata nelle sue mani fin dall'inizio.


Questa spada era un artefatto spirituale.


La lama era cremisi, rossa come il sangue. Era sottile come l'ala di una cicala e ampia meno di un pollice. Sembrava morbida, come se potesse piegarsi naturalmente da sé, come una cintura di giada cremisi.


Lin Ming guardò questa spada un po' sorpreso. Più era strana un'arma, più sarebbe stato difficile gestirla perché non aveva familiarità con essa.


Sia l'arma che il serpente cornuto di Domatore di Draghi era strano. Domatore di Draghi poteva intimorire un avversario dalla forza uguale o anche un po' più potente di lui, se uno non fosse stato attento, sarebbe stato annientato dalle strane abilità di Domatore di Draghi.


Lin Ming sfoderò la Lancia del Sangue della Fenice. Scosse la mano e l'asta tremò, emettendo un lieve ronzio.


Domatore di Draghi rimase impassibile. In quel momento un grande serpente attorno alle sue spalle emise una brillante luce rossa. Quando il bagliore si intensificò, accadde uno spettacolo incredibile. Il corpo del grande serpente si sciolse, fondendosi con il corpo di Domatore di Draghi.


Lin Ming spalancò gli occhi. Cos'era? Era questa l'abilità della sua bestia?


Domatore di Draghi si mosse. I suoi movimenti erano silenziosi, ma la sua velocità era fenomenale. In un solo istante arrivò di fronte a Lin Ming, la spada flessibile puntò dritto verso di lui!


Domatore di Draghi era troppo veloce. Era come lo schiocco di una corda. La corda sarebbe stata allentata all'inizio, ma mentre continuava in avanti, l'ultimo scatto avrebbe superato la velocità iniziale. Questa sorta di arma sembrava meno una spada e più una frusta!


<em>Woosh!</em>


La spada rossa si allungò all'improvviso. La sua punta sembrava la lingua di una vipera, puntava dritta alla testa di Lin Ming.


Mentre l'arma si avvicinava, Lin Ming si sentì ribollire il sangue. Sembrava che il potere del sangue del suo corpo fosse stato attirato da qualche strana forza, pronto ad uscire dal suo corpo!


"Leggi del Sangue?"


Le pupille di Lin Ming si dilatarono. Fece circolare la sua vera essenza e contò sulla sua potente tecnica di trasformazione del corpo per reprimere l'energia del sangue agitata. Si spostò e arretrò lasciando dietro di sé un'immagine residua.


<em>Xiu!</em>


La luce di spada sfrecciò oltre la spalla di Lin Ming, dritta nel cielo. Nonostante non lo avesse trafitto, agitò l'energia del sangue nel suo corpo.


La percezione di Lin Ming seguì la spada di luce rossa che lo aveva oltrepassato. Vide che volò nel cielo e passò vicino ad un incubo. Nonostante la lama fosse a diverse centinaia di piedi di distanza dalla creatura, incredibilmente l'incubo tremò e il suo corpo esplose come una borsa piena di sangue che era stata squarciata!


Pezzi di carne volarono in tutte le direzioni, causando una pioggia di sangue!


In un batter d'occhio quell'incubo era stato ridotto nel nulla. Inoltre non era stato nemmeno colpito dalla luce di spada di Domatore di Draghi. La sua energia del sangue era stata agitata da quella spada.


Era uno dei Concetti delle Leggi del Sangue; la capacità di attivare l'energia del sangue dell'avversario e farla scoppiare. Poteva anche attirare la carne e l'essenza di sangue fuori dall'obiettivo, facendolo esplodere.


Finché la luce di spada si fosse avvicinata qualcuno, sarebbe stato questo il suo fato!


Lin Ming sussultò. I metodi di combattimento di questo Domatore di Draghi erano fin troppo spietati e astuti. Se un normale praticante di arti marziali avesse pensato solo a schivare la luce di spada, sarebbe già morto!


Anche Lin Ming ne era stato influenzato un po'. Aveva assorbito il midollo e il sangue della fenice, così il potere del sangue nel suo corpo era estremamente stabile e forte. Tuttavia il suo potere era molto più formidabile e se fosse stato attirato dalle Leggi del Sangue, avrebbe scatenato un'energia maggiore.


"Mm? Un praticante di arti marziali della Trasformazione del Corpo!"


Domatore di Draghi era estremamente sensibile nei confronti del potere del sangue. Era riuscito a capire che Lin Ming era un praticante di arti marziali della trasformazione del corpo e che aveva ottenuto grandi risultati nella sua coltivazione.


"Leggi del Sangue?" Chiese Lin Ming a Domatore di Draghi, il suo sguardo era pieno di entusiasmo e sorpresa. Era molto interessato alle tecniche di combattimento e alle tattiche dell'avversario. In effetti uno dei motivi per cui Lin Ming si era unito all'Incontro di Arti Marziali Assoluto era per entrare in un palco più ampio. Voleva sperimentare ogni genere di grande talento dell'intero Regno Divino. Questi geni avrebbero posseduto infinite variazioni di abilità e strategie, e la loro comprensione delle Leggi sarebbe stata allo stesso modo varia e bizzarra. Più Lin Ming faceva esperienza, e più si sarebbero ampliati i suoi orizzonti.


Queste persone non sarebbero riuscite a rivaleggiare con lui forse, ma le loro tecniche combattive lo avrebbero aiutato ad aumentare la sua ispirazione in combattimento. Se avesse incontrato un nemico simile in futuro, non sarebbe stato in svantaggio a causa delle strane tecniche dell'avversario.


Domatore di Draghi rimase impassibile:"Queste non sono le Leggi del Sangue, ma... della Vita!"


Prima di finire di parlare, si precipitò in avanti ancora una volta. Quella spada strana e sottile puntò di nuovo verso Lin Ming, che alzò le sopracciglia e si ritirò velocemente. Proprio mentre stava per evitare il colpo di Domatore di Draghi, accadde un altro strano evento. Domatore di Draghi divenne estremamente flessibile, come se non ci fosse un solo osso nel suo corpo. Allungò il suo braccio come un pezzo di impasto e lo stese per centinaia di piedi inseguendo Lin Ming!


Un colpo verso il suo petto!


Questo...


Le pupille di Lin Ming si rimpicciolirono. Che il corpo di una persona potesse cambiare davvero così?


Lin Ming fece avanzare la Lancia del Sangue della Fenice, cercando di bloccare la spada. Tuttavia, proprio mentre le armi stavano per scontrarsi, la lama morbida aggirò l'asta, vorticandoci attorno e infilzò il suo petto con agilità!
                                


                                



