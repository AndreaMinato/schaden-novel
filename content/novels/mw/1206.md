---
weight: 1206
title: Capitolo 1206 – La Morte di Domatore di Draghi
pubDate: 2025-12-15T08:37:10.330Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>Capitolo regolare,
16 capitoli in coda (16 di Lorenzo), 0/5
da editare
-Schadenfreude</em>


Domatore di Draghi... era morto!


Lin Ming invece, dall'inizio alla fine, a parte qualche lieve ferita alla mano destra, era rimasto completamente illeso.


Anche le ferite sulla sua mano erano evitabili. Anche se avesse rinunciato allo spazio primordiale e alle Otto Porte Nascoste per sopprimere la Spada Flessibile del Serpente Sanguinoso, avrebbe comunque ucciso Domatore di Draghi; solo che non aveva scelto di farlo.


Dal momento in cui aveva attaccato, Lin Ming aveva usato la forza assoluta per sopprimerlo completamente. Domatore di Draghi non aveva potuto nemmeno sfoderare tutte le sue Leggi.


Il divario tra di loro era ovvio!


Tutti i discepoli avevano assistito alla scena.


Erano sbalorditi; avevano difficoltà a crederci.


Il loro apprendista Senior Domatore di Draghi... era morto!"


Nonostante fosse di due gradi inferiore, Linley lo aveva comunque ucciso. Inoltre era rimasto calmo per tutto il tempo. La differenza di forza tra di loro era incredibile.


Quando i discepoli videro la pioggia di sangue, guardarono tutti Lin Ming con terrore.


"Com'è possibile?!"


"Da dove diavolo proviene?"


"Ha superato due gradi e ha ucciso un discepolo di una Terra Sacra di Re del Mondo. Probabilmente è al livello di un discendente di un Empireo!"


Questi discepoli naturalmente non capivano quanto era forte il discendente di un Empireo, ma non potevano pensare ad un tipo di genio più mostruoso per descrivere Lin Ming.


Un giovane a caso che era entrato nella Cresta Sigilla Demoni era un genio mostruoso paragonabile al discendente di un Empireo?


Questo li terrorizzò!


Lin Ming si girò e li osservò. Il suo sguardo era calmo e indifferente, come una persona che fissava un nugolo di formiche.


Questo sguardo però fece arretrare i discepoli della Terra Sacra delle Vere Arti Marziali, il loro battito cardiaco accelerò e le loro anime sembrarono congelarsi. Per loro lo sguardo di Lin Ming era come una lancia affilata che li aveva trafitti e rendeva difficile respirare.


"Scappiamo!"


Questi discepoli sembrarono risvegliarsi dal loro torpore. Si dispersero in ogni direzione!


"Nessuno di voi scapperà. Morirete tutti!"


Lin Ming scattò e immediatamente apparì nell'area in cui stavano fuggendo i discepoli. Con un cenno della sua Lancia del Sangue della Fenice, innumerevoli piccole lance cremisi sfrecciarono in ogni direzione.


Era un attacco estremamente veloce. Le lance raggiunsero rapidamente quei discepoli in fuga e, con un lieve tonfo, colpirono il gruppo. Tutti rilasciarono delle grida miserabili mentre morivano uno dopo l'altro!


In soli tre respiri di tempo, otto o nove discepoli delle Terre Sacre delle Arti Marziali erano morti. Lin Ming li uccise facilmente.


Tra questi il più potente era il giovane con la pelle scura. Anche dopo essere stato trafitto da sette o otto lance, era ancora sopravvissuto. Tuttavia stava già soffocando col suo stesso sangue.


"Demone... semplicemente un demone..."


Sussurrò il giovane con la pelle scura. Gli rimanevano solo pochi respiri di tempo di vita.


In soli due giorni e mezzo era morto due volte a causa di Lin Ming. Gli era rimasto solo il 16% dei suoi punti merito originali.


Questa era una grave perdita!


"Come hai detto... o muori tu o muoio io."


Disse con indifferenza Lin Ming, la sua voce risuonava nelle orecchie del giovane con la pelle scura. Se il discepolo non avesse pensato che Lin Ming fosse facile da maltrattare e si fosse reso conto di aver fatto un errore dopo essere morto per la prima volta, allora non sarebbe morto una seconda volta cercando vendetta.


<em>Puff!</em>


Una piccola lancia di sangue punse la testa del giovane con la pelle scura. Il sangue schizzò dalla sua fronte; era morto!


"Sono tutti morti... ma i loro punti merito non sono niente di che."


Lin Ming scosse la testa, non si disturbò nemmeno a raffinare la loro energia. Invece si concentrò sul cadavere di Domatore di Draghi. Era il più importante.


Grazie al potere delle leggi del mondo dei sogni, il corpo di Domatore di Draghi si trasformò in pura energia che fluttuò lentamente verso Lin Ming.


Questa massa di luce multicolore era l'energia più forte e brillante che avesse mai visto da quando si era unito alle preliminari dell'Incontro di Arti Marziali Assoluto!


Se avesse potuto continuare ad assorbire energia così, Lin Ming sarebbe riuscito a completare alla perfezione il suo terzo e quarto marchio.


"Quei discepoli delle Terre Sacre delle Vere Arti Marziali hanno anche detto che Domatore di Draghi è tra i primi dieci posti. Mi chiedo quanti punti merito mi darà...."


Lin Ming stese la mano. Questa energia multicolore fluì lentamente nel suo corpo.


Per un momento Lin Ming si sentì estremamente consapevole. L'energia calda e gentile si diffuse per tutto il suo corpo per poi convergere nella sua anima, nutrendola, facendola espandere e crescere.


Lin Ming si sentì come se fosse tornato al momento in cui aveva ottenuto il Cubo Magico quando era un adolescente, a 15-16 anni, quando era entrato nel mondo delle arti marziali. Stava percependo quella sensazione di crescere rapidamente di allora.


Questa era davvero una sensazione meravigliosa!


Lin Ming cercò una valle ben nascosta e isolata. Si sedette e iniziò a meditare, temprando i suoi marchi del sogno divino.


.....


In quel momento – Grande Mondo Zaohua, nel palazzo fluttuante del Culto Wujian.


Mu Qianyu, Qin Xingxuan e molti Anziani della Sala Wujian erano seduti.


C'era un discepolo apposta il cui solo obiettivo era tenere conto dei punti merito e della posizione di Lin Ming nel Decreto Sigillo Divino.


Negli ultimi giorni i suoi punti merito erano aumentati costantemente. Dalla 290.000esima posizione arrivò lentamente alla 260.000esima.


Data questa velocità, presto Lin Ming sarebbe rientrato tra i primi 30.000 posti prima che la seconda fase di eliminazione iniziasse.


Al calare della sera, la luce spenta trapelava dalle enormi nuvole nel cielo. Illuminavano la vastissima Pergamena Sigillo Divino, rendendo ancora più abbagliante la sua luce. Quella pergamena che sembrava ampia quanto montagne e fiumi dorati era incredibilmente maestosa.


In quel momento il nome di Lin Ming cambiò. Brillò diverse volte per poi scomparire all'improvviso. Questo significava che la sua posizione era cambiata.


"La posizione del giovane eroe Lin è cambiata!"


I discepoli del Culto Wujian se ne resero conto e iniziarono a cercare la sua nuova posizione. Negli ultimi giorni la sua posizione era aumentata di diverse volte, ma di solito era un salto di decine o di centinaia di posti. Voler cercare la sua nuova posizione sarebbe stato molto semplice.


Stavolta però diversi discepoli del Culto Wujian non riuscirono a trovarlo anche dopo aver scorto con lo sguardo diverse migliaia di nomi.


"Grande Anziano, il nome del Giovane Eroe Lin è scomparso!" Diversi discepoli fecero rapporto.


"Mm?"


Il Grande Anziano si destò dalla sua meditazione.


"Abbiamo guardato decine di migliaia di nomi sopra, ma non siamo riusciti a trovare il suo nome. Che sia..."


Le voci dei discepoli si affievolirono. Se un nome fosse scomparso in questo modo, a parte un aumento netto, c'era anche la possibilità che uno fosse stato ucciso.


Non c'era limite nell'universo. C'era sempre una montagna più alta e una persona più potente. Nel grande Regno Divino esistevano innumerevoli maestri. Per i discepoli del Culto Wujian, Domatore di Draghi delle Terre Sacre delle Vere Arti Marziali sarebbe stato un genio leggendario, ma era stato comunque ucciso da Lin Ming. Non era Domatore di Draghi ad essere debole, era stato solo sfortunato a sfidare Lin Ming.


Il Grande Anziano rifletté per un momento, poi ordinò:"Cercate separatamente. Due di voi cerchino in avanti e due indietro..."


Prima che finisse di parlare, il Grande Anziano si ricordò che aveva la tavoletta di giada del sogno divino. Visto che la posizione di Lin Ming era apparsa sul Decreto Sigillo Divino, non c'era bisogno di usare la tavoletta e quindi se l'era scordata per un momento.


"Non c'è bisogno. Lo cercherò con la tavoletta di giada del sogno divino!"


Dopo aver detto questo, il Grande Anziano tirò fuori la tavoletta di giada. Mu Qianyu e Qin Xingxuan lo guardarono. Qin Xingxuan sembrò molto nervosa e il suo cuore stava battendo freneticamente. Temeva che Lin Ming fosse stato ucciso da qualche maestro. Dopotutto, anche se Lin Ming fosse stato estremamente forte, avrebbe potuto incontrare un potentissimo guerriero.


Mu Qianyu fece un respiro profondo. Mantenne lo sguardo fisso sul Grande Anziano.


Presto il nome di Lin Ming apparì sulla tavoletta di giada.


Clan dell'Antica Fenice - Lin Ming!


Dietro il suo nome, i suoi punti merito stavano cambiando continuamente. O, era meglio dire che stavano crescendo all'impazzata!


Il primo numero che apparì era già 21 milioni! E stava iniziando ad aumentare di un milione alla volta!


In un breve momento aveva raggiunto 28 milioni e poi superò i 30 milioni!


31 milioni...


33 milioni...


35 milioni...


Quando vide questa crescita folle, il Grande Anziano sussultò. Questo Lin Ming, che sorta di guerriero aveva ucciso?!


Anche Mu Qianyu e Qin Xingxuan spalancarono gli occhi. I loro sguardi brillarono mentre guardavano la tavoletta di giada del mondo dei sogni.


I punti merito di Lin Ming superarono facilmente 40 milioni, crescevano velocemente!


43 milioni...


44 milioni...


45 milioni...


Alla fine i punti merito si fermarono a 46 milioni.


Da 15,6 a 46 milioni, era un improvviso aumento di 30 milioni! Questo significava che i punti merito di Domatore di Drago in origine erano circa 50 milioni!


Per quanto riguardava la posizione di Lin Ming, ora era al 15esimo posto del Grande Mondo delle Vere Arti Marziali!


Quando il Grande Anziano del Culto Wujian aveva visto la posizione di Lin Ming, era stato dopo la prima fase delle eliminazioni, quando il suo posto si era stabilizzato. Non era stato come Huo Lieshi, che aveva tenuto traccia dei miglioramenti di Lin Ming ogni volta. Così, secondo lui, voler aumentare la sua posizione all'improvviso sarebbe stato estremamente difficile.


Questo aumento significava che Lin Ming aveva ucciso un maestro tra i primi dieci posti nel Grande Mondo delle Vere Arti Marziali. Questo significava che Lin Ming doveva essere almeno al sesto o settimo posto in un grande mondo e che poteva essere considerato uno dei migliori geni della Terra Sacra di un Grande Re del Mondo!


Per il Culto Wujian un talento del genere era semplicemente un mito.


"Grande Anziano, abbiamo trovato la posizione del giovane eroe Lin nel Decreto Sigillo Divino. È 30.862esimo!"


Dopo aver saputo la sua posizione, era diventato facile trovarlo. Questo perché il Grande Mondo delle Vere Arti Marziali era molto animato e pieno di maestri. Se uno fosse stato 15esimo, allora sarebbe finito circa alla 300.000esima posizione nell'intero Regno Divino.


"30.000esimo... da 260.000 è arrivato all'improvviso a 30.000... pensavo che ci avrebbe messo un mese per farlo..."


Sussurrò il Grande Anziano. Questo significava che la forza di Lin Ming era di gran lunga superiore a quanto aveva pensato. Era difficile immaginare che risultati avrebbe raggiunto Lin Ming in futuro.
                                


                                



