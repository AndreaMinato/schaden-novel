---
weight: 1207
title: Capitolo 1207 – Wu Guiyun
pubDate: 2025-12-15T08:37:10.331Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" rel="noopener" target="_blank">https://shop.spreadshirt.it/novelle-leggere/</a>


<em><strong>CAPITOLO SPONSORIZZATO ringraziamo Lorenzo,</strong>
15 capitoli in coda (15 di Lorenzo), 0/5
da editare
-Schadenfreude</em>


In quel momento, nel palazzo più sontuoso e magnifico dell'intera città, era grigio scuro ed emanava un'aura dignitosa e solenne. Solo avvicinandosi ad esso, si poteva sentire un'energia vasta e sconfinata che destava paura.


Questo posto, nel Regno Divino reale, era il quartier generale centrale della città delle Vere Arti Marziali.


La sezione principale di questo Sect era la Montagna delle Vere Arti Marziali. Una dimensione spaziale separata che il loro Re del Mondo aveva creato usando poteri sovrannaturali tremendi. Le dimensioni della Montagna delle Vere Arti Marziali equivalevano ad un enorme pianeta.


Per quanto riguardava il loro quartier generale, questo era solo parte esteriore delle Terre Sacre, qualcosa che apparteneva al mondo secolare. Anche così, queste sedi centrali erano il luogo più sacro della città delle Vere Arti Marziali del mondo reale. Di solito a nessuno gli era permesso di avvicinarsi.


E nello spazio del sogno divino, la situazione era quasi uguale a quella del mondo reale. Nessun discepolo che non proveniva dalle Terre Sacre delle Vere Arti Marziali poteva entrare nell'area di questo palazzo fluttuante. E anche dopo aver ottenuto il permesso, solo i discepoli diretti della setta potevano entrare.


Questo era il simbolo più dignitoso delle Terre Sacre delle Vere Arti Marziali.


In quel momento, nel palazzo, un giovane vestito di bianco era seduto su un trono maestoso, aveva gli occhi chiusi a meditare.


C'era un marchio a forma di diamante rosso sulla sua fronte. Le sue sopracciglia sembravano delle spade, il suo aspetto era un po' superiore all'ordinario, le sue spalle erano ampie, le sue dita erano sottili e sotto di lui c'erano strati di rune danzanti.


E in quel momento ci fu un lieve ronzio, un talismano di trasmissione del suono si accese di fronte a questo giovane, ardente e brillante.


"Mm?"


Il giovane con l'abito bianco aprì gli occhi.


"L'Apprendista junior Domatore di Draghi è morto! Chi ha osato ucciderlo?"


Il giovane si alzò. Si trasformò in flusso di luce che volò fuori dal palazzo grigio. Arrivò sulla cupola della struttura, i suoi abiti bianchi svolazzavano al vento.


Un momento dopo un uomo e una donna che indossavano abiti della setta volarono di fronte a lui.


Il simbolo delle Terre Sacre delle Vere Arti Marziali sui loro abiti era più grande rispetto a quello di un discepolo ordinario.


Questi erano praticanti di arti marziali di terzo e settimo livello del Grande Mondo delle Vere Arti Marziali. In questo territorio, il loro Sect occupava quasi il 60% dei primi 20 posti!


Era una percentuale abbastanza terrificante.


"Apprendista Maggiore, l'apprendista junior è morto!"


Disse l'uomo. Tra tutti i discepoli, c'era solo una persona che veniva chiamata così e non per cognome. Era l'allievo numero uno delle Terre Sacre delle Vere Arti Marziali: Wu Guiyun!


Questo giovane con l'abito bianco era Wu Guiyun!


L'uomo continuò a dire:"Due ore fa, l'apprendista junior Dong Lian all'undicesima posizione ha scoperto che è salito di una posizione. Tuttavia i suoi punti merito non sono cambiati. Ha sospettato che uno dei primi dieci partecipanti fosse morto, ma tra di essi, le nostre Terre Sacre delle Vere Arti Marziali occupano sei posti. L'apprendista junior Dong Lian era preoccupato che sarebbe successo qualcosa a noi, così ha usato un talismano di trasmissione per contattarci.
Alla fine solo l'apprendista junior Domatore di Draghi non ha risposto. Inoltre, tutti i partecipanti dietro Domatore di Draghi sono saliti di una posizione e tutti quelli di fronte a lui non hanno visto cambiamenti. Questa è la prova che l'apprendista junior Domatore di Draghi è morto."


"Sappiamo come è morto? È stato un incubo o un partecipante?" Disse con tono cupo Wu Guyun. Con la sua forza, era impossibile per un incubo ordinario uccidere Domatore di Draghi. Comunque c'era sempre qualche strana eccezione tra gli incubi che avrebbe avuto la possibilità di minacciare un maestro tra le prime dieci posizioni. Ad esempio quel mostro dal pelo rosso.


"Dovrebbe essere un partecipante!" Disse con fermezza l'uomo.


Wu Guyun divenne si accigliò. Un mese fa, quando Zanna di Drago aveva sfidato la maestà delle Terre Sacre delle Vere Arti Marziali, quell'incidente gli aveva fatto perdere la faccia e aveva fatto apparire molte spine nel cuore. E ora, non si sarebbe mai immaginato che un discepolo delle Terre Sacre sarebbe stato ucciso, uno di alto livello per giunta.


"Apprendista Maggiore, ho già indagato sulla questione. Sembra che l'apprendista junior Domatore di Draghi sia andato nella Cresta Sigilla Demoni per cercare qualcuno. Due giorni fa ha usato le nostre rete di informazioni per cercare un praticante di arti marziali che usava una lancia rossa. Abbiamo già scoperto chi è. Si chiama Lin Ming. È stato lui a comprare la Pillola del Mondo Sconfinato nell'asta della capitale imperiale! Questo è qualcosa di cui l'apprendista junior Yuhong è a conoscenza."


Mentre l'uomo parlava, la donna dietro di lui annuì. Aveva la corporatura snella e la pelle color grano. Sembrava in salute, in forma e selvatica come qualcuno che viveva in un paese di campagna desolato. Se Lin Ming fosse stato qui, avrebbe riconosciuto che era una dei geni delle Terre Sacre delle Vere Arti Marziali che aveva visto quando era arrivato nel Mondo del Sogno Divino.


Sorrise lievemente e disse:"Mm, l'ho visto quando sono arrivato prima nel Mondo del Sogno Divino. In origine non l'ho considerato nemmeno, ma ora sembra che la sua forza abbia superato di gran lunga le mie aspettative..."


"Oh?" Il giovane con l'abito bianco alzò le sopracciglia. "Come ha superato le tue aspettative?"


"Da ciò che so, diversi grandi maestri della Capitale Imperiale Immemore, altrimenti conosciuti come tre prodigi del Palazzo Marziale Sheng, Sheng Tianhao, Sheng Yueping, Sheng Yanran e anche Zhong Wenshu del Palazzo della Doppia Polarità, sono stati uccisi da Lin Ming. Dopo quell'incidente, sono venuti tutti nella città delle Vere Arti Marziali."


"Umpf!" Wu Guiyun sbuffò freddamente:"Che genere di prodigi? Il Re del Mondo del Palazzo Marziale Sheng è solo qualcuno che ha incontrato un'opportunità fortunata ed è riuscito a stento ad arrivare allo stadio del Re del Mondo. Ha stabilito la sua influenza diverse decine di migliaia di anni fa e può essere considerato capace, ma ha la faccia di definirsi un Re del Mondo!"


Wu Guiyun chiaramente era pieno di sdegno nei suoi confronti. Il Re del Mondo aveva potuto solo definire il suo Sect come Palazzo Marziale vista la presenza delle Terre Sacre delle Vere Arti Marziali. Se il Re del Mondo delle Vere Arti Marziali non avesse un atteggiamento calmo e indifferente avrebbe potuto fare cambiare ubbidientemente il nome del palazzo o anche annientarlo.


"Questo ragazzo di nome Lin Ming, se è riuscito a comprare la Pillola del Mondo Sconfinato dovrebbe aver incontrato qualche grande opportunità fortunata. Altrimenti sarebbe stato impossibile per lui avere le risorse per acquistare una pillola del genere. Anche le mie Terre Sacre, che possiedono la banca delle stelle, la casa d'aste imperiale e molte altre compagnie e industrie in questo Grande Mondo, nonostante abbiano radunato risorse per un milione di anni, raramente offriremo pillole così lussuose come quella del Mondo Sconfinato ai discepoli diretti! Le concedono solo quando si rendono abbastanza contributi o si ha un talento sconvolgente!"


"Esatto. Questo Lin Ming sicuramente ha incontrato un'enorme opportunità fortunata. Le sue origini sembrano estremamente ordinarie. Dopo che abbiamo indagato su di lui, abbiamo scoperto che proviene solo da una Terra Sacra al picco, il clan dell'Antica Fenice."


"Terra Sacra al picco? È ancora peggio del Palazzo Marziale Sheng!" Disse con noncuranza Wu Guiyun. Con la sua posizione, semplicemente non si prenderebbe nemmeno il disturbo a trattare con Terre Sacre di quel livello.


"Sì, ma il talento di questo Lin Ming è davvero straordinario e ha ottenuto le sue grandi opportunità fortunate. Non può essere considerato allo stesso livello di un discepolo di una normale Terra Sacra. La sua personalità è anche spietata e decisa. Quando è arrivato nella città delle Vere Arti Marziali ha ucciso nella Cresta Sigilla Demoni e ha anche rubato i luoghi di caccia dei nostri discepoli di basso livello. Se qualcuno osa resistere, lo uccide all'istante."


Wu Guiyun mostrò uno sguardo freddo. "Osa uccidere i discepoli delle mie Terre Sacre delle Vere Arti Marziali... nemmeno Zanna di Drago aveva un coraggio del genere..."


Zanna di Drago era considerato il più potente nel Grande Mondo delle Vere Arti Marziali. Nessuno osava provocarlo. E, viceversa, Zanna di Drago non attaccava i discepoli delle Terre Sacre delle Vere Arti Marziali. Le due parti erano riuscite a coesistere pacificamente.


Per quanto riguardava Lin Ming, figuriamoci Domatore di Draghi, aveva già ucciso decine di altri discepoli delle Terre Sacre delle Vere Arti Marziali. Agli occhi di Wu Guiyun, questi discepoli di basso livello non avrebbero dovuto fornire molti punti merito a Lin Ming, ma li aveva comunque uccisi. Questo era come uno schiaffo in faccia per le sue Terre Sacre.


La donna con la pelle color grano rise:"Apprendista Maggiore, hai intenzione di occuparti di Lin Ming?"


"Devo ucciderlo. È ancora più arrogante di Zanna di Drago e ci ha insultato in questo modo. Se non lo uccidessi, allora gli altri penserebbero che le mie Terre Sacre delle Vere Arti Marziali siano facili da maltrattare. In futuro ci saranno sempre più persone che sfideranno la nostra autorità. Questi partecipanti sono tutti geni di grandi organizzazioni.
In futuro saranno capi e sovrani. Se permettiamo loro di pensarlo, allora la reputazione delle nostre Terre Sacre delle Vere Arti Marziali nel mondo del Sogno Divino inizieranno ad influenzare il mondo reale. Se accadrà, le future transazioni di alcuni dei nostri affari potrebbero diventare più difficili."


Secondo Wu Guiyun, se un Sect fosse stato sfrenato e prepotente, allora avrebbe spinto gli altri a denunciarli in segreto. Tuttavia avrebbero anche avuto paura di quel Sect e avrebbero temuto di offenderlo. D'altra parte, se la setta invece fosse stato debole, la gente non avrebbe avuto paura e avrebbe anche cercato di approfittarsi dei suoi svantaggi.


Questa era semplicemente la natura umana.


Quindi, il motivo per cui Wu Guiyun aveva mostrato una forza del genere era sia per ottenere un risultato migliore nelle Terre Sacre delle Vere Arti Marziali, ma anche per informare le altre grandi organizzazioni di quanto fosse elevato il potenziale del loro Sect. Così in futuro gli altri non avrebbero pensato di poter giocare qualche trucchetto.


"Ho mandato i nostri discepoli a cercare Lin Ming. Dato che non si nasconde affatto, potremo sapere dov'è nel giro di qualche ora. Vuoi andare nella Cresta Sigilla Demoni ora?"


"No. Lo aspetterò alle porte della città. Fallo venire qui!"


Disse imperiosamente Wu Guiyun. Aveva una personalità davvero altezzosa. Per lui sarebbe stato indegno volare per 3000 chilometri fino alla Cresta Sigilla Demoni per sfidare un ragazzo sconosciuto che era un discepolo di una Terra Sacra Ordinaria.


L'uomo accanto a Wu Guiyun rise e disse:"Esatto, dovrebbe essere Lin Ming a venire da noi. Data la posizione dell'apprendista maggiore, come potremmo cercarlo? Temo solo che il ragazzo non avrà il coraggio di venire da noi."


"Umpf! Se è così arrogante, allora non dovrebbe aver paura di combattere contro di me!"


"Va bene. Allora partirò immediatamente."


Mentre parlava, l'uomo accese un talismano di trasmissione del suono e inviò un messaggio.


Negli ultimi mesi, le Terre Sacre delle Vere Arti Marziali disposero dei discepoli responsabili per la comunicazione di informazioni. Questo messaggio fu trasmesso velocemente ai discepoli della Cresta Sigilla Demoni.


"L'apprendista maggiore finalmente sta passando all'azione, ahah!" Dissero i discepoli della corte interna con soddisfazione quando ottennero questo messaggio.


Per loro l'apprendista maggiore era un'esistenza divina. Non potevano nemmeno credere che Zanna di Drago superasse in forza il loro apprendista maggiore.


"Fantastico, i giorni di quel moccioso sono contati! Si sta scatenando nella Cresta Sigilla Demoni per così tanti giorni e ci ha costretto in questa orribile situazione. Sembra che pensi che nessuno nelle nostre Terre Sacre delle Vere Arti Marziali possa fermarlo!"


"L'apprendista Maggiore vuole che trovi quel ragazzo il più velocemente possibile e che lo faccia andare alle porte della città delle Vere Arti Marziali per morire. Dividiamoci e cerchiamolo!" Disse un discepolo, usando la sua tecnica di movimento per cercare Lin Ming.


Un altro rise fragorosamente:"Cercarlo non è facile. Invece che cercarlo, credo che dovremmo..."


Quel discepolo volò nel cielo. Concentrò l'energia nel suo dantian, il suo corpo si gonfiò come quello di una rana e poi gridò più forte che poteva:"Lin Ming! Ora sei spacciato! L'apprendista Maggiore delle mie Terre Sacre ti sta aspettando nella città delle Vere Arti Marziali per una grande battaglia! Sbrigati e vieni a morire! Ahahahah!"


Con una tecnica speciale, questo discepolo poteva fondere la vera essenza in onde soniche. La sua voce coprì facilmente oltre mille chilometri, diffondendosi per metà della Cresta Sigilla Demoni.
                                


                                



