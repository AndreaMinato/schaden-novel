---
weight: 1211
title: Capitolo 1211 - []
pubDate: 2025-12-15T08:37:10.331Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" rel="noopener" target="_blank">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
13 capitoli in coda (13 di Lorenzo), 0/5
da editare
-Schadenfreude</em>


"Esiste davvero una forma di combattimento simile!"


I discepoli di Terre Sacre ordinarie non avevano mai sentito parlare di questo tipo di lotta.


"È possibile contare sul proprio fisico per scatenare una forza combattiva così terrificante?"


Molti lo ritenevano incredibile. Secondo loro la vera essenza regnava sovrana e anche la maggior parte delle Leggi che i praticanti di arti marziali avevano compreso dipendeva dal suo uso e dall'energia. Solo la vera essenza poteva abbinarsi alle Leggi, non potevano essere compatibili con il corpo. Si pensava che fosse così perché le regole del Dao Celeste erano cambiate molto tempo fa e ora la trasformazione del corpo era fin troppo difficile da coltivare.


Quindi era pubblicamente riconosciuto che la forza del fisico fosse inferiore alla vera essenza.


"No, è sbagliato..." Un partecipante tra i primi dieci posti scosse la testa. "Ciò su cui sta contando Lin Ming è la forza fisica, ma Wu Guyun sta usando la sua vera essenza. La sua potenza trascendente gli dà forza esplosiva sufficiente a raggiungere questo stato, ma non è davvero la forza del suo corpo."


Se un praticante di arti marziali avesse usato vera essenza per guidare un'arma, avrebbe potuto scatenare una forza ugualmente potente a quella di un guerriero che coltivava il corpo. Ad esempio, se qualcuno avesse riversato la sua vera essenza in una palla d'acciaio e l'avesse lanciata, l'avrebbe fatta precipitare come una meteora. Avrebbe raggiunto lo stesso risultato di un praticante di arti marziali della trasformazione del corpo che scagliava con tutte le sue forze una sfera d'acciaio.


"Questo Lin Ming coltiva sia il corpo che l'energia, e ha ottenuto grandi risultati in entrambi i sistemi. Non ho davvero idea di che livello abbia raggiunto. È davvero un genio mostruoso!"


Mentre tutti parlava, Lin Ming e Wu Guyun si erano già scambiati cento mosse!


I due sfrecciavano avanti e indietro come meteore, si scontravano con intensità, si separavano, impattavano di nuovo l'uno contro l'altro e poi si allontanavano di nuovo!


Ogni collisione produce un'onda d'urto devastante!


<em>Bang!</em>


Wu Guyun menò un fendente. La figura di Lin Ming scomparì, trasformandosi in un'ombra che evitò completamente l'attacco. Questo colpo cadde su una montagna nera, creando un'enorme fenditura alta diecimila piedi. Gli alberi cadevano, le rocce si rompevano e la terra tremava.


Poi Lin Ming attaccò. Wu Guyun evitò il suo colpo, ma questo attaccò continuò ad avanzare inarrestabile, trapassando la rupe alta diecimila piedi e creando un enorme buco attraverso di essa, facendola collassare!


Una battaglia del genere lasciò senza parole tutti i partecipanti. Erano semplicemente due bestie in forma umana.


Tuttavia, durante questo conflitto selvaggio, più Wu Guyun combatteva e più rimaneva scioccato!


All'inizio pensava che una volta usata l'Arte della Metamorfosi Diabolica, anche se non avesse potuto sconfiggere Lin Ming, sarebbe entrato rapidamente in vantaggio e avrebbe vinto così. Non si sarebbe mai immaginato invece che sarebbe stato bloccato in una battaglia accesa!


La forza, la tenacia e la resistenza di Lin Ming avevano superato la sua immaginazione!


Ora che avevano combattuto per cento mosse e ogni scambio richiedeva una terrificante quantità di energia da consumare. Lin Ming non sembrava affatto stanco. Continuava la sua carica con facilità. Wu Guyun invece riusciva a stento a resistere; la sua forza aveva da tempo iniziata ad indebolirsi!


"Impossibile! Come può essere impossibile?! Se sta usando così tanta energia, che sorta di tecnica arcana sta usando per resistere? È un pozzo senza fondo? Può contenere una quantità infinita di vera essenza?!"


Wu Guyun lo trovava incomprensibile. Lin Ming sembrava una marionetta meccanica instancabile. Non importava quanto combattesse, la sua forza non si indeboliva minimamente.


No, si poteva dire che stesse perfino diventando più potente!


Wu Guyun aveva già consumato più della metà della sua vera essenza. Stava contando sulla sua volontà per continuare; aveva già consumato molta forza e vera essenza.


Se avesse continuato così, sarebbe stato difficile mantenere la sua forza combattiva.


"Questo ragazzo sta stringendo i denti e sta mostrando deliberatamente una facciata tranquilla, o la sua resistenza è davvero così elevata?"


Wu Guyun iniziò a farsi prendere dal panico. Se avesse continuato così, allora indubbiamente avrebbe perso. Poteva solo rischiare la vita!


<em>Bang!</em>


I due si scontrarono ancora una volta provocando una fragorosa esplosione. La Lancia del Sangue della Fenice si piegò lentamente mentre le loro armi si incrociarono e si bloccarono sul posto. Lin Ming sogghignò mentre guardava Wu Guyun. Solo combattere con la sua forza fisica avrebbe fatto ardere il suo spirito combattivo e ribollire il suo sangue, era una sensazione proprio rinfrescante!


Tuttavia... sembrava che Wu Guyun non sarebbe riuscito ad accompagnarlo ulteriormente.


"Ti sei stancato?"


"Tu!" Wu Guyun strinse i denti. Sentiva che dopo aver consumato così tanta vera essenza, era diventato quasi impossibile continuare a resistere!


All'improvviso Lin Ming gridò, i muscoli delle sue braccia si sporsero e vene blu si contorsero sotto la sua pelle. Il suo corpo emise forti scricchiolii. Piegò le gambe e usò tutte le sue forze per premere in avanti!


<em>Peng!</em>


Le rocce sotto i suoi piedi su ruppero e Wu Guyun sentì solo una grande forza attraversare il suo corpo. Fu scaraventato all'indietro come una foglia in una tempesta.


<em>Bang!</em>


Wu Guyun impattò in una montagna distrutta, facendo ruzzolare a terra una grandissima quantità di detriti. L'energia del sangue in Wu Guyun si dimenava, era in condizioni pietose. Nonostante fosse riuscito a non ferirsi grazie alla vera essenza protettiva, il fatto che fosse stato scagliato indietro era la prova che stava perdendo.


"Wu Guyun sta per essere sconfitto?"


"La sua forza fisica non è sufficiente...? Incredibile. Anche durante un combattimento così intenso, Lin Ming non sembra minimamente stanco, come se non avesse consumato energia e non avesse combattuto per tutto il tempo. Com'è possibile?!"


I molti praticanti di arti marziali guardarono Lin Ming con sguardi confusi e paurosi. Solo vedendo la periferia devastata della città delle Vere Arti Marziali che era cambiata fino ad essere irriconoscibile, ci si poteva immaginare quanta energia avessero usato durante questa battaglia. Tuttavia Lin Ming sembrava impassibile. Era davvero umano?


Lin Ming indicò con la lancia Wu Guyun dicendo:"Hai perso!"


La resistenza e la robustezza di Lin Ming erano i suoi più grandi vantaggi. Dopo che aveva assorbito il midollo del Drago Azzurro e si era fuso con l'osso del drago, grazie anche alla Porta del Riposo e alla porzione di potere assorbito dalla replica della Perla Demoniaca, la sua vitalità era arrivata ad un livello incredibile. Era assolutamente in grado di contare sulle sue abilità di recupero per continuare questa battaglia senza consumare molta energia.


"Non sappiamo ancora chi sarà il vincitore!"


Disse bruscamente Wu Guyun. Le vene sporgevano dalla sua fronte mentre la presa sulla sua Grande Spada del Sangue si intensificava. Evocò tutte le sue forze, attivandole senza riserva.


Questo era il suo ultimo attacco disperato.


<em>Ka ka ka!</em>


Tutte le vene del suo corpo si rivolsero verso l'alto. La sua pelle iniziò a rompersi mentre il sangue schizzava dal suo corpo.


Di fronte a questo colpo finale, Lin Ming strinse la Lancia del Sangue della Fenice, puntandola verso il terreno, il suo sguardo era incredibilmente calmo.


"Spada della Distruzione dell'Universo!"


Gridò Wu Guyun. Balzò in avanti. Riversando tutta la sua forza nella lama, menò un fendente verso la testa di Lin Ming!


Quando vide questo attacco, Lin Ming si concentrò sul suo mondo interno. La Forza del Dio Blasfemo si attivò e tutte e sette le Porte Nascoste si attivarono, combinandosi insieme e scatenando una forza esplosiva.


"Manuale del Tiranno Celeste – Cento Onde Continue!"


Lin Ming radunò le forze, la sua energia si accumulò come una marea, un'onda si sovrapponeva sull'altra. Tutta la sua potenza era pienamente concentrata.


Da una parte c'era un attacco finale disperato e dall'altra un colpo che radunava tutto il suo potenziale. Queste sarebbero state le mosse più potenti dei due finora!


<em>Bang!</em>


Il mondo sembrò perdere tutto il suo colore. Innumerevoli pietre si sollevarono al cielo mentre un'enorme quantità di energia si scatenava. Lo spadone in mano a Wu Guyun fu scagliata via mentre la sua vera essenza protettiva si ruppe come un guscio d'uovo. Wu Guyun fu colpito direttamente dalla Lancia del Sangue della Fenice. Tutti i suoi organi furono squarciati e le sue ossa ridotte a pezzi. Era stato fatto a brandelli.


<em>Peng!</em>


Wu Guyun cadde a terra. Il suo cranio si era già rotto e fiumi di sangue colavano dalla sua testa. Mentre guardava il cielo, uno sguardo vacuo di incredulità riempiva i suoi occhi. Aprì la bocca come se avesse intenzione di dire qualcosa, ma alla fine non disse nulla. Perse coscienza rapidamente per poi spegnersi.


Wu Guyun era morto!


Tutti guardarono il corpo sanguinante, la terra devastata per centinaia di chilometri e poi Lin Ming che era in piedi trionfante con la sua lancia sollevata in alto.


Gli spettatori rimasero sbigottiti.


Wu Guyun era morto per mano di Lin Ming!


Anche se c'era una differenza di due gradi di coltivazione, Wu Guyun era stato ucciso da Lin Ming! Questo era un risultato incredibile. Questo significava che in futuro molto probabilmente Lin Ming sarebbe diventato un Re del Mondo!


Tutti i discepoli delle Terre Sacre delle Vere Arti Marziali che veneravano Wu Guyun rimasero di stucco. Non potevano accettare la realtà. Per loro Wu Guyun era un'esistenza divina, imbattibile!


Tuttavia ora questa esistenza divina aveva perso contro Lin Ming!


Per quanto riguardava i praticanti di arti marziali che erano venuti a godersi lo spettacolo e a vedere come Lin Ming sarebbe stato sconfitto, erano rimasti ammutoliti.


Zhong Wenshu e Sheng Yueping rabbrividirono. Non avevano parole per descrivere ciò che stavano provando. In origine pensavano di potersi vendicare di Lin Ming una volta che avessero lasciato il Mondo del Sogno Divino, ora però era tutto cambiato. In futuro, se Lin Ming non fosse diventato un Grande Re del Mondo, sarebbe diventato almeno un Re del Mondo ordinario. E, il loro Palazzo della Doppia Polarità e il Palazzo Marziale Sheng erano governati da un ordinario Re del Mondo. Come avrebbero potuto continuare a provocarlo?!


E qualcuno come Lin Ming molto probabilmente avrebbe destato l'interesse e il desiderio di innumerevoli grandi organizzazioni. Di fronte a queste influenze, i loro Palazzi Marziale Sheng e della Doppia Polarità non sarebbero stati nulla.


Sheng Tianhao sospirò per poi sussurrare:"D'ora in avanti eviteremo Lin Ming. Dopo che lasceremo questo mondo, prepariamo a dargli un dono generoso e a farlo consegnare personalmente al clan dell'Antica Fenice. Questo dovrebbe risolvere i conflitti tra di noi... dopotutto non siamo nemici mortali... possiamo solo sperare che non continui a provare ostilità nei nostri confronti.
Per quanto riguarda ucciderlo, non possiamo farlo. Qualcuno come lui, che diventerà un Re del Mondo in futuro, ha un destino terrificante. Figuriamoci proteggerlo, quelle grandi organizzazione che vorranno instaurare buoni rapporti con lui sicuramente interverranno per suo conto.
E anche se nessuno decidesse di proteggerlo, ucciderlo sarebbe un obiettivo quasi impossibile. E se non possiamo ucciderlo, allora in futuro saremo noi a morire!"


Sheng Tianhao scosse la testa. In origine pensava che Lin Ming fosse imperscrutabile, ma non si immaginava che sarebbe stato così potente. Non sapeva se avesse usato tutte le sue forze nemmeno durante questa battaglia!


Non era nemmeno possibile descriverlo come un genio mostruoso ormai.


Sheng Yueping perse ogni sicurezza di fronte a Lin Ming. Comunque poté solo ingoiare il rospo. Nonostante fosse arrogante, sapeva che seguire la proposta di Sheng Tianhao sarebbe stato l'unico modo per sopravvivere.


E in quel momento, in mezzo alla devastazione, il cadavere di Wu Guyun svanì lentamente, trasformandosi in pura energia del mondo dei sogni che fluttuò lentamente verso Lin Ming. Alla sua vista, questa energia era composta da innumerevoli raggi di luce colorata. I bagliori erano incredibilmente splendenti; questa era la massa più potente di energia che avesse mai visto!



