---
weight: 1212
title: Capitolo 1212 - []
pubDate: 2025-12-15T08:37:10.332Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
12 capitoli in coda (12 di Lorenzo), 0/5
da editare
-Schadenfreude</em>


"Wu Guyun... quanta energia del mondo dei sogni mi darai?"


Il motivo per cui Lin Ming aveva dato la caccia ai maestri e li aveva uccisi era per ottenere la loro energia del mondo dei sogni. Per lui nutrire il suo marchio del sogno divino e coltivare l'anima era un'ossessione.


Le fasi iniziali di apprendimento erano sempre le più veloci.


Lin Ming stese la mano e assorbì tutta l'energia del mondo dei sogni. Una sensazione senza precedenti di beatitudine percorse il suo corpo. Era come un uomo perso che vagava nel deserto da molto tempo, stordito dalla fame e dalla sete, che alla fine aveva trovato un'oasi lussureggiante dove poteva trovare sostentamento e perfino bagnarsi nell'acqua di sorgente fresca.


Lin Ming voleva anche ringraziare Wu Guyun. Se Wu Guyun non avesse usato la rete delle Terre Sacre delle Vere Arti Marziali e non avesse accumulato un'enorme quantità di punti merito, non avrebbe ottenuto un raccolto così grande.


Questo era il 60% dell'energia del mondo dei sogni che Wu Guyun aveva radunato con il suo duro lavoro negli ultimi cinque mesi!


Mentre guardava i suoi punti merito, Lin Ming vide che stavano aumentando con un ritmo pazzesco. La rapidità con cui stavano aumentando era di gran lunga superiore rispetto a prima!


Lin Ming in origine era al 15esimo posto nel Grande Mondo delle Vere Arti Marziali, ma ora arrivò tra i primi dieci con uno slancio incredibile, passando per i primi cinque per poi arrivare tra i primi tre!


In quel momento, nel Grande Mondo Zaohua c'era un discepolo del Culto Wujian che doveva occuparsi solo del monitoraggio della posizione di Lin Ming ventiquattro ore su ventiquattro. La tavoletta di giada ora veniva usata apposta per vedere i suoi progressi.


E nel clan dell'Antica Fenice, Lin Ming stava ricevendo un trattamento simile. Ogni volta che la sua posizione cambiava, veniva registrata studiosamente.


Videro entrambi che i punti merito di Lin Ming stavano crescendo rapidamente.


Questo aumento poteva essere definito folle. Arrivava a milioni di milioni. Il valore dei punti merito arrivò a 50, 60 e poi 70 milioni!


I punti merito di Lin Ming causarono panico e stupore. Sembrava che questi numeri avessero già perso il loro significato.


"80 milioni... quasi 90 milioni! Il giovane eroe Lin dovrebbe aver ucciso uno dei primi tre maestri di un grande mondo!" Esclamò il Grande Anziano del Culto Wujian con voce tremante.


Per quanto riguardava Mu Qianyu e Qin Xingxuan, trattennero il respiro per lo stupore. Se Lin Ming fosse arrivato tra i primi 15 posti di un grande mondo, sarebbe stato molto più importante nel Culto Wujian. Se Lin Ming avesse fatto visita al Culto Wujian, allora tutte le figure di alto e basso si livello si sarebbero radunate. Questo avrebbe incluso il fondatore, il suo vice, i Sommi Anziani, il Grande Anziano e ogni altro discepolo e Anziano che sarebbero andati a salutarlo e ad inchinarsi di fronte a lui.


Ora, i risultati di Lin Ming avevano superato le prime quindici posizioni. Era arrivato tra i primi dieci posti e presto sarebbe arrivato tra i primi cinque! Se avesse continuato così, allora sarebbe stato davvero incredibile!


Perfino ora il ritmo con cui i suoi punti merito stava aumentando non rallentò affatto. Superò immediatamente 90 milioni con uno slancio inarrestabile!


Poi 93, 96, 99 milioni...


Per poi superare i 100 milioni!


I punti merito di Lin Ming avevano superato il punto critico di 100 milioni!


In un grande palazzo fluttuante del Mondo della Luce Cremisi, Huo Lieshi rise vivacemente. Disse:"Eheh, cos'avevo detto? Lo sapevo! Ho già detto che durante questa seconda fase di eliminazione Lin Ming avrebbe superato i cento milioni! Ora a quanto pare potrà raggiungere almeno 150 milioni! Sicuramente avrà ucciso il numero uno del Grande Mondo delle Vere Arti Marziali. Chi sarebbe il numero uno di un grande mondo? Solo un altro nessuno per Lin Ming!"


Huo Lieshi parlò così ad alta voce che la sua barba fremette. Le sue guance erano rossastre mentre il suo sguardo era pieno di entusiasmo!


Sembrava che Lin Ming stesse per picchiarsi con quella Sacerdotessa del Divino Palazzo del Sogno o sbaragliare il discendente dell'Empireo Divino Universo.


Per quanto riguardava gli altri tre clan delle Bestie Divine, provavano amarezza mentre guardavano la reazione contenta di Huo Lieshi.


Tutti qui erano membri di un clan delle Bestie Divine, quindi come poteva esserci un divario così grande tra discepoli?


Per quanto riguardava Drago Ridente, quando vide la posizione di Lin Ming, ebbe difficoltà a ridere. Il clan dell'Antico Drago era sempre stato al primo posto e il clan dell'Antica Fenice sarebbe arrivato solo al secondo o al terzo posto. Ora però il clan dell'Antico Drago aveva pagato un enorme prezzo per crescere Primo Drago, eppure Primo Drago era arrivato solo Terre Sacre delle Vere Arti Marziali ai primi cinquanta posti di un Grande Mondo; non c'erano speranze che avanzasse ulteriormente. Il clan dell'Antica Fenice invece aveva un guerriero che era arrivato tra i primi posti e sembrava che sarebbe rientrato tra i primi tre senza nessun problema.


C'era un divario immane tra i due.


100 milioni non erano ancora il limite di Lin Ming, si fermò a 143 milioni. Aveva guadagnato 96 milioni di punti merito uccidendo Wu Guyun!


Era arrivato alla seconda posizione del Grande Mondo delle Vere Arti Marziali!


Uccidere il numero uno non significava arrivare al primo posto. In effetti la differenza di punti merito tra Wu Guyun e il secondo partecipante era solo di 10-20 milioni. Quando Lin Ming aveva ottenuto il 60% dei punti merito di Wu Guyun, arrivò ad un passo dal primo posto.


Questo cambiamento non si limitò più ad attirare l'attenzione di Mu Qianyu, Huo Lieshi e pochi altri. Ora la sua scalata era stata riflessa sul Decreto Sigillo Divino che mostrava tutti e 3000 i grandi mondi del Regno Divino. E questo Decreto Sigillo Divino era sotto gli occhi di ogni grande organizzazione del Regno Divino!


Dopo che uccise Wu Guyun, il nome di Lin Ming svanì all'improvviso dalla sua 30.000esima circa posizione. Si precipitò in avanti velocemente, arrivando alla 3670esima posizione!


Il Decreto Sigillo Divino era una lista che includeva l'intero Regno Divino. Si poteva capire quanto fosse illustre solo dal suo nome.


Se uno fosse rientrato in questa classifica, allora significava che era un formidabile maestro di un grande mondo!


Ora Lin Ming era a sole diverse centinaia di posizioni dai primi 3000. Questo era già più che sufficiente per destare l'interesse dell'intero Regno Divino.


I praticanti di arti marziali del Regno Divino avevano un'ottima memoria. Negli ultimi giorni avevano memorizzato quasi tutti i nomi dei cinquemila primi posti. Questi erano i futuri capi e timonieri del Regno Divino, tra di essi sarebbero perfino nati Re del Mondo.


Per quanto riguarda quelli rimasti, nonostante forse non sarebbero diventati Re del Mondo, sarebbero arrivati senza problemi ad un passo da quello stadio. Nonostante una persona ad un passo dallo stadio del re del Mondo era ben lontana dall'essere paragonabile ad un vero Re del Mondo, erano comunque persone ricercate da molte grandi organizzazioni.
Molte Terre Sacre di Re del Mondo ordinarie, a parte i loro Re del Mondo, non avrebbero avuto coltivatori ad un passo dal Re del Mondo tra i loro ranghi. Se fosse apparso un guerriero del genere, allora tutte queste Terre Sacre avrebbero fatto di tutto per ottenere il loro appoggio.


Nel Mondo Atlante, sotto la pergamena dorata, innumerevoli praticanti di arti marziali stavano notando il cambiamento di posizione.


Il Palazzo del Grido della Fenice era stato il primo posto in cui Lin Ming si era fermato dopo essere asceso nel Regno Divino. Uno dei 72 palazzi del clan dell'Antica Fenice, il Palazzo del Grido della Fenice era stato il punto di partenza di Lin Ming nelle sue avventure per il Regno Divino.


Anche i discepoli del Palazzo del Grido della Fenice stavano prestando attenzione al Decreto Sigillo Divino. Fata Feng, Bai Daohong e tutte le altre persone importanti del Palazzo del Grido della Fenice erano presenti.


A parte Lin Ming del Palazzo del Grido della Fenice, anche Yan Yu'er del Palazzo della Fenice Raffinata era stata tenuta d'occhio. L'apprendista Senior Lu Xiaoyun era il capo di un gruppo di splendide discepolo, tutte stavano chiacchierando tra di loro. In origine erano venute a vedere come se la stava cavando Yan Yu'er. In quanto una delle discepoli più sbalorditive mai apparse nel loro palazzo, Yan Yu'er era stata già accettata nel quartier generale. Questi discepoli erano venuti qui perché erano interessati ai suoi risultati e volevano vedere se fosse riuscita ad entrare nel Decreto Sigillo Divino.


Ora però, le persone del Palazzo del Grido della Fenice e della Fenice Raffinata videro un nome splendente brillare di fronte al Decreto: clan dell'Antica Fenice - Lin Ming!


Aveva spazzato via molti geni di una Terra Sacra di un Grande Re del Mondo, diventando il vero sovrano di un grande mondo! Nemmeno Xiao Daoji e Huo Fentian erano riusciti a farlo!


"Lin Ming... appartiene davvero ad un piano inferiore...?" Mormorò tra sé e sé Fata Feng. Ricordava ancora la prima volta che aveva visto Lin Ming nella città dell'Antica Fenice, durante la prova del re nei regni inferiori. Allora credeva solo che Lin Ming sarebbe diventato un maestro negli stadi avanzati del Lord Divino Realm e che sarebbe stato una figura importante nel Palazzo del Grido della Fenice. Visto che aveva visto questo potenziale in lui, Fata Feng l'aveva guidato personalmente ad ascendere al Regno Divino e l'aveva condotto nel Palazzo del Grido della Fenice.


Allora non si sarebbe mai immaginata che un giovane così umile e amichevole avrebbe ottenuto dei risultati così incredibili!


E vicino ai discepoli del Palazzo del Grido della Fenice, le discepole del Palazzo della Fenice Raffinata, in particolare molti di quelli che avevano partecipato alla prova della Stella del Fuoco Spirituale con Lin Ming, stavano tutte guardando il suo nome brillare nel Decreto Sigillo Divino, piene di emozione. Molte di loro avevano visto Lin Ming coi loro occhi.


Quando Lin Ming era nella Stella del Fuoco Spirituale, aveva completato i Mille Massacri e aveva ottenuto una sola goccia di essenza di sangue di Antica fenice. Anche se aveva compiuto un miracolo del genere, non si sarebbero mai immaginate che sarebbe arrivato a questo punto.


Pensando al combattimento incredibile e selvaggio con Chi Zayun e come aveva sbaragliato tutti i suoi nemici nella Divina Formazione da Combattimento Illusoria, alcune giovani si sentirono arrossire con infatuazione e iniziarono a tremare con emozione mentre sprofondavano nella Linmania.


Nel mondo dei praticanti di arti marziali, la forza, il talento e la moralità di un guerriero erano i punti più affascinanti per una persona del sesso opposto. Lin Ming possedeva tutto questo in abbondanza. Non solo il suo bell'aspetto, il suo temperamento, tutto di lui era davvero sbalorditivo.


Quindi naturalmente destava desiderio nei cuori di queste ragazze.



