---
weight: 1213
title: Capitolo 1213 – Fonte Spirituale
pubDate: 2025-12-15T08:37:10.332Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
11 capitoli in coda (11 di Lorenzo), 0/5
da editare
-Schadenfreude</em>


Lin Ming non sapeva che la sua posizione si era manifestata nel Decreto Sigillo Divino dei 3000 Grandi Mondi, né gli sarebbe importato. Tutta la sua concentrazione era focalizzata sull'allenamento della Legge del Sogno Divino. Dopo aver assorbito l'energia del mondo dei sogni di Wu Guyun, volò dritto verso la città delle Vere Arti Marziali così da poter andare in isolamento e iniziare a nutrire i marchi divini.


E attorno al centro, i discepoli iniziarono a tenersi a debita distanza da Lin Ming.


Fu solo quando Lin Ming se ne andò che smisero di ritirarsi. Rimasero fermi sul posto, storditi, incapaci di credere a ciò che era accaduto.


Se qualcuno con una coltivazione agli inizi del Mare Divino Realm poteva avere una forza combattiva del genere, sarebbe stato semplicemente inimmaginabile al livello di un Lord Divino o un Sacro Lord.


Comunque, da questo giorni in avanti, il nome di Lin Ming era destinato a diffondersi per il Grande Mondo delle Vere Arti Marziali!


Lin Ming tornò nella sua stanza e si sedette sul suo letto di pietra. Non iniziò immediatamente a coltivare, invece chiuse gli occhi, pensando allo scontro che aveva sperimentato.


L'impressione più profonda che aveva avuto era stata vedere la potenza trascendente che aveva usato Wu Guyun: l'Arte della Metamorfosi Diabolica.


Secondo Wu Guyun, questa era una potenza trascendente della trasformazione del corpo. Evocava il potere di un diavolo divino, trasformandosi. Era una potenza trascendente della via malvagia.


Questa potenza trascendente era estremamente incompleta. Una Arte della Metamorfosi Diabolica intatta avrebbe aumentato enormemente la velocità, il potere esplosivo e le difese, e così via, moltiplicando di diverse volte la sua forza. La versione che praticava Wu Guyun manifestava principalmente un aumento della sua forza. Con solo questo aspetto, era in grado di usare la sua vera essenza per lottare contro la forza di 100 milioni di jin di Lin Ming.


"Se potessi ottenere l'Arte della Metamorfosi Diabolica, allora il mio Manuale del Tiranno Celeste arriverà ad un altro livello. Se usassi le Cento Onde Continue in uno stato del genere, otterrei un potere inimmaginabile!"


Lin Ming non poté che avere un'idea del genere. Mentre ci pensava, scosse con amarezza la testa.


Tutte le potenze trascendente che aveva visto finora sarebbero state di grandissimo beneficio per lui.


Le voleva tutte.


Si poteva solo dire che una potenza trascendente era troppo incredibile. In quanto riassunto comprensivo di tutte le conoscenze di un Empireo, doveva essere così forte.


In quel momento, da qualche parte a sud-est della città, sotto un albero dai sette colori pieno di fiori color arcobaleno, un giovane con gli abiti neri era seduto su un prato lussureggiante, la sua schiena era appoggiata all'albero. Le sue mani erano coperte di bendaggi, il suo ginocchio destro era piegato e la sua gamba sinistra era dritta. Stava riposando il braccio sul ginocchio, era una posizione molto confortevole.


Sembrava che fosse seduto qui da molto tempo. Le sue spalle erano cosparse di petali. Una farfalla era atterrata sulla punta di un suo dito, stava battendo gentilmente le ali in questa scena incredibilmente tranquilla.


"È morto... mmh, questo Lin Ming è riuscito davvero ad uccidere Wu Guyun. Sembra che sia un incontro interessante."


Disse tra sé e sé il giovane con l'abito nero. I suoi occhi neri come la pece erano brillanti e animati e i suoi capelli gli ricadevano all'indietro fino alle orecchie. Era un bel giovane dall'aspetto curato.


Il suo viso però era sorprendentemente pallido. Si potevano perfino vedere chiaramente le vene blu sotto la sua pelle, come se fosse nella fase iniziale di una malattia terminale.


Le sue dita si mossero e la farfalla volò via, battendo le ali verso il mare di fiori attorno a lui.


Quando il giovane lo vide, sorrise con comprensione. In quel momento entrò in allerta e guardò verso la chioma di alberi e fiori distante.


"Esci fuori, ti ho già scoperto!"


Dopo un fruscio, i fiori si separarono e un mostro dal pelo e le scaglie rosse uscì lentamente. Sembrava una scimmia rossa e quattro arti arrivavano al terreno. Aveva un aspetto estremamente feroce.


Il giovane era ancora seduto confortevolmente. Mentre parlava, un cristallo viola apparì nel suo palmo.


Era un cristallo splendido, solo che era delle dimensioni del palmo di un bambino. Al centro del cristallo c'era una linea blu che si contorceva come un serpentello.


Il giovane con l'abito nero iniziò a lanciare il cristallo su e giù nella sua mano.


Quando vide il cristallo, gli occhi blu del mostro dal pelo rosso brillarono con avidità.


Tuttavia non attaccò immediatamente. Era chiaro che fosse cauto contro questo giovane.


Il giovane vestito di nero si alzò lentamente dicendo:"Mi hai inseguito fino a qui perché volevi questo oggetto, vero? Puoi dirmi cos'è? E tu... cosa sei? Non dirmi che sei un incubo. So che sei diverso da loro, ma non so davvero come."


Il mostro dal pelo rosso rimase in silenzio, si limitava a fissare il cristallo viola in mano al giovane.


"So che puoi capire le mie parole. Ogni volta che parli posso vedere cambiarti espressione. Sicuramente hai una tua coscienza. Permettimi di presentarmi. Il mio nome è Ya, una sola sillaba. Sono un vagabondo che viaggia per le stelle. Non ho fissa dimora e non ho nessun posto a cui sono legato. In questo Grande Mondo delle Vere Arti Marziali, mi chiamano Zanna di Drago e puoi chiamarmi anche tu così... se puoi parlare."


Il mostro dal pelo rosso non rispose come prima. Zanna di Drago sembrava particolarmente paziente. Iniziò a parlare tra sé e sé:"Sento che c'è qualcosa di strano riguardo a questo mondo del sogno divino. Da quando sono entrato qui ho avuto questa sensazione. È un mondo troppo reale, tutto sembra reale, come se esistesse davvero e non fosse stato creato. Posso sentire che c'è un qualche segreto in questo mondo, ma non so cos'è. Anche questo cristallo viola ha un segreto. Posso capire che è strano, ma non so in che modo. Non posso dire che mi piaccia molto questa sensazione.


"Così, dimmi, cos'è questo cristallo e cosa sei? Dato che puoi capire le mie parole, dovrebbe esserci qualche modo di trasmettere informazioni. Anche se non puoi parlare, potresti usare almeno qualche sorta di trasmissione di energia?"


Il mostro dal pelo rosso ruggì e si precipitò in avanti. Le pupille di Zanna di Drago si contrassero e menò un fendente verso la creatura. Tuttavia il corpo del mostro era duro come i diamanti astrali. Dopo averlo colpito, la luce di spada esplose con un clangore. Perfino l'aura formidabile di Zanna di Drago e la sua forza che poteva distruggere una montagna erano riuscite solo a tagliare un po' del suo pelo!


"Ottimo!"


Zanna di Drago non ne fu minimamente sorpreso, invece rise fragorosamente. Menò un altro fendente, ancora più agile e potente di quello precedente. Un raggio spesso dieci piedi di luce di spada dorata si trasformò in un'appariscente freccia di luce che impattò sul corpo del mostro dal pelo rosso.


<em>Peng!</em>


Con un forte clangore, il mostro dal pelo rosso fu scaraventato all'indietro, ma era ancora illeso come prima.


E Zanna di Drago arretrò centinaia di piedi come un'aquila. Fissò il mostro dal pelo rosso, leccandosi le labbra e mormorando:"Tsk, è piuttosto difficile."


Zanna di Drago ridacchi. I suoi occhi ardevano di un brillante spirito combattivo, era contento di aver trovato un degno avversario.


Pochissimi geni non desideravano l'entusiasmo di una battaglia. Solo uno scontro con un avversario dalla forza simile avrebbe destato il loro spirito combattivo, facendo ribollire il loro sangue con entusiasmo.


"Se non parlerai, allora ti colpirò finché non lo farai!"


Gridò Zanna di Drago e attaccò nuovamente. La spada lunga menò un altro fendente!


Colpo dopo colpo, la sconfinata luce di spada era incredibilmente agile e veloce!


Per un po' il mostro dal pelo rosso sopportò la raffica di attacchi, emettendo ruggiti di dolore. Tutto il suo pelo iniziò a rizzarsi come degli aghi d'acciaio.


Zanna di Drago sorrise:"Dato che il tuo corpo è così resistente, fammi vedere se puoi sopportare il potere delle mie Leggi. A questo mondo... l'arma più affilata non è la lama, ma i frammenti dello spazio. Quando lo spazio si rompe, tutto ciò che si trova al suo interno si romperà. Ora mostrami se potrai sopportarlo o no!"


Zanna di Drago alzò la spada. Lo spazio attorno a lui iniziò a distorcersi ad occhio nudo. Perfino la sua spada sembrò piegarsi.


Il mostro dal pelo rosso sentì una grave minaccia ed emise un ringhio feroce.


<em>Xiu!</em>


La spada di Zanna di Drago attaccò. La luce dell'arma sfrecciò nel mondo come un'abbagliante luce divina che si levava tra le nuvole!


Il mostro dal pelo rosso emise un ruggito assordante, la sua voce riempì di crepe le montagne e spazzò via le nuvole!


L'intensa battaglia tra i due poteva essere vista da mille chilometri. Si poteva sentire chiaramente la terra tremare a causa delle violente fluttuazioni di energia!


"Cosa sta succedendo?!"


"Laggiù! Qualcuno sta combattendo laggiù!"


"Che battaglia intensa. Sento il cuore tremare perfino da qui. Cielo, chi sta combattendo?"


"L'intensità di questa battaglia non è inferiore a quella tra Lin Ming e Wu Guyun. Ora che Wu Guyun è morto e Lin Ming è tornato in città, non ho davvero idea di quali due partecipanti potrebbero scatenare una battaglia così terrificante."


"Potrebbe essere Zanna di Drago, ma chi è il suo avversario?"


"Andiamo a dare un'occhiata."


Diverse centinaia di praticanti di arti marziali trattennero la loro aura e volarono verso la battaglia.


Anche i praticanti di arti marziali di altre regioni li raggiunsero.


La luce divina si levava al cielo, sembrava che spaccasse il mondo. Si potevano sentire i rumori della battaglia!


Tuttavia, mentre tutti si avvicinavano, il rumore esplosivo diminuì rapidamente fino a svanire completamente!


Quando tutti arrivarono sulla scena dello scontro, videro montagne, fiumi e terra nel raggio di centinaia di chilometri completamente rasi al suolo, pieni di fenditure. C'era un'enorme fessura che attraversava l'intero campo di battaglia, era stata chiaramente causata da energia della spada!


"C'è sangue qui."


"Di chi potrebbe essere?"


"Questo è... pelo rosso! È quel mostro dal pelo rosso!" Alcuni scoprirono macchie di sangue e pelo rosso a terra. Chiaramente proveniva da quel mostro.


"Sì, dovrebbe essere stato Zanna di Drago a combattere contro il mostro. Non ho idea di chi abbia vinto, ma il mostro non dovrebbe essere morto... forse è scappato via... quanto è terrificante. Sia Zanna di Drago che quel mostro, nessuno dei due sono esistenze con cui possiamo combattere. Se incontrassimo quel mostro dal pelo rosso allora non avremmo altra scelta se non scappare!"


"Mi chiedo come Lin Ming si confronterebbe con loro."


Questi praticanti di arti marziali sussultarono tutti sentendo le fluttuazioni di vera essenza nell'aria. Nel Grande Mondo delle Vere Arti Marziali stava emergendo un guerriero nascosto dopo l'altro. Il genio numero uno delle Terre Sacre delle Vere Arti Marziali non era la persona più potente. Ora sembrava che perfino quel mostro dal pelo rosso fosse più potente di Wu Guyun.


"Non c'è davvero limite a questo universo. C'è sempre una persona più potente... il Regno Divino è molto più vasto di quanto possiamo immaginare. Sembra... che abbiamo sottovalutato troppo questi praticanti di arti marziali vaganti e quelli dei piccoli Sect." Disse sospirando un discepolo principale delle Terre Sacre delle Vere Arti Marziali.


"In effetti... ci sono fin troppe persone. Ci sarà sempre qualcuno che ha incontrato un'opportunità fortunata e ha sfidato le leggi della natura, o un genio che supera ogni logica o ragione. Dei biliardi di biliardi di biliardi di vite, le persone che possono emergere sono individui impareggiabili, molti di loro sono ancora più terrificanti dei geni delle Terre Sacre di un Grande Re del Mondo. Anche l'apprendista senior Domatore di Draghi e l'apprendista maggiore sono stati sconfitti. La strada di fronte a noi è ancora lunga..."


Per molti discepoli principali della Terre Sacre delle Vere Arti Marziali, questo Incontro di Arti Marziali Assoluto gli aveva lasciato un'impressione incredibilmente profonda.


.....


In quel momento, tra le vaste galassie di stelle c'era uno splendido palazzo formato dalla giada spirituale più pura. Sul terreno di questo edificio, c'era un giovane appoggiato alla ringhiera.


Aveva un temperamento straordinario. Aveva una piccola perla tra le sopracciglia. Combinato con il suo splendido aspetto, sembrava diabolicamente esotico.


Di fronte a questo giovane c'era un grande specchio blu di cristallo. Le immagini che riflettevano erano i combattimenti più intensi tenuti in tutti e 3000 grandi mondi del Regno Divino. In questo specchio del Palazzo del Sogno Divino si potevano vedere scene di tutto il mondo del Sogno Divino. Tuttavia c'erano delle limitazioni. Nei 3000 grandi mondi del Regno Divino c'erano innumerevoli battaglie epiche che accadevano in ogni momento. Le immagini riflesse in questo specchio non erano nient'altro che una goccia nell'oceano.


In quel momento, nello specchio c'era l'immagine di un cristallo viola, nella pietra c'era una strana energia che si dimenava come se volesse liberarsi.


"Apprendista junior Bing Meng, questa è fonte spirituale?" Chiese il giovane con l'abito bianco, indicando il cristallo viola riflesso nello specchio:"Che la somma maestra Sogno Divino abbia messo della fonte spirituale in quel mondo? Come premio?"


Chiese con incredulità il giovane con l'abito bianco. accanto a lui c'era una ragazza con un vestito blu. La sua pelle era pura e bianca come la neve e il suo respiro emanava fascino e bellezza. Era la discepola diretta dell'Empirea Sogno Divino: Bing Meng.


In realtà perfino il titolo di discepola diretta era insufficiente a descrivere la sua posizione nel Palazzo del Sogno Divino.


La ragazza vestita di blu scosse gentilmente la testa:"È solo una forma elementare di fonte spirituale... è stata raffinata personalmente dall'onorabile maestra."


Il giovane rimase esterrefatto. "La fonte spirituale è un'esistenza allo stesso livello dell'energia primordiale! L'energia primordiale è la fonte di ogni materia, ma la fonte spirituale è il 'divino' dell'universo e il fondamento della Legge del Mondo dei Sogni. Se si può creare energia primordiale, allora sembra che si possa creare anche la fonte spirituale. Se la somma maestra Sogno Divino l'ha raffinata personalmente, allora è comunque straordinaria anche se è nella sua forma elementare. La Somma Maestra Sogno Divino è davvero generosa!"


La ragazza con l'abito blu disse gentilmente:"Dipende tutto dal fato. Se uno desidera ottenerne una, non sarà così facile."


"Giusto, ottenerla è difficile e assorbirla è ancora più difficile. Se la propria anima non è abbastanza potente o se la percezione è scarsa, allora falliranno. Anche io dovrei metterci tutto il mio impegno per assorbirne una. Se mi capitasse la minima disattenzione, allora fallirei. Tuttavia, se potessi anche fonderne un filo, allora i benefici per la mia anima sarebbero inimmaginabili. Devo dire che sono davvero geloso. Se lo avessi saputo prima allora anche io avrei partecipato alle preliminari."


Disse il giovane con l'abito bianco. L'energia primordiale e la fonte spirituale erano quasi svanite dall'universo, erano praticamente impossibili da trovare.


Esistevano solo in angoli lontani dell'universo o venivano radunate e collezionate da qualche esistenza incredibile. Ad esempio l'Empireo Primordius raffinava energia primordiale, mentre l'Empirea Sogno Divino creava fonte spirituale.
                                


                                



