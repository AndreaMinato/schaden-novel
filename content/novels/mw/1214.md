---
weight: 1214
title: Capitolo 1214 - L'Ultima Fase
pubDate: 2025-12-15T08:37:10.332Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
10 capitoli in coda (10 di Lorenzo), 0/5
da editare
-Schadenfreude</em>


Il tempo passò giorno dopo giorno. C'era stato un nuovo cambiamento nel Decreto Sigillo Divino dopo cinque mesi e mezzo dall'inizio dell'Incontro di Arti Marziali Assoluto.


Visto che tutte le grandi organizzazioni del Regno Divino stavano prestando attenzione alla classifica, non appena ci fosse stato anche solo un cambiamento nel decreto, sarebbe stato subito riferito alle figure di alto livello di questi Sect. Durante questo periodo di tempo, qualunque genio sconosciuto stava lentamente conquistando la sua gloria, attirando l'attenzione di queste organizzazioni del Regno Divino.


E il nome che era apparso questa volta era... 'Ya'.


Dato che era entrato nel Grande Mondo delle Vere Arti Marziali, Ya aveva origini sconosciute. Era conosciuto come il re di tutti i praticanti di arti marziali vaganti.


O era davvero un praticante di arti marziali che non apparteneva un Sect o proveniva da una famiglia che voleva mantenere segreta la sua posizione oppure era uno dei discepoli nascosti di un supremo esperto.


Ya era simile a Lin Ming, che aveva appena conquistato le luci della ribalta. Era un'incognita che superava le aspettative di tutti.


Inoltre era ancora più sconvolgente di Lin Ming. Era arrivato subito tra i primi mille posti del Decreto Sigillo Divino ed era arrivato alla 997esima posizione. Indubbiamente era il maestro numero uno del Grande Mondo delle Vere Arti Marziali!


La comparsa di Ya aveva completamente messo in ombra Lin Ming.


In quel momento la posizione di Lin Ming era solo circa alla 3000esima, in confronto alla 1000esima posizione di Ya, era di gran lunga inferiore. Dopotutto, più si andava avanti, e più era difficile aumentare di posizione.


I primi mille posti nel Decreto Sigillo Divino erano uno stadio completamente nuovo. Ogni persona che rientrava in questa parte della classifica era un'esistenza incredibile. Ognuno di loro era un genio impareggiabile della sua generazione. Se fossero andati in una Terra Sacra, perfino il Sacro Lord della setta si sarebbe dovuto inchinare.


"Questo maledetto moccioso, è uscito fuori dal nulla!"


Quando Huo Lieshi notò come Ya metteva in ombra Lin Ming, divenne estremamente scontento. Non solo la posizione di Lin Ming non era aumentata ultimamente, stava peggiorando e ora era sceso al di sotto dell'8000esima posizione nel Decreto Sigillo Divino.


Questo aveva peggiorato ulteriormente l'umore di Huo Lieshi. "Quel maledetto moccioso di Lin Ming, sta spendendo tempo a pisciare o che? Cos'ha fatto durante tutto questo tempo?!"


Dopo che Lin Ming ucciso Wu Guyun, non era andato a caccia di altra energia del mondo dei sogni, invece era andato in isolamento nella città delle Vere Arti Marziali. L'energia del mondo dei sogni che Wu Guyun gli aveva dato era fin troppo ricca. Dopo che Lin Ming aveva portato alla perfezione il suo terzo marchio, raffinò anche il quarto fino ad un passo dal completamento.


"Recentemente... sempre più persone sono morte."


Lin Ming guardò verso l'alto, vedeva le anime volare costantemente sopra di lui e tornare nella città delle Vere Arti Marziali, dove sarebbero state resuscitate. Sempre più persone forti avevano iniziato a morire, molte di loro erano in grado di arrivare tra i primi 1000 posti di un grande mondo. Naturalmente, anche dopo che queste persone erano state uccise diverse volte, sarebbero comunque riuscite a superare le eliminazioni.


"Sembra che ci siano dei cambiamenti nel mondo esterno in questi giorni... mi chiedo cosa stia accadendo."


Disse tra sé e sé Lin Ming. Non sapeva che, mentre si allenava, gli incubi fuori dalla città stavano diventando sempre più brutali e mostruosi. Erano apparsi anche degli incubi mutati. Dopo averli uccisi, si sarebbero potuti ottenere diversi milioni di punti merito. L'aumento di punti merito per lo più era causato dall'uccisione di questi incubi mutati.


Naturalmente la forza di queste creature era incredibile. Perfino i primi venti praticanti di arti marziali di un grande mondo sarebbero morti sotto i loro artigli se non fossero stati attenti.


Anche se non c'erano morti permanenti in questo spazio del mondo dei sogni, la sensazione di essere squarciati lasciava una paura persistente nei cuori di questi partecipanti!


A parte gli incubi mutati, il mostro dal pelo rosso che era apparso nella Cresta Sigilla Demoni e aveva combattuto con Zanna di Drago riapparì nuovamente.


Questo mostro aveva una forza quasi infinita e il suo corpo era duro come metallo divino. Anche se era svanito per più di dieci giorni, ora era riapparso. Uccise molti discepoli delle Terre Sacre delle Vere Arti Marziali, incluso il maestro al settimo posto, Wu Zhanfeng.


Mentre il mostro dal pelo rosso uccideva sempre più partecipanti, diventava sempre più potente. Solo parlarne faceva impallidire di paura.


Se uno avesse incontrato un partecipante formidabile, quella persona forse non ti avrebbe ucciso. Questo perché non valeva la pena di uccidere partecipanti dai punti merito bassi. Il mostro dal pelo rosso però era diverso. Chiunque lo incontrava sarebbe morto. Anche il maestro al settimo posto di un grande mondo non era potuto sfuggire ai suoi artigli dopo aver usato il suo intero arsenale di arti marziali, figuriamoci gli altri.


Il massacro divenne sempre più intenso. E in quel momento il termine di sei mesi stava arrivando alla fine. La terza e ultima fase delle preliminari si stava avvicinando...


Proporzione di eliminazione: 999 su 1000 partecipanti!


Questo numero non includeva il rapporto del 99% di eliminazioni della prima fase.


Nei primi due round di eliminazione, era rimasto un solo praticante di arti marziali su 100.000.


Per poter risaltare tra 100.000 guerrieri, una persona doveva essere indubbiamente un grande genio.


"La mia posizione è scesa?"


Dopo il termine di sei mesi, Lin Ming guardò la sua posizione. Era già sceso al quarto posto, ma non gli importava molto. Avrebbe potuto superare questa fase anche se si fosse seduto qui e avesse chiuso gli occhi.


"Quel Wu Guyun probabilmente ha già recuperato. Delle persone che mi hanno superato, uno dovrebbe essere lui. Con la sua forza, superare i miei punti merito di nuovo non dovrebbe essere un problema. Per quanto riguarda l'altra persona... mi chiedo chi sia? Forse potrebbe essere Zanna di Drago..."


Nel Mondo del Sogno Divino la forza corrispondeva praticamente alla posizione. Dopo aver raggiunto la posizione appropriata, era estremamente difficile migliorare ulteriormente.


In quel momento, nel cielo del Mondo del Sogno Divino, cadde una luce accecante dal cielo, portando con sé una pressione mozzafiato.


Molti praticanti di arti marziali, una volta che furono coperti da questa pressione, si sentirono esplodere. Si ridussero in innumerevoli puntini di luce per poi svanire.


Sempre più guerrieri scoppiarono. Tutto lo spazio attorno fu inondato da luce. Anche le strade della città delle Vere Arti Marziali, dove si radunavano la maggior parte dei praticanti di arti marziali, si riempirono di luce, sembrava che fosse caduto un fiume di stelle nel mondo.


Dopo questa fase di eliminazioni, degli oltre 2 bilioni di partecipanti dell'Incontro di Arti Marziali, erano rimasti solo 20 milioni.


Nella prima e nella seconda fase, ci sarebbero stati molti praticanti di arti marziali dai punti merito bassi che sarebbero stati ignorati. Quando però il terzo round era iniziato, tutti quelli con i punti merito bassi sarebbero stati eliminati e quelli rimasti avrebbero avuto una considerevole quantità di punti merito. Questo avrebbe aumentato di un altro livello la ferocia e la brutalità di questo torneo, perché le persone rimaste avrebbero avuto milioni di punti merito. Uccidere un altro partecipante avrebbe dato una grande quantità di punti merito.


Massacro, sangue, crudeltà, l'intero Grande Mondo delle Vere Arti Marziali era destinato a diventare un campo da battaglia Asura dove avvenivano innumerevoli massacri.


Dopo due ore di tempo, la seconda fase di eliminazioni terminò. Tutti i partecipanti con dei punti merito insufficienti si erano trasformati in luce stellare che era svanita nel nulla. Queste persone tornarono tutte nel mondo reale, respinte in un posto a 10.000 chilometri dalla Luce del Sogno Divino.


E in quel momento, una voce tonante si diffuse per tutti e 3000 grandi mondi del Sogno Divino. Era l'Empireo Vasto Universo, solo un Empireo avrebbe potuto proiettare una trasmissione del suono in tutto il Regno Divino.


"La terza e ultima fase inizierà. Finché potrete superarla, supererete le preliminari! Da questo punto in avanti, le regole cambieranno. Il massacro non è più proibito nei confini delle città. Ora tutti voi... potrete godervi questo grande massacro quanto desiderate!"


Le parole dell'Empireo Vasto Universo erano breve e succinte. Tuttavia lasciarono un enorme impatto sugli innumerevoli partecipanti rimasti.


Durante questa terza fase le città non sarebbero state più sicure!


Negli ultimi tre mesi tutti sapevano che il massacro tra i partecipanti e gli incubi sarebbe arrivato ad un livello terrificante. Ora però i confini delle città non sarebbero stati più sicuri. Non ci sarebbe stato più un rifugio per il debole! Ogni grande mondo sarebbe diventato un campo di battaglia!


"Se la città non è sicura, allora dove potremo riposare?"


"Non dirmi che sarà come all'esterno? Ma nell'esterno delle città ci sono gli incubi e non c'è bisogno di essere un genio per sapere che dopo che la terza fase inizierà, questi incubi saranno molto più formidabili rispetto a prima. Temo che moriremo più e più volte finché non potremo diventare fantasmi..."


Quando i praticanti di arti marziali che erano riusciti a stento a rientrare nella terza fase sentirono di questo nuovo cambiamento, si incupirono e si riempirono di tensione.


Anche se non era una vera morte, dover morire ogni giorno per tre mesi non era qualcosa di cui essere contenti.


Tuttavia i praticanti di arti marziali sicuri della loro forza erano pieni di entusiasmo.


"Interessante!"


"Ahahah! Voglio vedere come tutti quelli che mi hanno offeso e sono scappati nella città continueranno a nascondersi!"


"Uccidere! Uccidere! Uccidere finché il piacere non ci sovrasta!"


Durante questa terza fase, la competizione incredibilmente brutale fece ribollire di entusiasmo il sangue di molti guerrieri.


Non appena la voce dell'Empireo Vasto Universo sparì, innumerevoli fluttuazioni violente di energia si scatenarono da tutta la città delle Vere Arti Marziali. Questi rimbombi si mischiarono alle urla dei praticanti di arti marziali. Era chiaro che alcuni avevano già iniziato a combattere!


Allo stesso tempo alcuni iniziarono a fuggire dalla città delle Vere Arti Marziali. Nonostante ci fossero gli incubi nelle terre selvagge, cercare una valle discreta in cui nascondersi era molto più sicuro che rimanere nella città delle Vere Arti Marziali.


Lin Ming si alzò dal suo letto di pietra e uscì dalla sua camera di isolamento. Poteva sentire l'odore dolciastro del sangue e un intenso intento omicida. Mentre guardava nel cielo, vide che la luce sconfinata era scomparsa. Nuvole cupe riempivano il cielo e un forte vento desolato ululava per la città.


Dopo che Lin Ming apparì, molti praticanti di arti marziali lo notarono. Riconoscendolo, iniziarono tutti a scappare a frotte per paura di essere uccisi con noncuranza da lui.


A Lin Ming non interessavano questi pesci piccoli. Rilasciò la sua percezione e usò la sua comprensione della Legge del Sogno Divino per cercare tutta l'energia più potente vicina. Dopo aver praticato la Legge del Sogno Divino per un po' di tempo, la sua percezione poteva già coprire un raggio di 500 chilometri.


Non appena indagò la situazione, Lin Ming cambiò espressione. Nel suo campo sensoriale, a parte i gruppi di colori arcobaleno dispersi per la città che simboleggiavano gli altri partecipanti, poteva anche percepire nel raggio di diverse centinaia di chilometri, attorno a lui, un'inesauribile quantità di energia del mondo dei sogni che si stava radunando.


Sembrava un vasto tsunami che si stava precipitando in avanti con una velocità incredibile, dritto verso la città delle Vere Arti Marziali. Questa onda anomala di energia del mondo dei sogni copriva il cielo, mascherando il mondo, sconfinata e infinita; non si sapeva quanta ce ne fosse


Erano questi gli incubi?!?!


Lin Ming ne fu scioccato. Dal loro colore, l'enorme quantità di energia del mondo dei sogni doveva rappresentare gli incubi, ma come potevano essercene così tanti?


Lin Ming volò nel cielo per guardarla. Quando vide lo spettacolo di fronte a lui, sussultò. Nell'orizzonte distante aveva avvistato un mare nero che si stava precipitando verso di lui: un mare nero di incubi. Questa ondata si estendeva per migliaia di migliaia di chilometri; c'erano centinaia di milioni di incubi!


Queste creature si stavano precipitando tutte verso la città delle Vere Arti Marziali!
                                


                                



