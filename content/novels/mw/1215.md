---
weight: 12150
title: Capitolo 1215 – Ondata di Incubi
pubDate: 2025-12-15T08:37:10.332Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
9 capitoli in coda (9 di Lorenzo), 0/5
da editare
-Schadenfreude</em>


I 100 milioni di incubi avanzavano come uno tsunami. Una volta arrivato, probabilmente avrebbe persino sommerso l'intera città delle Vere Arti Marziali. Perfino Lin Ming sarebbe morto sicuramente se fosse stato travolto da questa orda di creature. Bisognava sapere che in mezzo all'orda c'era una folla di potentissimi incubi, potenti quanto i maestri nelle prime venti-trenta posizioni di un grande mondo.


Non era un problema per Lin Ming uccidere quattro o cinque di queste creature mutate, ma se sarebbe stato estremamente difficile affrontarne centinaia o anche migliaia. Figuriamoci gli altri.


"Questo Incontro di Arti Marziali Assoluto è estremamente brutale, specialmente nell'ultima fase di eliminazioni."


Lin Ming esaminò l'ondata di incubi per un breve momento. Poi, senza molta esitazione, si girò e fuggì. Rimanere qui sarebbe stata solo una condanna a morte.


L'ondata di bestie avanzava con una velocità incredibile. In un batter d'occhio arrivarono a 200-300 chilometri di distanza della città delle Vere Arti Marziali. Con la loro vista acuta, i praticanti di arti marziali potevano già distinguere le creature in queste nuvole oscure.


Innumerevoli uccelli sanguigni, pitoni volanti, grifoni a quattro artigli, tigri nere alate, rinoceronti corazzati, mammut infuriati, lupi mostruosi, la varietà e il numero di incubi era quasi impossibile da contare.


"Cielo! Cosa sono quelli?!"


"Incubi! Un'invasione di incubi!"


I guerrieri nella città delle Vere Arti Marziali videro questa ondata e rimasero tutti scioccati.


Come poteva un essere umano sperare anche solo di difendersi da una carica del genere?


Nelle prime due fasi di eliminazione i partecipanti erano andati a caccia di incubi, ma ora sembrava che i mostri avrebbero attaccato la città, divorando ogni partecipante.


"Fuggiamo!"


"È una follia! Tutta la città delle Vere Arti Marziali sarà distrutta?!"


Nessuno pensò di rimanere di fronte ad un assedio del genere. Perfino i discepoli principali delle Terre Sacre delle Vere Arti Marziali fuggirono immediatamente.


Se fossero rimasti qui, sarebbero morti.


La maggior parte delle bestie si precipitava da sud, est e ovest. La sola via di fuga era a nord. Quindi ogni singolo praticante di arti marziali scappò verso nord più veloce che poteva.


E nemmeno l'area a nord era sicura; c'era un'enorme quantità di strani uccelli e lucertole volanti che coprivano il cielo.


"Sembra che l'Empirea Sogno Divino voglia simulare un ambiente estremamente duro e pericoloso. È per temprare i guerrieri qui?"


Lin Ming guardò la massa di incubi che volava di fronte a lui. Il capo di questi incubi era estremamente potente, uguale ad un grande genio di una Terra Sacra ordinaria. Con questi mostri raggruppati, Lin Ming pensò che nemmeno uno su mille sarebbe riuscito ad uscire da qui.


In questo modo, la terza fase delle preliminari era stata preparata apposta per i partecipanti di più alto livello. I praticanti di arti marziali ordinari che non potevano superare le eliminazioni non avrebbero avuto la forza di sopravvivere qui. Solo le persone che potevano superare questa fase sarebbero riuscite a sopravvivere ad ondata così mostruosa.


"Legge dell'Annientamento, Catene di Stelle!"


Lin Ming mosse la lancia. Le leggi del fuoco e dello spazio si fusero e innumerevoli frammenti stellari sfrecciarono come coltelli. Le decine di incubi di fronte a lui furono squarciati e ridotti a pezzi. Il sangue e la carne piovevano a terra mentre si trasformavano in energia del mondo dei sogni che fu assorbita da Lin Ming.


Questi incubi avevano più punti merito degli incubi della seconda fase. Tuttavia un praticante di arti marziali più debole sarebbe riuscito a stento a sopravvivere di fronte ad incubi del genere, figuriamoci pensare di prendere i loro punti merito.


Lin Ming rifletté velocemente. La lancia nella sua mano danzava come un serpente dei fiumi. Ovunque andasse, gli incubi sarebbero esplosi in modo violento.


"Quella persona... ha ucciso oltre cento incubi con tre colpi di lancia!"


"Troppo forte, chi è... mm? È Lin Ming! È il genio mostruoso che ha sconfitto Wu Guyun!"


"Seguiamolo!"


Tra la folla in fuga, molti riconobbero Lin Ming e iniziarono ad avvicinarsi.


A Lin Ming non importava, ma non si sarebbe nemmeno disturbato a salvarli. Stava volando molto velocemente. Dovevano contare sulle loro forze per tenere il passo con lui.


Con la Lancia del Sangue della Fenice a fare strada, un enorme numero di cadaveri di incubi caddero tutti attorno a Lin Ming. Mentre cadevano, si trasformavano in energia del mondo dei sogni che fluì in Lin Ming.


Anche se stava combattendo mentre volava, Lin Ming era molto più veloce degli ordinari praticanti di arti marziali. Molti non riuscirono a seguirlo. Una volta che fossero stati seminati, sarebbero stati divorati dalle ondate di incubi in volo!


I loro gridi miserabili risuonarono a lungo!


Mentre i partecipanti vedevano l'enorme quantità di perdite e l'ondata che stava sovrastando l'intera città delle Vere Arti Marziali dietro di loro, si raggelarono. Se la città ora era inondata da un mare di incubi, allora come sarebbero resuscitati una volta morti? Sarebbe stato in qualche strano posto al di fuori della città delle Vere Arti Marziali?


Non c'era più tempo per pensarci però. Le grida di dolore riecheggiavano da dietro di loro, ricordando a tutti che se fossero stati anche solo un passo più lenti, sarebbero solo andati incontro alla morte e alla disperazione.


Lin Ming si precipitò in avanti come un pazzo a mille chilometri verso nord, uccidendo migliaia di incubi lungo la strada. Solo in questo momento aveva radunato più di un milione di punti merito. Dietro di lui, diverse centinaia di maestri lo stavano seguendo. C'erano molti individui estremamente forti in questo gruppo e stavano uccidendo gli incubi lungo la strada. Nonostante fossero molto più deboli di Lin Ming, con la forza dei numeri, uccidevano ancora più incubi di lui.


E in quel momento, nel cielo distante, tra uno stormo di uccelli sanguigni, un gruppo di tre mostri volanti sfrecciarono verso Lin Ming.


Queste creature avevano un volto umano, quattro braccia e ali da pipistrello.


"Me**a! Quelli sono incubi mutati!"


Gridarono diversi praticanti di arti marziali. Gli incubi mutati erano estremamente difficili da sconfiggere. Nonostante questi pipistrelli dalla faccia umana fossero un tipo debole di mutante, era comunque difficile resistere ad un loro attacco congiunto. Specialmente con un'orda di bestie ad inseguirli da dietro, se avessero tardato anche solo un secondo, allora sarebbero stati risucchiati dall'ondata di bestie!


"Attento!" Gridarono alcuni praticanti di arti marziali, ma Lin Ming rimase indifferente quando vide i tre mostri. Menò un colpo come prima.


<em>Bzz!</em>


Una luce viola elettrica attraversò il cielo. I tre incubi mutati furono bisezionati dalla luce di lancia di Lin Ming, la loro carne e le loro ossa spezzate caddero.


"Questo..."


Diversi praticanti di arti marziali rimasero a bocca aperta. Anche se sapevano che Lin Ming era estremamente forte, non avevano visto personalmente quanto era spaventoso. Nonostante lo avessero visto combattere contro Wu Guyun e sconfiggerlo, non avevano idea nemmeno di quanto fosse potente Wu Guyun.


Ora però avevano incontrato personalmente incubi mutati come questi. Per ucciderlo spesso avrebbero dovuto combattere in gruppo e preparare un agguato. Avrebbero dovuto combinare varie formazioni, lanciare un attacco congiunto e agire perfettamente all'unisono per eliminarne una. Eppure Lin Ming aveva usato un solo colpo per uccidere tre di loro. Questa sorta di divario di forza era semplicemente indescrivibile.


"Sono stati tutti uccisi così... troppo potente!"


"È difficile immaginare che è solo agli inizi del Mare Divino Realm."


I praticanti di arti marziali non avevano tempo per pensarci ulteriormente. Seguirono tutti Lin Ming più velocemente che potevano. Se fossero rimasti indietro, sarebbero morti.


In quel momento le folle di incubi stavano diventando più sparse. Arrivarono in uno strano canyon silenzioso. Nel Regno Divino c'erano fin troppe di queste gole e catene montuose.


"3000 chilometri a nord della città delle Vere Arti Marziali c'è la Catena Montuosa della Rupe Bianca. Dovremmo essere da qualche parte lì vicino." Disse un praticante di arti marziali familiare con l'ambiente attorno.


Non solo loro, ma molti altri sopravvissuti erano arrivati qui. Erano arrivati in gruppo ed erano stati condotti da un potente guerriero, altrimenti le perdite sarebbero state ancora più gravi.


"Dobbiamo sbrigarci e riposare. Chissà quando l'ondata di bestie arriverà qui!"


"Sì, e qualunque posto dove ci raduneremo non sarà sicuro. Questa Catena Montuosa della Rupe Bianca è un territorio estremamente complesso; probabilmente qualcuno deciderà di iniziare ad uccidere gli altri qui."


Dissero diversi praticanti di arti marziali. Poi, a decine di chilometri di distanza, risuonarono delle grida, seguite da esplosioni di energia, quasi come se avessero confermato i loro sospetti.


Un ruggito feroce e selvaggio riecheggiò nel mondo. Questo rumore terrificante faceva rizzare i capelli e gelava il cuore.


"Cos'è quello?!"


Tutti i praticanti di arti marziali erano nervosi. Perfino gli occhi di Lin Ming iniziarono a brillare con una luce solenne.


<em>Bang!</em>


Con un forte rimbombo, la catena montuosa di fronte a queste persone esplose completamente!


La terra si spaccò e innumerevoli alberi torreggianti furono ridotti in cenere all'istante!


Accompagnato da una terrificante onda d'urto, un mostro dal pelo rosso balzò in alto. E di fronte a lui quattro praticanti di arti marziali furono catturati dalla sua lunga coda a scaglie cremisi. I tre erano stati infilzati al cuore e il loro sangue schizzava nell'aria. L'ultimo invece stava usando una sciabola per bloccare l'attacco letale, cercava di liberarsi dalla sua presa.


Il mostro dal pelo rosso attaccò nuovamente. I suoi artigli affilati colpirono la testa del guerriero. Il praticante di arti marziali tremò e poi il suo cranio esplose, pezzi di cervello e fluido schizzarono via. Poi il mostro dal pelo rosso mosse di nuovo gli artigli, gli altri quattro praticanti di arti marziali erano stati divisi a metà!


Ci aveva messo solo un istante per uccidere quattro persone!


"C-c-cielo!"


Accanto a Lin Ming, un partecipante guardò la scena con panico e orrore.


"Quel praticante di arti marziali con la sciabola è Dong Bishu, un discepolo principale delle Terre Sacre delle Vere Arti Marziali. È una persona spietata che è al 12-13esimo posto nel Grande Mondo delle Vere Arti Marziali, ma perfino qualcuno come lui è stato massacrato come un cane!"


Avevano saputo tutti che il mostro dal pelo rosso aveva ucciso Wu Zhanfeng, il maestro al settimo posto nella classifica del Grande Mondo delle Vere Arti Marziali. Tuttavia molti si immaginavano che la creatura avesse ucciso Wu Zhanfeng dopo una battaglia estremamente feroce e ardua. La differenza di forza tra i due non sarebbe dovuta essere troppo assurda.


Ora però, quando videro che il mostro dal pelo rosso aveva ucciso Dong Bishu come gli altri tre praticanti di arti marziali, tutti si raggelarono. Questo demone dal pelo rosso, che creatura era?


"Sbrighiamoci e scappiamo mentre è distratto!" Disse frettolosamente un praticante di arti marziali con una trasmissione di vera essenza.


"È impossibile scappare! Nel momento in cui inizieremo a scappare sicuramente ci noterà. Con la sua velocità, anche se corressimo in direzioni separate, ci ucciderebbe tutti. Possiamo solo trattenere le nostre aure più che possiamo e spostarci a poche decine di chilometri da qui. Forse potrebbe ignorarci allora. Questa è la migliore possibilità che abbiamo!"


Fuggire significava morte certa e non scappando forse sarebbero riusciti a districarsi da questa situazione in qualche modo. In realtà però erano in una situazione disperata. Non avevano altra scelta.


In quel momento Lin Ming stava fissando il mostro dal pelo rosso con uno sguardo brillante.


Nel campo della sua visione del sogno divino, Lin Ming poteva vedere che il mostro era composto completamente da luci arcobaleno e che c'era qualcosa di speciale in lui. Questa energia non poteva essere considerata troppo potente, ma era vigorosa e sconfinata; Lin Ming voleva ottenerla dal più profondo del cuore.


<em>'Che segreti ha questo mostro?</em>' Pensò Lin Ming, la sua mano toccava la Lancia del Sangue della Fenice.
                                


                                



