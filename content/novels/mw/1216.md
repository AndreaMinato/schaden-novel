---
weight: 12160
title: Capitolo 1216 – Evoluzione del Mostro dal Pelo Rosso
pubDate: 2025-12-15T08:37:10.333Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>Capitolo regolare,
9 capitoli in coda (9 di Lorenzo), 0/5
da editare
-Schadenfreude</em>


Lo sguardo di Lin Ming era fisso sul mostro dal pelo rosso. Questa creatura era alta circa 10 piedi e i suoi peli erano affilati e brillanti come aghi d'acciaio. Il suo petto, il suo collo e la sua schiena erano completamente coperti da spesse scaglie nere. Il suo corpo era maestoso, i suoi artigli erano taglienti e feroci, e dalla sua schiena spuntava anche una lunga coda sottile. Questa coda sembrava avere le giunture di una frusta di ferro e in fondo ad essa c'era un lungo spuntone. Questo spuntone brillava di luce fredda. Solo un momento fa, aveva infilzato i cuori di tre praticanti di arti marziali.


In questo momento, Lin Ming vide il mostro dal pelo rosso sporgere gli artigli e prendere un cristallo viola dal cadavere di Dong Bishu. Questo cristallo aveva un piccolo serpente rosso sigillato al suo interno. Stava fluttuando, contorcendosi nel cristallo viola come una creatura vivente.


Quando Lin Ming lo vide, il suo sguardo si accese. Questo era...


Spalancò gli occhi. Nonostante questa fosse la prima volta che vedeva questa pietra, sentiva una connessione molto speciale con essa... come se questo cristallo fosse una parte della sua anima.


Lin Ming rilasciò la sua percezione ed esaminò il cristallo. Nella sua mappa sensoriale, poteva vedere che tutta l'energia del mondo dei sogni attorno si stava trasformando in una massa di luce colorata. Le leggi del mondo dei sogni potevano dividersi in nove linee colorate e, per quanto riguardava il cristallo viola, forma della sua energia sembrava un piccolo bambino viola. Aveva dei lineamenti facciali distinti, la pelle morbida e sembrava estremamente carino e adorabile.


'<em>Questo cristallo sembra avere vita propria...'</em>


Pensò immediatamente Lin Ming. Con la sua attuale comprensione delle Leggi del mondo dei sogni, poteva vedere che c'era qualcosa di oltremodo straordinario in questo cristallo viola. Aveva il presentimento che se avesse potuto ottenerlo, gli avrebbe dato innumerevoli vantaggi nella sua coltivazione della Legge del Sogno Divino.


E mentre lo stava pensando, il mostro dal pelo rosso inghiottì il cristallo prima che potesse reagire.


Dopo che la pietra entrò nel corpo del mostro dal pelo rosso, si sciolse completamente, fondendosi con la sua anima. Il mostro dal pelo rosso ruggì a suo agio e il suo corpo iniziò ad emettere degli scricchiolii. Le sue scaglie diventarono più spesse e forti, la sua coda si allungò e i suoi muscoli si gonfiarono. Dopodiché due sacche di carne iniziarono a spuntare dalla sua schiena.


Il mostro dal pelo rosso ululò, fremendo come se stesse sopportando un grandissimo dolore. Radunò tutte le sue forze ed emise un ruggito gutturale. Poi le due sacche di carne sulla sua schiena scoppiarono facendo schizzare una pioggia di poltiglia verde da cui spuntarono delle ossa coperte di carne. Le due propaggini si stesero, rivelando delle ali rosso sangue simili a quelle di un vampiro succhia sangue.


Questo mostro dal pelo rosso aveva ottenuto delle ali. Era chiaro che il motivo per cui era successo era perché aveva mangiato il cristallo viola, per questo era evoluto!


Quando lo vide, Lin Ming strinse la Lancia del Sangue della Fenice e iniziò a fare circolare la sua vera essenza. Quel cristallo viola aveva un grandissimo vantaggio per la coltivazione della Legge del Sogno Divino e quel mostro lo aveva mangiato.


Il mostro dal pelo rosso era un po' diverso dagli incubi ordinari, ma alla fine era solo un mostro formato nello spazio del sogno divino. Se l'avesse ucciso, avrebbe potuto ottenere la sua energia del mondo dei sogni e quella del cristallo viola.


Lin Ming strinse gli occhi. Con la sua percezione della Legge del Sogno Divino, analizzò l'energia del mostro dal pelo rosso. Poteva sentire che questa creatura aveva inghiottito più di un cristallo viola. Quando i partecipanti si stavano massacrando l'un l'altro per i punti merito, questo incubo aveva radunato silenziosamente i cristalli, inghiottendo tutti quelli che poteva trovare.


Mentre ci pensava, Lin Ming lo trovò incredibile. Cos'era questo mostro? Era qualche creatura creata dall'Empirea Sogno Divino? Come mai aveva la sensazione che questo mostro avesse una sua coscienza e volontà?


Stava quasi per attaccare quando risuonò una forte esplosione. Una luce dorata ardente brillò nel cielo e un giovane con un abito bianco sfrecciò nell'orizzonte come una meteora fiammeggiante.


Questo giovane non era una persona qualunque, era il numero uno delle Terre Sacre delle Vere Arti Marziali, Wu Guyun.


<em>Woosh! Woosh!</em>


Dietro Wu Guyun c'erano due discepoli principali delle Terre Sacre delle Vere Arti Marziali. Entrambi rientravano tra i primi dieci delle Terre Sacre delle Vere Arti Marziali e la loro forza non era inferiore a quella di Domatore di Draghi.


Quando vide questo mostro dal pelo rosso, Wu Guyun si riempì di intento omicida:"Finalmente ti ho preso! Maledetto mostro! Hai ucciso il discepolo principale Wu Zhanfeng delle mie Terre Sacre delle Vere Arti Marziali e ora hai anche ucciso il mio apprendista junior Dong Bishu! Hai seminato il caos per tutto questo tempo e ora ti farò pagare il prezzo per tutto ciò che hai fatto! Ucciderti può essere considerato come purificare questo Grande Mondo delle Vere Arti Marziali dal male!"


Wu Guyun tirò fuori la Grande Spada Sanguigna dal suo anello spaziale. Certamente sapeva quanto era terrificante questo mostro dal pelo rosso. Non aveva intenzione di andarci piano, Wu Guyun tirò subito fuori la sua arma più potente.


Il mostro dal pelo rosso rilasciò un ruggito diabolico mentre si precipitava verso Wu Guyun volando con le sue ali trasparenti e fradicie di sangue!


Questo mostro in origine era già terrificante. E ora, dopo aver inghiottito il cristallo, la sua velocità era arrivata al limite!


Troppo veloce! Così rapido che nessuno riuscì a reagire!


Le pupille di Wu Guyun si rimpicciolirono. All'istante iniziò ad usare la sua potenza trascendente: l'Arte della Metamorfosi Diabolica!


Wu Guyun gridò e menò un fendente verso il mostro dal pelo rosso!


<em>Dang!</em>


Con un tonfo, il mostro dal pelo rosso afferrò con una mano la Grande Spada Sanguigna! Lo spadone era stato preso dai suoi artigli, sembrava essere bloccata nel ferro divino.


Wu Guyun cambiò espressione. Come poteva essere così forte?! Durante il colpo di prima aveva sentito un forte contraccolpo e la sua mano si era quasi intorpidita per il dolore!


La forza di questo mostro era superiore perfino a quella di Lin Ming!


E in quanto a velocità, non era inferiore a Zanna di Drago.


Che diavolo era questa creatura? Era un incubo? Come aveva pensato l'Empirea Sogno Divino di creare un incubo così potente? Se anche lui non poteva sconfiggerlo, quanti sarebbero riusciti ad ucciderlo?


Gli incubi in origine erano stati creati per essere uccisi dai partecipanti, così da poter radunare punti merito. Se un incubo non potesse essere ucciso e avrebbe invece a sua volta massacrato tutti i coltivatori, allora le preliminari non avrebbero perso ogni significato?


Wu Guyun pensò a tutto questo. In quel momento si sentì spinto all'indietro, costretto costantemente a ritirarsi mentre quasi perdeva il controllo della Grande Spada Sanguigna.


E in quel momento, da dietro Wu Guyun, i due discepoli principali delle Terre Sacre delle Vere Arti Marziali lanciarono un attacco congiunto contro il mostro dal pelo rosso da entrambi i lati!


Dei due, uno usava una spada lunga e l'altro una sciabola spessa. Quando videro che Wu Guyun era stato respinto, entrambi risposero con un contrattacco.


"State attenti!"


Gridò Wu Guyun, ma fu troppo tardi. Il mostro ruggì e la sua coda scattò come una frusta senziente!


<em>Xiu!</em>


Risuonò un sibilo, come se lo spazio fosse stato squarciato.


"Attacchiamo insieme!"


"Tagliamo la sua coda!"


Questi due non erano idioti, capivano anche loro quanto era terrificante questo mostro. Puntarono verso la sua coda di ferro con le loro armi.


<em>Ding!</em>


Le due armi colpirono la coda della creatura, ma si sentirono intorpidire le mani mentre quasi perdevano il controllo delle loro armi. La spada più fragile rilasciò un grido acuto, come se stesse per spezzarsi.


La coda di ferro non solo non era stata ferita affatto, ma a causa della sua velocità sconvolgente, volò oltre le due armi e sfrecciò verso il cuore di uno dei due discepoli.


Le pupille del guerriero si contrassero. Arretrò velocemente con l'intenzione di evitare questo colpo.


Tuttavia la velocità della coda era troppo elevata!


Il discepolo riuscì a stento ad evitare che il suo cuore venisse trafitto. Quello spuntone affilato trapassò la vera essenza protettiva del guerriero come se fosse carta e penetrò attraverso la sua spalla!


Il discepolo tossì a fatica. Prima che avesse il tempo di rispondere, la coda si ritrasse. L'intera spalla sinistra, inclusa la clavicola e i muscoli furono squarciati dalla coda!


Con metà del suo corpo ricoperto di sangue, l'uomo gridò di dolore, il suo viso era impallidito!


"Quarto apprendista junior!"


Wu Guyun si riempì di furia. Gridò mentre tutte le giunture del suo corpo emettevano dei crepitii. Il suo corpo crebbe e i suoi muscoli si sporsero mentre attivava fino al limite l Arte della Metamorfosi Diabolica!


<em>Peng!</em>


Wu Guyun usò tutte le sue forze ed estrasse con forza la sua spada dalla presa del mostro. Poi menò un fendente verso la sua testa.


"Spada della Distruzione dell'Universo!"


Questo era l'attacco più potente di Wu Guyun.


Tuttavia questa creatura non sembrò badarvi minimamente. Sporse i suoi artigli, una zampa puntò verso lo spadone di Wu Guyun e l'altra verso la sua gola!


Quando vide il brutale contrattacco del mostro dal pelo rosso, Wu Guyun si inferocì. usò tutte le sue forze e continuò a colpire come prima con la spada.


<em>Clang!</em>


Lo spadone impattò con l'artiglio del mostro dal pelo rosso e risuonò un clangore, come se l'arma avesse colpito una roccia metallica. Le scaglie del mostro furono distrutte dal colpo, ma l'altro artiglio della creatura si stava avvicinando a Wu Guyun!


Stava arrivando l'attacco!


Wu Guyun non poteva più ritirarsi. In quel momento una spessa barriera dorata apparì attorno a lui. Queste erano le Leggi del metallo che Wu Guyun aveva compreso, l'Arte della Barriera delle Vere Arti Marziali.


Quando aveva combattuto con Lin Ming, aveva usato un breve istante per difendersi dalle Cento Onde Continue di Lin Ming. E ora questo attacco che stava affrontando era ancora più formidabile.


<em>Crack!</em>


L'artiglio del mostro dal pelo rosso impattò sulla barriera dorata, che tremò per un istante per poi essere squarciata dal mostro!


<em>Puff!</em>


Dopo che l'artiglio la squarciò, colpì spietatamente la spalla sinistra di Wu Guyun, che fu scaraventato all'indietro. La sua spalla sinistra era stata squarciata via!


"Come può essere così forte questo coso?!"


Le labbra di Wu guyun tremavano. Il suo braccio gli pendeva ad un fianco, non poteva più usarlo.


Gli altri praticanti di arti marziali della Catena Montuosa della Rupe Bianca sussultarono. Nonostante Wu Guyun avesse perso contro Lin Ming e si dicesse che la sua forza era inferiore a Zanna di Drago, indubbiamente era un grande maestro. Anche così, era stato sconfitto in poche mosse?


Cos'era quel mostro dal pelo rosso?
                                


                                



