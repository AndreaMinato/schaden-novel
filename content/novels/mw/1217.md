---
title: Capitolo 1217 – Anime Viventi
pubDate: 2025-12-15T08:37:10.332Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
8 capitoli in coda (8 di Lorenzo), 0/5
da editare
-Schadenfreude</em>


Dopo che il mostro dal pelo rosso rimase gravemente ferito da Wu Guyun, ruggì e continuò a precipitarsi verso di lui. Sollevò i suoi artigli affilati, finché fosse stato colpito, Wu Guyun sarebbe stato diviso a metà.


Durante questo momento cruciale, Wu Guyun si strappò il braccio destro. Lo strinse con forza e il suo arto esplose in una pioggia di sangue.


"Mutilazione del Corpo Demoniaco!"


L'espressione di Wu Guyun era feroce e cupa. Assorbì la pioggia di sangue e scaglie rosse iniziarono ad apparire su tutto il suo corpo.


In questo istante, la sua aura aumentò all'improvviso. La sua forza raddoppiò. Era ancora più potente di quando aveva combattuto contro Lin Ming!


"Che abilità è questa? Può assorbire la sua stessa carne e sangue per potenziare la sua forza?"


"Sicuramente è un metodo di coltivazione della via demoniaca. Anche l'Arte della Metamorfosi Diabolica appartiene alla via demoniaca. Il Re del Mondo delle Vere Arti Marziali dovrebbe aver ottenuto l'eredità di qualche supremo esperto della via demoniaca!"


"Questa mossa consumerà una considerevole quantità di vitalità del sangue. Quando Wu Guyun ha combattuto con Lin Ming, non ha usato questa mossa fin dall'inizio e, dopo aver usato troppa energia in una battaglia protratta, era già troppo tardi per farlo. Se Wu Guyun avesse usato questa tecnica fin dall'inizio, allora forse quella battaglia contro Lin Ming sarebbe andata diversamente."


Tutti i praticanti di arti marziali attorno discutevano rapidamente con trasmissioni di vera essenza. Questa era la mossa finale di Wu Guyun, fare esplodere una parte del suo corpo e sfruttare al limite il suo potenziale combattivo. Questo non era una tecnica che avrebbe usato in un normale incontro, altrimenti, anche se avesse vinto, avrebbe pagato un prezzo troppo grande e sarebbe stato umiliante.


Quando Wu Guyun vide il mostro avvicinarsi, gridò, strinse la Grande Spada Sanguigna e menò un violento fendente!


<em>Crack!</em>


La Grande Spada Sanguigna si scontrò violentemente con i due artigli del mostro dal pelo rosso. Il mostro gridò di dolore mentre veniva scaraventato all'indietro. Anche Wu Guyun però fu respinto all'indietro come una meteora.


La brutale collisione aveva spezzato tutte le ossa del braccio che gli rimaneva e perfino la Grande Spada Sanguigna fu scaraventata via. Wu Guyun sputò molto sangue. Aveva completamente esaurito le sue forze!


Aveva usato ogni tecnica del suo arsenale!


Il mostro invece, nonostante fosse stato respinto, i suoi artigli si erano insanguinati ed era rimasto ferito, per una creatura dalla forza vitale così potente, erano solo lievi ferite.


Il suo potere difensivo era così terrificante da fare disperare. Poteva usare le sue mani nude per bloccare un artefatto spirituale di medio livello. Inoltre il colpo era stato effettuato dal genio numero uno di una Terra Sacra di un grande Re del Mondo.


Anche se Wu Guyun aveva usato tutta la sua energia, bruciando perfino la sua essenza di sangue per combattere, non era ancora riuscito a danneggiare il mostro dal pelo rosso in modo significativo!


Quando i praticanti di arti marziali lo videro, tutti pensarono che Wu Guyun avrebbe perso. Non volevano essere influenzati dalla sua disgrazia e si prepararono tutti a scappare. Il territorio attorno alla Catena Montuosa della Rupe Bianca era estremamente complicato, c'erano strade nascoste ovunque. Se decine di migliaia di praticanti di arti marziali fossero fuggiti in direzioni diverse, il mostro dal pelo rosso non sarebbe riuscito ad ucciderli tutti, non importava quanto fosse potente.


La creatura riprese velocemente l'equilibrio e si fermò. Si girò verso Wu Guyun con l'intenzione di uccidere completamente questo praticante di arti marziali che aveva osato sfidare la sua dignità, quando all'improvviso iniziò a sentire un senso di allarme incredibile!


Si girò e vide che a qualche miglio di distanza un giovane vestito di blu si stava precipitando verso di lui, aveva una Lancia del Sangue della Fenice in mano!


Questo giovane aveva un marchio rosso sulla fronte. Il suo corpo era ricoperto da fiamme e saette, era più rapido di una meteora cadente!


Ogni praticanti di arti marziali in tutte le valli nascoste e nelle caverne attorno alla Catena Montuosa della Rupe Bianca vide questo giovane.


"È Lin Ming!"


 Gridò qualcuno allarmato. La forza di questo mostro era già chiara per tutti. In tutto il Grande Mondo delle Vere Arti Marziali, solo Lin Ming avrebbe osato attaccare in questo momento!


"È impazzito!"


"I forti sono audaci!"


I praticanti di arti marziali presenti non pensavano che avrebbe vinto. Nessuno sapeva quali fossero i veri limiti del mostro dal pelo rosso. Anche trascurando questo fattore, solo la forza che aveva rivelato finora era sufficienti a farli sconfortare. Quando Lin Ming e Wu Guyun avevano combattuto, avevano visto che non c'erano molte differenze tra di loro. Le possibilità che sconfiggesse il mostro... non erano troppo alte.


Lin Ming volò in avanti con una velocità sempre più elevata. Aprì sette delle otto Porte Nascoste, rilasciò la Forza del Dio Blasfemo e bruciò anche il sangue dell'Antica Fenice. Con la lancia e l'uomo uniti come un'entità sola, sfrecciò nel cielo come un messaggero divino, tutta la sua forza terrificante si scatenò completamente!


Manuale del Tiranno Celeste – Cento Onde Nascoste!


Il mostro dal pelo rosso ruggì di nuovo. Non cambiò le sue tattiche, sporse i suoi artigli verso Lin Ming!


Anche se questo attacco sembrava estremamente semplice, nessuno lo riteneva tale. Anche un maestro tra i primi dieci posti di un grande mondo sarebbe stato ucciso all'istante da un colpo del genere.


Aveva usato lo stesso attacco contro Wu Guyun prima, ma ora lo stava lanciando verso Lin Ming.


Tutti strabuzzarono gli occhi.


<em>Crack!</em>


La Lancia del Sangue della Fenice impattò sugli artigli del mostro. In quel momento Lin Ming sentì tremare le mani mentre il contraccolpo fu trasmesso nella Lancia del Sangue della Fenice e si diffuse nei suoi organi, nei suoi arti, nelle sue ossa, facendo agitare la sua energia.


Lin Ming sapeva che, nonostante questo sembrasse un semplice attacco, in realtà conteneva il potere delle leggi. Il motivo per cui quei maestri erano stati tutti uccisi o scagliati via da questo attacco, non era solo a causa della forza dell'impatto, ma per le leggi contenute all'interno.


Tuttavia nemmeno le Cento Onde Continue di Lin Ming erano semplici. 100 milioni di jin si erano riversati completamente nella Lancia del Sangue della Fenice; il potere dell'attacco era arrivato a livelli inimmaginabili. Inoltre un colpo del genere era come un'ondata sconvolgente, arrivava con un'onda dopo l'altra, distendendosi fino all'infinito!


<em>Bang!</em>


L'energia detonò. Durante questa breve collisione, Lin Ming e il mostro dal pelo rosso furono costretti ad arretrare. Lin Ming sentì il sangue agitarsi nel suo corpo e la mano diventare lievemente intorpidita. Per quanto riguardava il mostro, la sua pelle si era rotta e colava del denso sangue rosso.


Quando vide le ferite della creatura, Lin Ming si accigliò.


Che potere difensivo spaventosamente forte!


Tra tutti gli avversari che Lin Ming aveva affrontato finora, questo mostro aveva il potere difensivo più elevato che avesse mai visto. Il suo potere difensivo era ancora più grande di quello di Lin Ming; era come il figlio di una Bestia Divina!


"Questo mostro è piuttosto problematico!"


 Gli occhi di Lin Ming brillarono con una luce solenne. Le Cento Onde Continue al picco delle sue condizioni non erano riuscite a ferirlo gravemente.


"L'attacco di Lin Ming non ha avuto nessun effetto! Quel colpo di prima è quello che ha usato per sconfiggere Wu Guyun, ma ora non è riuscito nemmeno a ferire gravemente il mostro dal pelo rosso! Inoltre quella creatura ha solo contrattaccato velocemente e non si è davvero scontrata con Lin Ming. Se i due combattessero in modo ravvicinato, molto probabilmente non riuscirebbe a resistere!"


"Temo che perfino Lin Ming... non abbia speranze qui."


"Zanna di Drago? Dov'è Zanna di Drago? Se Lin Ming si unisse a lui, allora forse potrebbero batterlo!"


In questa situazione, i numerosi praticanti di arti marziali dispersi per la Catena Montuosa della Rupe Bianca naturalmente pensarono a Zanna di Drago. Zanna di Drago era un individuo estremamente misterioso. Le sue origini erano un enigma e così lo era la sua forza. Recentemente però Lin Ming era riuscito a dedurre lentamente che la persona al primo posto nella classifica del Grande Mondo delle Vere Arti Marziali era Zanna di Drago. Quindi molti immaginavano che Zanna di Drago e Lin Ming avessero una forza simile.


A mezz'aria, Lin Ming guardò il mostro dal pelo rosso e il mostro osservò lui. I suoi occhi verdi brillavano, le sue pupille erano piccole come punte d'ago e era così tagliente da poter trapassare con lo sguardo.


A diverse chilometri di distanza, Wu Guyun giaceva in una pila di macerie, il suo corpo era fradicio di sangue. Il suo braccio era stato distrutto e il destro era stato strappato, così aveva perso ogni forza combattiva.


Mentre guardava Lin Ming, la sua espressione divenne piena di emozioni contrastanti.


In realtà il motivo per cui Wu Guyun aveva attaccato il mostro dal pelo rosso era perché la creatura aveva ucciso il suo apprendista junior di fronte a tutti. Con così tanti altri discepoli presenti, non poteva non intervenire. Così si era precipitato in avanti imprudentemente anche se sapeva che il mostro dal pelo rosso era estremamente difficile da affrontare.


Lin Ming però era diverso. Sarebbe potuto fuggire da quest'area, ma non l'aveva fatto. Invece si era mostrato all'improvviso, tutto per il desiderio della battaglia.


<em>'Osa davvero attaccare un mostro così assurdamente potente? Che lunatico! Se ha usato tutta la sua forza quando ha combattuto contro di me, allora perderà!'</em>


Pensò Wu Guyun. Prese una pillola dal suo anello spaziale e la inghiottì.


In quel momento, accanto al grande Mondo delle Vere Arti Marziali, in ogni altro grande mondo del Regno Divino, mostri potenti quanto la creatura dal pelo rosso erano apparsi. Perfino un guerriero tra i primi posti di un grande mondo avrebbe avuto difficoltà a sopravvivere! Per quanto riguarda gli altri ordinari praticanti di arti marziali, erano ancora meno degni di essere menzionati; sarebbero stati uccisi in un istante.


Un mostro del genere aveva già superato di gran lunga il livello di un discendente di una Terra Sacra di un Grande Re del Mondo. Non erano stati creati per i partecipanti ordinari, ma per i grandi talenti dell'intero Regno Divino.


"I metodi della Somma Maestra Sogno Divino sono davvero meravigliosi. Prima l'orda di bestie che attaccano le città e poi la comparsa di questi mostri, tutto per simulare un mondo brutale e crudele. Per quei partecipanti deboli, anche sopravvivere un solo giorno è un lusso."


Commentò con noncuranza un giovane con l'abito bianco e una spada sulle spalle nel Palazzo del Sogno Divino.


Accanto a lui, Bing Meng disse con tranquillità:"Solo un ambiente così brutale può temprare una persona..."


"Esatto, è così che cresciamo. Molte persone comuni o praticanti di arti marziali di ordinarie Terre Sacre credono che noi discendenti godiamo di condizioni superiori fin dalla nascita. Pensano che le nostre vite siano facili perché possiamo studiare le migliori eredità e perché potremo diventare facilmente dei Re del Mondo in futuro, ma in realtà non sanno che mentre cresciamo dovremo affrontare esperienze incredibilmente pericolose e spietate. Durante le nostre avventure, morire è comune. E in quelle avventure, perfino i discepoli di Terre Sacre di Re del Mondo perirebbero facilmente."


C'era della paura nella voce del giovane con l'abito bianco mentre ricordava tutte le prove e le tribolazioni che aveva sperimentato per arrivare al punto in cui era.


"Oh, giusto! Apprendista junior Bing Meng, cosa sono questi mostri speciali che sono apparsi nei grandi mondi? Ho la sensazione che non siano incubi comuni!"


Bing Meng annuì lentamente. Disse:"Sono anime viventi che l'onorabile maestra ha catturato molto tempo fa. Sono creature viventi e non forme di energia create dalle Leggi."


"Anime viventi?" Il giovane sussultò. Dato il loro nome, naturalmente dovevano essere diverse dalle anime degli umani. "Che siano esistenze che nascono solo con l'anima? Dove ha catturato così tante anime viventi? Esiste davvero una terra del genere nel Regno Divino?"


Chiese il giovane con l'abito bianco, incuriosito. Bing Meng rimase in silenzio, chiaramente non aveva intenzione di spiegarlo.


Il giovane vestito di bianco capiva bene la personalità di Bing Meng. Se non avesse voluto parlare di qualcosa, insistere sarebbe stato inutile. Poteva solo rinunciare.


Guardando uno qualunque dei 3000 grandi mondi, in alcuni perfino il numero uno era stato ucciso. Per quanto riguardava i sopravvissuti, erano riusciti a resistere perché non avevano incontrato ancora questi orrendi mostri.


Quando lo vide, il giovane con l'abito bianco non poté che scuotere la testa e dire:"Nonostante la Somma Maestra Sogno Divino ha offerto la fonte spirituale elementare, credo che a parte l'apprendista junior Xiao Moxian, nessuno riuscirà ad ottenerla... è semplicemente troppo difficile."
                                


                                



