---
weight: 1219
title: Capitolo 1219 – Tribolazione del Fulmine
pubDate: 2025-12-15T08:37:10.333Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>Capitolo regolare,
8 capitoli in coda (8 di Lorenzo), 0/5
da editare
-Schadenfreude</em>


"Pazzesco... il fisico di Lin Ming non è inferiore a quello del mostro dal pelo rosso!"


"Devono essersi scontrati almeno 120 volte ormai. Il corpo di Lin Ming deve sopportare il tremendo impatto delle onde d'urto che lo feriscono inevitabilmente, eppure è riuscito a guarire dopo ogni colpo. È davvero umano?"


I partecipanti sparsi per la Catena Montuosa della Rupe Bianca erano rimasti senza parole mentre fissavano lo scontro violento nel cielo.


Per quanto riguardava le Terre Sacre delle Vere Arti Marziali, Wu Guyun aveva preso qualche medicina e aveva recuperato un po' della sua energia origin. Stava guardando anche lui il combattimento, il suo viso aveva uno strano colorito.


Era chiaro che quando aveva usato l'Arte della Metamorfosi Diabolica per combattere contro Lin Ming, era stata un'azione inutile e suicida.


Quando aveva lottato contro Lin Ming, anche se il picco della sua forza fosse durata dieci volte di più, avrebbe comunque perso. La differenza tra di loro era così grande!


Mentre tutti stavano discutendo, Lin Ming aveva già scambiato 200 attacchi con il mostro dal pelo rosso. Gli artigli della creatura erano ricoperti di sangue, la carne sul suo petto si era crepata, le sue scaglie strappate e il sangue stava colando dalla sua bocca. Anche così, il suo corpo si stava rigenerando costantemente, ma il ritmo con cui lo stava facendo stava rallentando visibilmente.


Mentre guardava Lin Ming, i suoi occhi verdi spettrali stavano brillando con una luce inspiegabile.


Anche Lin Ming aveva consumato una grande quantità di energia, ma era una forma di combattimento che preferiva. Questo forte potere vibrante, questa sensazione di vero dolore nel corpo, questo gli faceva ardere il sangue di entusiasmo.


Lin Ming si pulì le macchie di sangue agli angoli dalla bocca con un sorriso allegro. "Sembri avere una tua intelligenza; sei diverso dagli altri incubi ordinari. Puoi capire le mie parole?"


Disse con una trasmissione di vera essenza Lin Ming. Mentre lo fece, il mostro dal pelo rosso rivelò uno strano sguardo.


"Sembra che tu mi capisca... allora dimmi, cos'è quel cristallo viola?"


Lin Ming capiva pochissimo dei misteri dello spazio del sogno divino; voleva ottenere più informazioni riguardo a questo mondo.


In quel momento il mostro dal pelo rosso rilasciò un profondo ruggito e sbatté di nuovo con forza le sue ali ossee. La sua vitalità divampò, eruttando verso l'alto come un vulcano. Con il supporto di questa potente vitalità del sangue, il suo corpo iniziò a rigenerarsi rapidamente!


Quando tutti pensarono che il mostro dal pelo rosso stesse per attaccare di nuovo, accadde un cambiamento inaspettato. Il mostro dal pelo rosso si girò e fuggì in un'altra direzione!


Era estremamente veloce. In un batter d'occhio volò per decine di chilometri di distanza, sembrava quasi che si stesse teletrasportando. Le sue ali causarono sibilo irritante nell'aria.


"Cosa?!"


I praticanti di arti marziali attorno alla Catena Montuosa della Rupe Bianca rimasero tutti scioccati.


"Lin Ming ha costretto il mostro a scappare!"


"Cosa... questo... è troppo feroce! Il mostro è stato respinto davvero!"


"Questo Lin Ming è ancora più mostruoso di quel mostro!"


Tutti rimasero così scioccati da non sapere che espressione fare. Questa era la prima volta che avevano visto quell'incubo scappare.


Mentre tutti pensavano a com'era finita la battaglia, Lin Ming scattò. Si trasformò in un raggio di luce e inseguì l'incubo!


Con l'influenza delle Otto Porte Nascoste. la Mistica Ombra del Fulmine e in particolare la velocità della Porta dello Stupore, la velocità di Lin Ming era arrivata ad un livello incredibile. Era ancora un po' più rapido di quel mostro dal pelo rosso!


Lin Ming lasciò una serie di immagini residue mentre svaniva all'orizzonte.


"Lo sta inseguendo! Lo sta davvero inseguendo!"


Tutti rimasero sbigottiti mentre videro i due andarsene a tutta velocità.


Lin Ming aveva costretto l'incubo a scappare e aveva perfino deciso di inseguirlo! Era fin troppo feroce!


"Un nemico disperato non dovrebbe essere messo troppo alle strette. Inoltre quell'incubo non sembra molto più debole di Lin Ming. Se lo inseguisse imprudentemente, temo che incontrerebbe invece dei pericoli."


"Le bestie hanno invaso ogni territorio ora. Finché il mostro si nasconde in un gruppo, allora Lin Ming sarà costretto ad arrendersi. D'altra parte, se Lin Ming non sta attento e sarà travolto nell'orda di mostri e fosse costretto ad affrontare centinaia di migliaia di incubi mutati, certamente perirà."


"Esatto. Sconfiggere ed uccidere sono due concetti completamente diversi. Quel mostro dal pelo rosso è troppo veloce. Se deciderà di scappare, allora sarà impossibile ucciderlo. Si può fare solo se c'è un grande divario di forza, altrimenti inseguirlo è una decisione troppo audace."


Dal loro punto di vista, la resistenza e la forza formidabile di Lin Ming erano indubbi. E prima, quando Lin Ming e quel mostro dal pelo rosso erano volati via, la creatura non era troppo in svantaggio e non sembrava molto più debole di Lin Ming. Forse era scappata solo perché temeva di consumare troppa energia per poi essere colta alla sprovvista dagli agguati dei maestri attorno.


In questa sorta di situazione, nessuno pensava che fosse utile inseguirla. Anzi, farlo avrebbe potuto portare Lin Ming alla morte nel bel mezzo di un'orda di bestie.


E in quel momento, Lin Ming aveva già inseguito il mostro dal pelo rosso per diverse centinaia di chilometri.


Lin Ming si accigliò. Se quei partecipanti potevano pensare a scenari del genere, allora anche lui poteva farlo. Sapeva che inseguire questa creatura era estremamente pericoloso.


C'erano fin troppi segreti però in quel mostro dal pelo rosso, anche alcuni che riguardavano la sua coltivazione della Legge del Sogno Divino. Non aveva altra scelta che inseguirlo.


Ciò che Lin Ming temeva di più era che il mostro dal pelo rosso fosse sommerso da un'orda di incubi. Se fosse accaduto, allora non avrebbe avuto scelta se non rinunciare al suo inseguimento.


Tuttavia ciò che accadde sorprese Lin Ming. L'ondata di bestie era nella città delle Vere Arti Marziali e questo mostro chiaramente non stava volando verso la città.


<em>'Che strano... il mostro ha una sua intelligenza, quindi perché non mi sta attirando nella città delle Vere Arti Marziali invece? Se accadesse, allora sarebbe invincibile. Che ci sia un'aura ancora più pericolosa in cui vuole portarmi?'</em>


Lin Ming strinse i denti mentre ci pensava. Fece circolare la sua energia e accelerò.


Con la sua rapidità, ci sarebbero voluti diversi respiri di tempo per viaggiare per cento chilometri!


E questa velocità era solo un po' superiore a quella del mostro dal pelo rosso. Se avesse voluto raggiungere la creatura, allora avrebbe dovuto inseguirla per un po' di tempo. Durante questo periodo, sarebbero volati avanti e indietro fino alla città delle Vere Arti Marziali diverse volte.


"Quanto è problematico!"


Lin Ming non temeva che il mostro dal pelo rosso lo stesse conducendo in qualche zona pericolosa speciale perché aveva dei metodi per salvarsi la vita. Nel peggiore dei casi, anche se fosse morto, non sarebbe importato davvero. In questo spazio del sogno divino non esisteva una vera morte. E, per quanto riguardava la posizione in classifica, a Lin Ming non importava di risultati così insignificanti.


Ciò che gli importava di più era l'energia speciale di questo mostro dal pelo rosso.


L'inseguimento continuò per un po' di tempo. Sia l'uomo che il mostro avevano percorso 8000-9000 chilometri. Erano così rapidi che gli incubi ordinari che incontravano non potevano reagire.


Dovevano perfino superare un piccolo gruppo di incubi.


E in quel momento ci fu un cambiamento. Mentre il mostro dal pelo rosso ci passò vicino, un drago viola dalle ali di ferro si precipitò all'improvviso verso il mostro dal pelo rosso!


Era impossibile per un incubo ordinario seguire la creatura, ma questo drago era un incubo mutato ed eccelleva anche in quanto a velocità. Non era affatto un problema per lui inseguire questo mostro dal pelo rosso.


"Mm?" Lo sguardo di Lin Ming brillò. Gli incubi avrebbero attaccato la creatura?


Non c'era da meravigliarsi! Questo mostro dal pelo rosso non era un incubo, quindi non era strano che venisse attaccato. Questo era anche il motivo per cui non aveva scelto di scappare verso la città delle Vere Arti marziali.


Allora cos'era questo mostro dal pelo rosso?


Lin Ming rifletté velocemente. In quel momento la creatura ruggì tonante. Sporse gli artigli e strappò la testa al drago dalle ali di ferro!


Questa creatura mutata equivaleva ad un maestro nella 40-50esima posizione di un grande mondo, ma era stato annientato dal mostro dal pelo rosso.


Tuttavia, uccidere il drago aveva bloccato un momento la creatura. In questo attimo, gli occhi di Lin Ming brillarono. "Questa è la mia opportunità!"


Fece circolare la sua energia fino al limite. Mentre consumava rapidamente vera essenza, scatenò tutta la sua forza. In un solo respiro di tempo arrivò a solo un miglio di distanza dietro il mostro. Per lui questa distanza non era nulla!


"Mi rimane solo una mossa. Nonostante non sia pienamente completa, non ho altro di più potente!"


In quel momento Lin Ming non ebbe più intenzione di trattenersi. Durante la battaglia precedente, visto che voleva combattere con la sua tecnica della trasformazione del corpo per sentire l'emozione di combattere uno scontro ravvicinato usando solo la forza e anche perché non voleva rivelare i suoi assi nella manica troppo presto, non aveva usato questa mossa di fronte a tutti. Ora però era diverso. Se avesse perso questa occasione forse non ne avrebbe ottenuta un'altra, naturalmente doveva usare tutte le sue tecniche.


"Intento marziale demoniaco – spazio primordiale!"


Il Fiore di Loto del Grande Imperatore fiorì lentamente dietro Lin Ming. Lo spazio primordiale avvolse il mostro dal pelo rosso. In questo campo di forza che sopprimeva ogni legge, la creatura rallentò all'improvviso. E, cogliendo questa occasione, Lin Ming si precipitò verso la schiena del mostro dal pelo rosso!


In questo istante, il potere di Lin Ming aumentò rapidamente. Il sangue dell'Antica Fenice, la Forza del Dio Blasfemo, tutto il suo potere si scatenò senza fine. Tutta questa forza, dopo essersi radunata nel suo mondo interiore, si fuse nella Lancia del Sangue della Fenice e poi eruttò fuori!


<em>Chi chi chi!</em>


Innumerevoli scariche elettriche apparirono all'improvviso nel cielo, precipitandosi verso la Lancia del Sangue della Fenice di Lin Ming. La sua luce di lancia squarciò lo spazio, emettendo un fischio terrificante. Tutti i fulmini furono travolti dal colpo di lancia di Lin Ming, formando un enorme vortice viola che sollevava in alto nel cielo.


Sembrava che il mondo stesso stesse per rompersi.


Giudizio del Dao Celeste – tribolazione del fulmine!


Ruggì Lin Ming. Dal suo mondo interno si scatenò all'improvviso il potere della tribolazione che aveva assorbito con la Pianta del Dio Blasfemo durante il suo nono Stadio della Distruzione.


Il potere della tribolazione che superava le Leggi del Dao Celeste sfrecciò verso il mostro dal pelo rosso!


Questa era anche la potenza trascendente elementare creata da Lin Ming stesso!


<em>Chi-la!</em>


La Lancia del Sangue della Fenice sfrecciò nel cielo crepitando. Lo spazio tremò e il cielo nel raggio di centinaia o anche migliaia di chilometri diventò un dominio viola di saette!


Metà degli incubi del gruppo fu travolto dal colpo e fu ridotto all'istante in cenere!


Il mostro dal pelo rosso gridò per il dolore e l'agonia. Nello spazio primordiale, la sua velocità era diminuita di molto. La lancia di Lin Ming ora era uguale ad una tribolazione celeste. Sotto la soppressione assoluta delle leggi, nessuno poteva evitare la tribolazione; si poteva solo resistere ad essa!


<em>Roar!</em>


Il mostro dal pelo rosso ruggì con sofferenza. Stese gli artigli e afferrò la luce della lancia!


<em>Bang!</em>


Una potenza ardente accese il cielo con una luce accecante, sembrava che stesse per inghiottire ogni cosa. Nel raggio di centinaia di chilometri, tutte le montagne, i fiumi e le valli erano completamente collassati a causa della forza terrificante di questo colpo. Tutto fu raso al suolo. I laghi evaporarono all'istante e innumerevoli grandi alberi furono ridotti in cenere.


Anche le braccia del mostro dal pelo rosso furono carbonizzate da questa forza terrificante per poi scoppiare.


La lancia di Lin Ming continuò ad avanzare, infilzando il petto della creatura!


<em>Puff!</em>


La Lancia del Sangue della Fenice penetrò il mostro dal pelo rosso ed emerse dalla sua schiena. Il sangue schizzò per poi evaporare all'istante a causa dell'energia turbolenta delle onde d'urto. Il suo pelo, le sue scaglie, tutto fu carbonizzato dal potere della tribolazione del fulmine!


Un pilastro viola spesso e terrificante sfrecciò nel cielo!
                                


                                



