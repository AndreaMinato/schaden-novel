---
weight: 1220
title: Capitolo 122 - []
pubDate: 2025-10-16T07:28:18.431Z
tags:
    - mw
---


Buon anno, vi state riprendendo?
Ho messo il titolo in fondo perché è uno spoiler.
-Schadenfreude


Lin Ming non capiva. Possibile che qualcuno avesse provato a fargli un agguato con qualche abilità misteriosa e che fosse stato bloccato dal simbolo, provocandone così la scomparsa?


Dovrebbe essere impossibile. Se qualcuno avesse delle capacità del genere e potesse far scomparire il simbolo senza farglielo sapere, sarebbe stato qualcuno allo stadio Xiantian, ma una persona così forte potrebbe ucciderlo solo con un cenno del dito e non era possibile che rispondesse alle richieste di Zhu Yan o il Decimo Principe.


Lin Ming non riusciva a capire cosa stesse succedendo. Così decide di mettere via l'armatura e andare a letto.


Quella notte, forse a causa della sua stanchezza, Lin Ming dormì profondamente.


...


Entrò barcollando in uno vasto spazio nero come l'inchiostro. Era come se stesse fluttuando in un'immensa notte stellata, intorno a lui c'erano innumerevoli spiriti che galleggiavano a mezz'aria.
Le loro figure brillanti variavano di dimensione, dal più piccolo granello di sabbia a sfere grosse quanto il suo palmo. Parevano muoversi seguendo un certo percorso misterioso. Al centro di tutte queste luci c'era un globo brillante dal diametro di un piede, emanava un'aura bianca che dava una sensazione di calore e dolcezza.


Questo era... lo spazio nel Cubo Magico!


Lin Ming era sbalordito! Com'era tornato lì?


La prima volta in cui era capitato in questa dimensione era stato quando il Cubo Magico era entrato nel suo corpo. Finora non era riuscito a richiamarlo e nemmeno a toccarlo, perché all'improvviso era riuscito a tornare qui?


Nonostante fosse un sogno, dopo essersi reso conto della situazione, Lin Ming riacquistò immediatamente lucidità.
Gettò lo sguardo sui frammenti dell'anima che brillavano come stelle. Le guardò con entusiasmo e solennità.


Era stato un frammento dell'anima a portargli così tante opportunità. Senza di esso, anche se avesse compreso un intento marziale, probabilmente non avrebbe mai avuto la possibilità di arrivare allo stadio Xiantian.


Senza dubbio questi frammenti contenevano un'inesauribile fonte di tesori leggendari, ma anche un grande pericolo. Se non fosse stato attento, la sua coscienza sarebbe stata distrutta.


<em>'Sono tutti frammenti senza padrone? Che ci siano alcuni frammenti che contengono un'impronta di uno spirito non ancora cancellata?</em>


L'anima di un essere umano era composta da due parti. Una era formata dai ricordi e l'altra da un'impronta. Se la seconda fosse stata cancellata sarebbe diventata un'anima senza padrone e priva di intelligenza.


Se invece fosse rimasta, allora il frammento avrebbe mantenuto una sua coscienza indipendente.
Se Lin Ming avesse assorbito un frammento del genere non avrebbe potuto gestire una situazione del genere. Anche se fosse riuscito a sopprimerlo avrebbe potuto perfino sviluppare una personalità multipla e farlo sentire costantemente disorientato.


Lin Ming rimase a lungo nello spazio stellato. Non aveva fretta, senza osare avvicinarsi osservò con cautela i frammenti dell'anima delle dimensioni di un palmo, specialmente il globo al centro di tutte le altri luci. Sospettava che la grossa sfera fosse di quella misteriosa donna che aveva visto nella terra dei sogni.


<em>Umh? Cosa...</em>


Mentre Lin Ming guardava quel globo vide che c'era qualcosa di insolito, c'era un leggero rossore sulla sua superficie, come se fosse stata tinta col sangue.


<em>Sangue?</em>


L'idea fece raggelare Lin Ming. Anche il simbolo sull'Armatura Flessibile Oro viola era formato da sangue e il luogo dove riposava il Cubo Magico era proprio alla stessa altezza del simbolo!


<em>Che abbia...</em>


<em>Che il simbolo fosse stato assorbito dal Cubo Magico?</em>


Aveva assorbito l'essenza di sangue di un maestro al picco dell'Houtian?
Questa possibilità riempì Lin Ming di incredulità.


Forse era proprio per questo che era riuscito ad entrare di nuovo nel Cubo Magico.


Quell'oggetto era capace di assorbire essenza di sangue?


La scoperta rese Lin Ming felice e preoccupato allo stesso tempo. Era contento di aver capito alcuni segreti del Cubo Magico e lo temeva al tempo stesso, gli dava una sensazione malvagia e sinistra. Ovviamente questo Cubo Magico non era affatto innocuo.


Ma era comunque un'ottima opportunità!


Naturalmente portava anche rischi.


Lin Ming rimase a lungo nell'oceano di stelle del Cubo Magico. Quali di questi frammenti avrebbe dovuto scegliere?


Selezionarne uno a caso sarebbe stato praticamente come tentare la fortuna e se ne avesse ottenuto uno inutile allora sarebbe stato tutto invano.


Lin Ming li osservò uno per uno, ma non riuscì a vedere cosa ci fosse al loro interno, alcune sembravano schegge di giada di qualità purissima e altre potevano contenere un demone in agguato al loro interno.


<em>'Questo frammento è troppo brillante, troppo simile alle stelle non dovrei toccarlo.'</em>


<em>'Questo è troppo piccolo, è anche più piccolo di un chicco di riso. La prima volta che sono venuto qui ho scelto un frammento di queste dimensioni, ma ora che la mia forza è aumentata dovrei poterne scegliere uno più grande... ma quanto più grande?'</em>


<em>'Perché questo è rosso? Dà una sensazione malvagia e diabolica come se fosse stato macchiato di sangue. Sembra pieno di spiriti malvagi, forse il padrone di questo frammento... temo che fose sia stato un assassino che ha massacrato moltissime persone. Questo tipo di persona ha un'ossessiona troppo profonda; non dovrei toccare questo qua...'</em>


<em>'Umh? Ce n'è uno anche color rosso dorato? Che cosa cambierebbe il colore di un'anima in questo modo...?'</em>


Di fronte ad una scelta così importante perfino il risoluto Lin Ming divenne indeciso.


<em>'Se dovessi sceglierne uno allora...'</em> Lin Ming alla fine trovò un frammento grande quanto un fagiolo, non era troppo brillante ed era delle dimensioni giuste.


Si avvicinò con cautela facendo attenzione ad evitare gli altri frammenti. Mentre si accostava Lin Ming si chiese cosa sarebbe accaduto se avesse sondato quel frammento con la sua forza dell'anima.


Lin Ming fece circolare la 'Tattica dell'Anima Tirannica' e provò a percepirlo.


La forza dell'anima e l'impronta dello spirito erano connessi. Se fossero stati usati inappropriatamente sarebbero state vulnerabili agli attacchi. Se l'anima fosse stata danneggiata allora sarebbe stato molto difficile da curare. Se non altro nell'intero regno di Fortuna Celeste Lin Ming non aveva visto metodi per riparare un'anima.


Lin Ming provò ad indagare sul frammento, forse avrebbe potuto leggere qualche ricordo e capire se valesse la pena integrarlo.


Tuttavia, non appena la forza dell'anima di Lin Ming lo sfiorò, quel frammento divenne un fascio di luce che volò nell'anima del ragazzo.


Lin Ming non ebbe tempo di reagire, con un guizzo il frammento senza padrone si era già immerso nel suo Mare di Coscienza, lanciando un violento attacco all'impronta della sua anima.


"Maledizione!"


Lin Ming non si era aspettato un risultato del genere. Sentì come se un coltello gli stesse trapassando il cranio, questo dolore agghiacciante lo accecò e lo fece quasi svenire sul posto.


<em>La mia coltivazione è più forte di prima ma il dolore è così travolgente! È così piccolo eppure così forte!'</em>


Il potere di un'anima non aveva niente a che fare con la vera essenza; dipendeva solo dall'anima. Lin Ming era diventato più forte ma il frammento che aveva scelto era più grande e più brillante di quello precedente.


Per questo fondersi con questo frammento era dieci volte più difficile!


Il Mare di Coscienza di Lin Ming divenne un campo di battaglia. Il profondo dolore lo inondò come una miriade di insetti voraci che gli stavano divorando la mente.


Vide delle scene confuse passargli davanti agli occhi. Lin Ming si afferrò la testa, sopportò il dolore lancinante e fece circolare la 'Tattica dell'Anima Tirannica' cercando di mantenere la sua coscienza.


Lin Ming era molto più calmo grazie alla sua esperienza precedente. Il dolore straziante lo stava stordendo ma, sapeva che se fosse svenuto allora sarebbe morto sicuramente. Se fosse riuscito a resistere avrebbe vinto.


Tuttavia la forza dell'anima di questo frammento era superiore.


Lin Ming strinse i denti difendendo la sua mente con le unghie e con i denti.


"La prima volta non conoscevo la 'Tattica dell'Anima Tirannica' e ho solo dipeso dal mio cuore delle arti marziali ma adesso sono ancora più forte, come posso perdere qui!!!"


"Aaaah!!"


Nel Mare di Coscienza di Lin Ming c'era un'enorme tempesta mentre il frammento senza padrone si consumava durante la battaglia contro l'impronta dell'anima di Lin Ming.


Gradualmente i raggi di luce cominciarono ad attenuarsi.


Il dolore straziante lo inondò come uno tsunami. Lin Ming strinse ancora di più i denti e poté solo resistere durante questa agonia. Quando questa sensazione si indebolì e iniziò a scomparire, il ragazzo ormai era freddo al tocco e fradicio di sudore.


Dopo molto tempo quell'anima senza padrone perse i suoi istinti e diventò pura energia, integrandosi lentamente con il Mare di Coscienza di Lin Ming...


...


Aprendo gli occhi il ragazzo scoprì sorpreso di aver già lasciato lo spazio nel Cubo Magico. Era tornato nella sua semplice stanza e stava fissando il soffitto di legno. Vedere una scena così familiare lo fece a proprio agio.


A Lin Ming venne mal di testa mentre scorreva le memorie nella sua mente, . Si sentiva come se fosse rimasto diverse notti insonne.


"Formazioni, motivi, diagrammi, incanti... probabilmente era un maestro di formazioni..."


Dopo averli esaminati Lin Ming non sapeva se ridere o piangere. Era proprio sfortunato, aveva davvero ottenuto dei ricordi del genere.


Un maestro di formazioni era senza dubbio davvero forte, bastava guardare la Formazione Ten Thousand Killing, la Pagoda Raffinata, la piattaforma Giada Marina e le sette maggiori formazioni d'attacco.


Uno dei fondatori della Valle dei Sette Misteri studiava formazioni.


Se fosse stato in grado di creare un enorme formazione come quella della Pagoda Raffinata e venderla al regno di Fortuna Celeste, sarebbe costata almeno 10 milioni di liang d'oro!


Tuttavia per Lin Ming era impossibile farlo.


Le formazioni erano state create con la collaborazione di molti maestri Xiantian. La vera essenza necessaria per crearle era davvero terrificante!


E una formazione di piccole dimensioni sarebbe stata di poco beneficio.


Nonostante fosse un po' esasperato Lin Ming non si perse d'animo. Il frammento dell'anima era pieno di ricordi e non riguardavano solo le formazioni. Inoltre le formazioni potevano essere inutili per Lin Ming adesso ma ciò non significava che sarebbe stato così anche in futuro.



