---
weight: 1222
title: Capitolo 1222 - Spirito da battaglia d'oro alla perfezione
pubDate: 2025-12-15T08:37:10.333Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
5 capitoli in coda (5 di Lorenzo), 0/5
da editare
-Schadenfreude</em>


"Questi tre strani fili di energia sono in grado di distruggere la mia anima e riformarla usando sé stessi come nucleo. Questo processo è simile alle meraviglie della riformazione spirituale degli stadi della Distruzione e ha un risultato simile!"


"La mia forza spirituale è diventata tre volte più potente. Qualunque cosa abbia assorbita, ha degli effetti fortissimi!"


Lin Ming non riusciva a credere che quei fili incredibilmente sottili di energia potessero ottenere un effetto così sconvolgente.


Mentre esaminava il suo mare spirituale, notò all'improvviso qualche differenza.


"Questo è..."


Lin Ming chiuse gli occhi. Vaghe immagini, linguaggi antichi e oscuri, molte immagini passarono per la sua mente.


Per un po' non riuscì a capire cosa fossero. Solo quando vide una folla di creature simili al mostro dal pelo rosso si rese conto che erano i ricordi della creatura!


"Dopo aver assorbito l'energia del mondo dei sogni del mostro con il pelo rosso ho ottenuto un po' dei suoi ricordi? È a causa del Cubo Magico?"


Lin Ming si ricordò di come la sensazione di assorbire l'energia del mondo dei sogni gli era sembrata simile alla prima volta che aveva inghiottito un frammento spirituale privo di padrone dal Cubo Magico a quindici anni.


Lin Ming però non perse tempo a scoprire perché poteva vedere questi ricordi. Voleva esaminarli subito per trovare qualcosa che avesse qualche rapporto con il Cubo Magico. C'erano semplicemente fin troppi segreti in quel mostro dal pelo rosso.


Si concentrò e si sedette a terra, cercando di assimilare pienamente questi ricordi. Forse a causa della natura diversa tra lo spirito del mostro e quello umano, Lin Ming ebbe molta difficoltà ad assorbire questi ricordi. Aveva molta difficoltà anche a capire le strane scritte. Dovette setacciare i ricordi per trovare degli indizi e carpire qualche significato da quelle parole.


Questi ricordi erano incredibilmente incompleti. Solo dopo aver cercato per molto tempo trovò qualche indizio.


"Fonte spirituale elementare... quei tre fili di energia che ho assorbito erano fonte spirituale elementare! Se la forma elementare è così potente, a che livello sarebbe la vera fonte spirituale? E cos'è la fonte spirituale in primo luogo?"


Lin Ming aveva familiarità con il termine elementare. Anche l'energia primordiale la possedeva.


"Questa Fonte Spirituale... è qualcosa di simile all'energia primordiale?"


Lin Ming non poté che pensare questo. Continuò a cercare più informazioni tra questi ricordi.


"Mmm... questo..." Lin Ming sussultò. Era rimasto scioccato.


"Energia primordiale... energia della genesi... fonte spirituale!"


"Tre tipi di energia primaria!"


In origine Lin Ming pensava che l'energia primordiale fosse il fondamento dell'universo e fosse esistita prima delle altre. Ora però aveva scoperto che la fonte dell'universo non era composta solo da energia primordiale, ma anche da altri due tipi.


Energia primordiale – l'origine della materia.


Energia della genesi – l'origine delle energie


Fonte Spirituale - l'origine dell'anima


L'universo aveva un anima. Non solo, anche i pianeti e le stelle avevano delle anime, si chiamavano anime stellari.


Per quanto riguarda l'anima dell'universo, se l'avesse chiamata con un nome diverso, allora sarebbe stata... il dao celeste!


Il dao era onnipotente e onnipresente. Quando un praticante di arti marziali coltivava, avrebbe compreso il dao celeste e seguito le sue regole per mostrare le sue abilità.


Metodi di coltivazione, tecniche marziali, ogni Concetto, ogni cosa era definito dal dao celeste.


Se uno avesse voluto superarlo, allora avrebbe dovuto sopportare la punizione del dao celeste.


Era anche conosciuta come tribolazione. Attraversando la tribolazione si poteva ottenere il diritto di superare il Dao Celeste e forse perfino formare le proprie regole. Se un umano poteva raggiungere uno stadio del genere, allora sarebbe stato definito un Empireo!


Empireo significava cielo. Il significato inerente a questo titolo era che la persona che lo riceveva aveva una posizione alla pari con il dao celeste.


Empireo, una parola che significava anche rispetto. Un Empireo doveva essere rispettato quanto il cielo!


Questo era il significato di Empireo!


Fin dall'inizio Lin Ming non aveva mai capito cosa fosse il dao celeste. Sapeva solo che era un'esistenza estremamente astratta. Allo stesso tempo però il dao celeste sembrava avere un pensiero e una sua volontà, punendo chiunque osasse violare i suoi editti.


E ora Lin Ming finalmente aveva capito. Il dao celeste era l'anima dell'universo!


E questa cosiddetta fonte spirituale era presente alla formazione dell'universo, un'energia spirituale che ad un certo punto era diventata il dao celeste.


L'anima dell'universo. Dei tre aspetti di essenza, energia e divino, poteva essere definito il 'divino'.


Dato che l'universo aveva un'anima, allo stesso tempo aveva un corpo!


Ogni stella, luna, ciascun pianeta, tutte le vaste galassie e sconfinato mondo, era il corpo dell'universo!


Perfino gli umani, le piante, le bestie feroci, ogni forma di vita esistente ne faceva parte.


L'energia primordiale formava tutta la materia ed era anche l'origine del corpo dell'universo.


Tra l'essenza, l'energia e il divino, il corpo dell'universo poteva anche essere rappresentato come essenza.


Alla fine... c'era l'energia della genesi.


La fonte di ogni energia, della vera essenza, delle varie forme di energia evolute da quella della genesi.


Tra l'essenza, l'energia e il divino, questa era l'energia dell'universo.


Gli umani possedevano questi tre aspetti. Corrispondentemente anche l'universo.


L'energia primordiale era l'essenza, genesi l'energia e la fonte spirituale il divino.


Ce n'erano tre. Questo era anche ciò che i miti intendevano dicendo che le miriadi di forme di vita erano partiti da una triade.


Quando Lin Ming capì queste verità, sentì il suo mare spirituale tremare. Sembrava che una sottile membrana fosse stata trafitta, in quel momento comprese molte verità e leggi all'istante. Sentì la sua forza aumentare all'impazzata e la sua forza spirituale rafforzarsi nuovamente con una velocità terrificante.


I primi quattro Concetti del Fulmine e del Fuoco di Lin Ming si fusero insieme completamente. E nel suo mare spirituale il suo spirito da battaglia tremò con violenza. Mentre sussultava, tutto il suo potere si radunò, diventando sempre più solido e affilato. Lo spirito da battaglia di Lin Ming doveva aver raggiunto la perfezione dell'oro.


Adesso era ad un solo passo dall'ottenere uno spirito da battaglia blu.


E dopo averlo raggiunto, la situazione sarebbe stata completamente diversa!


Lin Ming immerse i suoi pensieri nel corpo. Scoprì che innumerevoli frammenti di leggi che si erano seppelliti nella sua carne durante il nono Stadio della Distruzione avevano iniziato a fondersi lentamente nel suo corpo. Per quanto riguardava le Leggi del Fulmine e del Fuoco, in quel momento raggiunse la perfezione nei primi quattro Concetti. Poteva percepire lievemente i Concetti di quinto livello.


In pochi respiri di tempo Lin Ming aveva ottenuto un vantaggio incredibile. Anche se doveva ancora avanzare di livello, la sua forza era aumentata sostanzialmente. Questo si manifestava principalmente nella comprensione e nell'uso delle sue leggi, insieme al suo spirito da battaglia.


Se Lin Ming usasse il giudizio del dao celeste, sarebbe ancora più potente rispetto a prima.


Anche se usasse i più elementari Arcobaleno Penetrante, Fulmine Inseguitore, Sole Inseguitore o Sepoltura del Cielo, un solo attacco potrebbe uccidere facilmente un discepolo principale di una Terre Sacre di un Grande Re del Mondo tra i primi dieci posti.


Lin Ming si riempì di gioia nel vedere questi cambiamenti. Sfortunatamente il suo corpo mortale non era nel mondo del sogno divino, altrimenti probabilmente sarebbe già avanzato negli stadi intermedi del Mare Divino Realm.


Tuttavia, ora che la sua anima aveva fatto dei progressi, il suo mondo interno era pieno di energia. Se avesse lasciato lo spazio del mondo divino, non avrebbe avuto bisogno di sforzarsi troppo per arrivare agli stadi intermedi del Mare Divino Realm. Poteva essere definito un evento inevitabile.


"Capisco... così il Cubo Magico, la Perla Demoniaca e la Tessera Viola in realtà rappresentano la fonte spirituale, l'energia primordiale e quella della genesi. Sono strumenti divini condensati in qualche modo dall'essenza, l'energia e il divino dell'universo."


Lin Ming diventò sempre più consapevole dell'origine e dell'utilizzo dei tre strumenti divini.


"Quando l'Empireo Primordius aveva ottenuto la Perla Demoniaca, che era anche l'essenza dell'universo, era riuscito a coltivare sia il corpo che l'energia, raggiungendo un tale livello da potersi strappare il cuore e riuscire a farlo battere per oltre 100.000 anni. Questo probabilmente grazie al supporto della Perla demoniaca. Per quanto riguardava l'energia primordiale che coltivava, quella era la fonte del corpo dell'universo. Non c'era da meravigliarsi che l'Empireo Primordius fosse una persona così notevole."


Lin Ming capì alcuni segreti dell'Empireo Primordius e dell'Antico Abisso Demoniaco e la maggior parte delle sue ipotesi probabilmente erano vere. Sembrava che se avesse ottenuto la Perla Demoniaca in futuro, avrebbe giocato un ruolo critico nella coltivazione delle Leggi Primordiali.


Le Leggi Primordiali in realtà erano le leggi dell'essenza dell'universo. Poteva esserci perfino vera energia primordiale nella Perla Demoniaca.


"L'Empireo Primordius coltivava sia il corpo che l'energia, ma l'Empirea Sogno Divino coltiva la fonte spirituale, quindi probabilmente coltiva l'energia e l'anima. Per questo è riuscita a formare il mondo del sogno divino e anche a lasciare queste fonti spirituali elementari in esso. Queste risorse probabilmente sono delle ricompense per gli sfidanti, ma probabilmente pochissimo possono sperare di ottenerle."


Disse tra sé e sé Lin Ming. Con la forza titanica del mostro dal pelo rosso, i geni ordinari di un grande mondo non sarebbero riusciti ad ucciderlo.


Tuttavia era anche ragionevole. La fonte spirituale era un tesoro incredibilmente prezioso. Era impossibile che l'Empirea Sogno Divino lo desse troppo liberamente, quindi poteva permettere solo ai più grandi talenti di ottenerla.
                                


                                



