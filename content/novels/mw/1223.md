---
weight: 12230
title: Capitolo 1223 – Tian Mingzi
pubDate: 2025-12-15T08:37:10.334Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener">https://shop.spreadshirt.it/novelle-leggere/</a>


<em>CAPITOLO SPONSORIZZATO ringraziamo Lorenzo!
4 capitoli in coda (4 di Lorenzo), 0/5
da editare
-Schadenfreude</em>


3000 grandi mondi del Regno Divino, mondo Vasto Universo.


Nonostante i 3000 grandi mondi fossero raggruppati insieme, in realtà differivano di molto in dimensioni e in numero di maestri presenti.


Il mondo Vasto Universo era uno dei primi dieci in classifica. In termini di area, era ampio oltre venti volte rispetto al mondo della Luce Cremisi in cui era localizzato il quartier generale. In confronto al Mondo delle Vere Arti Marziali, era comunque sette o otto volte più grande. Il numero di maestri presenti non era paragonabile ai grandi mondi di grado inferiore.


I grandi mondi di livello superiore avevano tutti un titolo e questo era un mondo di prim'ordine. Dei 3000 grandi mondi, solo 100 di essi erano considerati di prim'ordine.


Un mondo come quello delle Vere Arti Marziali era solo inferiore a questa categoria. Era definito di secondo ordine e in questa categoria ce n'erano diverse centinaia.


Per quanto riguardava il mondo della Luce Cremisi e il mondo Atlante, erano di terz'ordine, che erano anche quelli più numerosi, ce n'erano oltre 2000 di essi.


Non solo i mondi di prim'ordine erano più grandi, ma contenevano molti più maestri. Inoltre, molti di essi erano occupati da Empirei! Questo era uno dei segni distintivi impliciti di un mondo di prim'ordine.


Sul Decreto Sigillo Divino, i partecipanti di più alto livello per lo più provenivano da questi mondi di prim'ordine.


La terra più sacra del mondo Vasto Universo era anche dov'era localizzato il Sacro Palazzo dell'Empireo, il centro del Palazzo Celeste Vasto Universo.


In quel momento, in una grande sala della struttura era radunato un gruppo di persone. Queste persone avevano tutti una coltivazione elevatissima, ma in quel momento dovevano trattenere la loro aura il più possibile, assochilometrindo a persone ordinarie.


Nel Palazzo Celeste Vasto Universo, a meno che uno non fosse un Empireo, non importava quanto uno fosse famoso o onorabile, doveva mostrare umiltà.


In questo gruppo c'era un uomo alto e robusto che indossava un abito ampio e aveva i lineamenti quadrati e le orecchie rotonde. Sedeva su un posto d'onore e stava sollevando un bicchiere di vino. Rise e disse:"I migliori in classifica sono davvero tutti discendenti di Empirei. Tuttavia, Re del Mondo Grande Universo, la sua Terra Sacra se la sta cavando proprio bene. Senza contare i discendenti di Empirei, uno dei migliori partecipanti proviene dal suo Sect."


La persona a cui si stava riferendo era il Grande Re del Mondo Vasto Universo. Tuttavia, visto che sarebbe stato un tabù avere un nome uguale a quello del palazzo celeste, certamente non si sarebbero definiti Terre Sacre Vasto Universo. Quindi il loro nome era stato cambiato, corrispondentemente, il Grande Re del Mondo era anche definito Grande Universo.


"Ahah, Lord Emissario, non posso davvero accettare un complimento così generoso. Le mie Terre Sacre del Grande Universo hanno solo una persona che è riuscita a stento ad arrivare al dodicesimo posto nel Decreto Sigillo Divino. Anche senza considerare i discendenti di Empirei, Bo'er sta solo inseguendo il fondo dei primi dieci posti. Tutti i miei altri discepoli sono stati sconfitti!"


Accanto all'uomo alto e robusto, un vecchio vestito di blu dall'aspetto cordiale si accarezzò la barba mentre parlava con modestia. Nonostante questo non poteva nascondere un sorriso. Era chiaro che fosse soddisfatto che il suo discepolo fosse arrivato quasi tra i primi dieci posti.


"Il virtuoso nipote Yuwen Bo ha molte speranze di entrare tra i primi dieci posti. Se ci riuscirà, allora probabilmente verrà nel Palazzo Celeste Vasto Universo." L'uomo alto e robusto ridacchiò.


"Ahah, non oso sperarlo, ma se fosse davvero possibile, allora le chiedo umilmente di prendersi cura di lui allora."


Mentre parlava, il vecchio porse i suoi rispetti.


Quest'uomo alto e robusto era il capo dei discepoli dell'Empireo Vasto Universo e il primo emissario del Palazzo Celeste. Il suo nome era Vasto Cosmo.


Si poteva intuire quale fosse la sua posizione visto che era stato chiamato come il palazzo celeste.


Il cosiddetto capo dei discepoli dell'Empireo Vasto Universo non era come Wu Guyun, un mero capo dei discepoli di una sola generazione. Vasto Cosmo era il discepolo che aveva ottenuto i migliori risultati fin dalla fondazione del Palazzo Celeste.


In effetti era arrivato da tempo ad un passo dal diventare un Empireo!


Nonostante questo stadio fosse di gran lunga lontano dall'essere paragonabile ad un vero Empireo, era comunque uno stadio di gran lunga superiore ad un Grande Re del Mondo.


Inoltre Vasto Cosmo poteva rappresentare personalmente l'Empireo Vasto Universo. La sua posizione superava di molto quella di un Grande Re del Mondo. Perfino un Grande Re di un mondo di prim'ordine avrebbe dovuto mostrare rispetto nei suoi confronti.


E in questo Incontro di Arti Marziali Assoluto, i primi dieci discepoli avrebbero ottenuto una ricompensa speciale: entrare nel palazzo celeste e ricevere la guida del capo dei discepoli dell'Empireo Vasto Universo in persona.


Questo capo dei discepoli naturalmente era Vasto Cosmo.


Vasto Cosmo rise e disse: "Il Re del Mondo Grande Universo è troppo modesto. Nonostante si dice che i primi dieci possano entrare nel palazzo celeste, ai veri discendenti di Empirei non piacerebbe un maestro umile e comune come me, e certamente non si recherebbero qui. Allora, se il nipote Yuwen potrà arrivare ad una posizione vicina ai primi dieci, certamente potrà entrare nel palazzo celeste."


Sentendo questo, il Re del Mondo Grande Universo si riempì di gioia ed espresse ripetutamente i suoi ringraziamenti. Se uno potesse entrare nel Palazzo Celeste Vasto Universo, allora anche se non avesse potuto apprendere una potenza trascendente, sicuramente avrebbe potuto imparare una tecnica originale dell'Empireo Vasto Universo. Per le Terre Sacre del Grande Universo sarebbero state sicuramente arti marziali di altissimo livello.


"Questo Incontro di Arti Marziali Assoluto ha una magnificenza e una grandezza senza precedenti. È molto più meraviglioso ed ambizioso delle ultime decine di tornei. Questa volta si può dire che stiano spuntando innumerevoli talenti. Inoltre, Tian Mingzi, le sue Terre Sacre del Cielo Oscuro hanno un discepolo che ha raggiunto la quindicesima posizione sul Decreto Sigillo Divino. Quel piccoletto è un suo diretto discendente? Se ricordo bene, il suo nome è You Wujin, vero?"


Chiese Vasto Cosmo ad un uomo vestito di nero seduto da un'altra parte della sala.


Era un uomo di bell'aspetto ed elegante, non sembrava avere più di vent'anni. Posava le braccia con calma sulle sue ginocchia. I suoi palmi erano pallidi, le sue dita sottili e molto belle e i suoi occhi avevano pupille rosso sangue, facendolo sembrare un po' diabolico.


QUest'uomo era la nemesi assoluta di Mu Qianxue e anche il colpevole principale della distruzione delle Terre Sacre Qianyu: Tian Mingzi.


In passato quando Tian Mingzi aveva annientato le Terre Sacre Qianyu era un Re del Mondo. Ora, 50.000 anni dopo, la sua coltivazione era arrivata ad uno stadio ancora più terrificante.


L'uomo vestito di nero sorrise lievemente e disse con eloquenza: "Non mi aspettavo che il Lord Emissario ricordasse il nome di You Wujin. Devo ringraziarla per il complimento meraviglioso."


"Ahah, Tian Mingzi, non c'è bisogno di essere così cortesi. Non ha appena superato i 100.000 anni d'età? È diventato un Re del Mondo solo decine di migliaia di anni fa e ora è già un Grande Re del Mondo. Inoltre presidia il mondo di prim'ordine della Genesi Diabolica. In futuro non sarebbe strano se arrivasse ad un passo dal diventare un Empireo. Questa sorta di talento è davvero invidiabile."


Disse apertamente Vasto Cosmo ridendo.


Mentre parlava, destò una serie di discussioni tra tutte le persone nella sala.


"Esatto, il Re del Mondo Tian Mingzi ha stabilito le sue Terre Sacre del Cielo Oscuro 50.000 anni fa, eppure ha fatto dei progressi di cui andare davvero orgogliosi. Posso solo vergognarmi della mia inferiorità. Le mie Terre Sacre del Grande Universo sono esistite da oltre 7 milioni di anni e ora ha quasi raggiunto il loro stesso livello!"


Il Re del Mondo Grande Universo sorrise mentre faceva altre lodi.


"Esatto, il Re del Mondo Tian Mingzi è il più giovane tra di noi, eppure ci ha superato lievemente in quanto a forza. Credo che sicuramente arriverà ad un passo dallo stadio di Empireo in futuro."


"Ahah, perfino il suo discendente diretto You Wujin è straordinario. Credo che molto probabilmente diventerà un Re del Mondo in futuro!"


Tra le persone sedute in questa sala, le persone di posizione inferiore erano Re del Mondo ordinari e c'erano anche molti Grandi Re di mondi di primo e secondo ordine. Erano tutte persone dalla posizione estremamente elevata, eppure stavano tutti lodando Tian Mingzi. Solo da questo si poteva capire quanto fosse prominente la sua reputazione.


Negli ultimi 100.000 anni, tra tutti i Grandi Re del Mondo, era il più giovane.


Dal momento in cui aveva fondato le Terre Sacre del Cielo Oscuro, ci aveva messo solo 50.000 anni per svilupparla in questo modo. Inoltre si diceva che avesse ottenuto l'apprezzamento del signore del Grande Mondo della Genesi Diabolica, l'Empireo Genesi Diabolica. Se una persona del genere lo favoriva, allora si poteva immaginare a che livello sarebbe arrivato Tian Mingzi.


Poteva perfino sperare di diventare un Empireo in futuro. Che sorta di concetto era un Empireo? Nell'intero Regno Divino un Empireo nasceva solo ogni milione di anni. Questo era un livello di esistenza con cui un Re del Mondo non poteva rivaleggiare.


Sicuramente una persona del genere, anche nel caso non si potesse intrattenere buoni rapporti con lei, almeno non sarebbe stata provocata.


Tian Mingzi sorrise dicendo: "Posso accettare a stento tutte queste lodi. Sono soltanto un membro della giovane generazione in questo raduno prestigioso e ho ancora una lunga strada davanti a me. Dovrò chiedere a tutti voi di avere pazienza con me. Per quanto riguarda You Wujin, ha solo fatto un piccolo progresso, niente che sia degno di un complimento. Non è niente in confronto a Fata Xiao Moxian del Palzzo della Genesi Diabolica."


Il grande mondo di Tian Mingzi era proprio quello della Genesi Diabolica. La Terre Sacre che aveva stabilito naturalmente non poteva avere lo stesso nome, quindi se n'era inventato uno.


.....


Mentre stava accadendo tutto questo nel palazzo Vasto Universo, Lin Ming era ancora nel Mondo Sogno Divino, ad esaminare i ricordi del mostro dal pelo rosso. L'aveva fatto per gli ultimi tre giorni.


Le nuove informazioni che aveva scoperto lo avevano scioccato.


I ricordi del mostro erano pieni di ogni sorta di immagine strana e mistica. Considerando tutte queste memorie, Lin Ming riuscì a dedurre che la creatura proveniva da un piano diverso chiamato Mondo dell'Anima dal mostro dal pelo rosso.


Nel mondo dell'anima ogni creatura era una forma spirituale!


Anche il mostro dal pelo rosso lo era, era apparso nel mondo del Sogno Divino come forma spirituale.


Il Mondo dell'Anima non faceva parte dei 3000 grandi mondi del Regno Divino. Era ampio, sconfinato, quasi infinito, di gran lunga più grande di ogni sezione del Regno Divino! Sembrava che fosse una dimensione completamente indipendente dal Regno Divino!


"Esiste davvero un piano del genere in questo universo? È un mistico regno divergente?"


Lin Ming sussultò, era scioccato. In origine pensava che il Regno Divino comprendesse l'intero universo, ma ora sembrava che non fosse vero.


Se il Mondo dell'anima era un mistico regno divergente, allora la vastità di queste dimensioni superava di gran lunga la sua immaginazione.


Nei ricordi del mostro dal pelo rosso, Lin Ming vide che l'Empirea Sogno Divino era entrata in questo Mondo dell'Anima!


Era già una questione di moltissimo tempo fa. Allora, la coltivazione dell'Empirea era molto bassa.


Il mostro dal pelo rosso, insieme a molte altre bestie spirituali di quel piano, aveva provato ad attaccarla. Tuttavia l'Empirea aveva finito per batterli tutti.


Comunque non li aveva uccisi, li aveva tutti imprigionati nel suo mondo.


Quando lo venne a sapere, Lin Ming divenne pensieroso. Immaginò che il Mondo dell'Anima fosse un mistico regno divergente di qualche tipo e, quando l'Empirea Sogno Divino era ad un livello estremamente basso, era entrata in questo piano all'avventura per cercare le sue opportunità fortunate. Alla fine aveva colto un'occasione incredibile e aveva appreso i segreti del Mondo dell'Anima. Così aveva stabilito la Legge del Sogno Divino e aveva completato la sua potenza trascendente!
                                


                                



