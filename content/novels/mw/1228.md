---
weight: 1228
title: Capitolo 1228 – Altare Sigillo Divino
pubDate: 2025-12-15T08:37:10.334Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em>Capitolo regolare (di oggi),
1 capitoli in coda (1 di Lorenzo), 0/5
da editare
-Schadenfreude</em>


"Presto arriveremo nella Stella del Cimitero Lunare. Partecipanti, per favore radunate i vostri averi e preparatevi a partire. Tra 10 giorni inizieranno ufficialmente le semifinali!"


Dopo tre mesi, una voce indifferente riecheggiò per tutta la nave spirituale.


Tutti i partecipanti del Grande Mondo delle Vere Arti Marziali alla fin erano arrivati nel luogo dove si sarebbero tenute le semifinali dell'Incontro di Arti Marziali Assoluto.


"Finalmente siamo arrivati..."


Lin Ming era sul ponte. Poteva distinguere un pianeta azzurro sotto di lui nel vasto e sconfinato cielo stellato.


Questo mondo aveva un diametro cento milioni di chilometri e il 70% della sua superficie era composto d'acqua.


Questo era uno dei pianeti privati dell'Empireo Vasto Universo. Nonostante fosse pieno di vita, non c'era un solo umano al suo interno. Era sempre rimasto inutilizzato, ma ora sarebbe stato sfruttato come uno dei 30 posti in cui si sarebbero tenute le semifinali dell'Incontro di Arti Marziali Assoluto.


La nave spirituale attraversò quest'ultimo tratto e discese direttamente nella Stella del Cimitero Lunare.


"A tutti i partecipanti, per favore scendere dalla nave spirituale. Le semifinali inizieranno tra dieci giorni."


La voce impassibile risuonò di nuovo. Quando volò fuori dall'imbarcazione, Lin Ming vide che c'erano decine di barche spirituali parcheggiate in alto nel cielo.


I partecipanti di oltre 100 grandi mondi si erano radunati nella stella. Ogni grande mondo aveva mandato un emissario e una nave spirituale mandata apposta per raccogliere i partecipanti.


Ora le imbarcazioni erano sospese nel cielo, radunate una sull'altra come una montagna. Centinaia di migliaia di discepoli volarono giù dalle imbarcazioni spirituali. Da lontano sembravano una folla di formiche che cadevano dal cielo.


"Si sono radunate 300.000 persone qui. Mi chiedo come competeremo." Disse tra sé e sé Lin Ming. Chiaramente non avevano intenzione di usare il Mondo del Sogno divino e, con così tante persone qui, voler fare competere tutti in modo imparziale sarebbe stato difficile.


"Mm... cos'è quello?"


Lin Ming scoprì all'improvviso che di fronte alle navi spirituali c'era una pianura sconfinata. In questo vasto spiazzo c'era un enorme altare divino color viola e oro che si allungava per centinaia di migliaia o anche milioni di piedi verso l'alto! Era così grande da sembrare quasi estendersi all'infinito, era quasi impossibile valutarne le dimensioni a occhio. Una nave spirituale gigante circolava attorno a questo altare divino. Nonostante potesse essere definita un'imbarcazione titanica, di fronte a questo altare sembrava piccola come un insetto.


"Davvero troppo enorme. È un qualche tipo di altare?"


Lin Ming ne fu scioccato. Se avesse paragonato questo altare ad una montagna, allora sarebbe stata la vetta più alta e ampia che avesse mai visto!


Questo altare divino aveva decine di scalini. Ogni gradino era alto e ampio 100.000 piedi. Ogni passo sembrava costituire un suo mondo.


E ciò che sbigottiva di più Lin Ming era che in questo altare divino l'energia Heaven Earth era così densa da essersi trasformata in essenza, radunandosi in innumerevoli bolle che fluivano in fiumi d'acqua. Nel gradino più alto, il flusso di essenza si radunava sempre di più finché non era iniziato a cadere per i gradini come una cascata!


Questi fiumi e cascate erano tutti formati da energia Heaven Earth liquida; ce n'era una quantità incalcolabile. Questa energia non proveniva dalla Stella del Cimitero Lunare, ma era immagazzinata nell'altare divino. Se fosse stata tutta convertita in vera essenza e poi usata per attaccare, allora si poteva immaginare quanto sarebbe stata formidabile!


Nel cielo, anche molti altri praticanti di arti marziali notarono l'altare strano e magnifico.


Alcuni divennero curiosi e cercarono di avvicinarsi per dare un'occhiata, ma prima ancora di poter avanzare, una pressione terrificante li avvolse. Questi geni impareggiabili sembrarono insetti che avevano perso le ali. Cercarono disperatamente di usare tutta la loro energia per volare via, ma la loro velocità diminuì lentamente finché non caddero giù!


Fortunatamente erano tutti estremamente forti e avevano scudi di vera essenza protettiva spessi, altrimenti sarebbero rimasti gravemente feriti.


"Cosa sta succedendo qui?"


"Quell'altare divino emana una pressione terrificante!"


Gli innumerevoli geni guardarono questa struttura magnifica.


L'altare divino era stato costruito con una pietra strana e sconosciuta. Non era liscia, anzi, era piena di solchi e sembrava estremamente ruvida, come se ogni pollice fosse stato intagliato con violenza dal terreno. Ad un'ispezione più accurata comunque si poteva vedere che queste linee non erano affatto casuali. Ogni solco sembrava contenere i suoi segreti, proprio come le linee delle pietre del caos!


Ogni gradino aveva delle linee dall'aspetto diverso. Contando con attenzione, ce n'erano un totale di 33!


Un altare divino di 33 gradini che simboleggiava i 33 Cieli!


Vedendo questo numero, Lin Ming si incuriosì. Aveva attraversato 33 Cieli e questo altare divino aveva 33 gradini.


"Ho sentito parlare di miti in cui c'erano cieli a 33 strati, ma cosa significa? Nel continente Tianyan si diceva che ci fossero sei cieli e, quando sono volato fin lì, in effetti ho scoperto sei cieli. Il più basso era il Cielo Calmo Flusso, seguito da quello del Caos Primordiale. Ogni livello diverso aveva un paesaggio suo, ma il pianeta Sky Spill è un pianeta insignificante tra i miliardi di mondi dei piani inferiori. Che significato potrebbero avere i suoi cieli in confronto ai 33 Cieli del Regno Divino? È un qualche posto speciale?"


Lin Ming era da tempo perplesso al riguardo. C'erano anche innumerevoli opinioni riguardo ai 33 Cieli, ma non c'era un punto di vista definito.


In quel momento, dal suo mare spirituale, Mu Qianxue disse: "Si è dibattuto molto tempo su cosa siano i 33 Cieli e nemmeno io so esattamente cosa siano. Per quanto riguarda questo altare divino di fronte a noi, ho la sensazione che ci sia qualcosa di strano in esso. Il materiale usato per raffinarlo è uno dei tipi di pietra più meravigliosi nel Regno Divino, Antica Pietra Divina! Un materiale capace di forgiare un'arma degna del Dao Celeste!"


"Mm? Antica Pietra Divina?"


Lin Ming ne fu un po' sorpreso. In quel momento una voce potente si diffuse per tutta la Stella del Cimitero Lunare.


"Le semifinali nell'Incontro di Arti Marziali Assoluto sarà nel grande altare che avete di fronte a voi: l'Altare Sigillo Divino! L'Altare Sigillo Divino è uno strumento prodigioso raffinato da un Empireo in un'era distante! Si dice che chiunque arrivi in cima a questo altare possa diventare un dio!"


Le persone che potevano scalarlo sarebbero potute diventare divinità?! Che sorta di dichiarazione era questa?! I centinaia di migliaia di partecipanti rimasero scioccati.


"Ma quello strumento divino è stato perso da tempo. L'Altare Sigillo Divino che vedete di fronte a voi è stato raffinato dal mio onorabile maestro: l'Empireo Vasto Universo! Dopo 100.000 anni, ha percepito il Dao Celeste e ha fatto una ricerca completa riguardo l'antico altare per creare il suo tesoro spirituale."


"Questo tesoro spirituale usa un pianeta come suo materiale principale. Formandosi lentamente per 10.000 anni, è stato creato con antica pietra divina e 33 tipi di materiale celeste!"


Era stato il 76esimo discepolo diretto dell'Empireo Vasto Universo a parlare. Era il Re del Mondo che aveva mandato un'incarnazione per venire a prendere Lin Ming e gli altri e portarli nella Stella del Cimitero Lunare!


Stavolta però era il suo vero io a parlare!


Sarebbe stato lui a presiedere personalmente alle semifinali nella Stella del Cimitero Lunare!


Era davvero incredibile che un Re del Mondo si presentasse a delle semifinali.


<em>'E pensare che un intero pianeta è stato raffinato per diventare un tesoro, le abilità di un Empireo sono davvero sconvolgenti! Tuttavia, da ciò che ho sentito sembra che questo tesoro sia basato sull'antico Altare Sigillo Divino. In altre parole è una replica, ma anche il tesoro spirituale di un Empireo.'</em>


<em>
</em><em>'Una replica è già così sbalorditiva, allora quanto dev'essere formidabile il vero Altare Sigillo Divino? Si dice che chiunque possa raggiungere la cima di questo altare possa diventare un dio! E... questo nome... che l'antico Altare Sigillo Divino sia stato raffinato dall'Empireo Sigillo Divino?'</em>


Lin Ming fece questa ipotesi. Pensò subito all'Empireo Sigillo Divino!


Indubbiamente quella persona era stato un Empireo incredibilmente potente. Era stato almeno allo stesso livello dell'Empireo Primordius o forse l'aveva perfino superato!


Questo perché Lin Ming aveva viaggiato per la Capitale Imperiale Immemore e aveva incontrato l'antica reliquia che esisteva lì, l'Antico Sigillo Elisio. Da lì, aveva saputo che l'Empireo Sigillo Divino era stato coinvolto nella calamità del mondo di 3,6 miliardi di anni fa, poteva essere stato perfino l'eroico protagonista di quell'era!


"Il vero Altare Sigillo Divino in realtà è uno strumento divino. Quello vero probabilmente supera perfino il tesoro spirituale di un Empireo!"


Quando Lin Ming era stato nell'Antico Abisso Demoniaco e aveva percorso la Strada dell'Imperatore, aveva incontrato la volontà residua dell'Imperatore Demoniaco. Lin Ming aveva saputo da essa che il motivo per cui l'Empireo Primordius aveva creato la Strada dell'Imperatore in passato era stato per raffinare con successo uno strumento divino.


Tuttavia alla fine aveva fallito ed era perfino morto. Per quanto riguardava i molti segreti degli Empirei, l'Imperatore Demoniaco non ne sapeva nulla.


Da questo si poteva capire che uno strumento divino superasse di gran lunga il tesoro spirituale di un Empireo. Altrimenti, con le tecniche dell'Empireo Primordius, non sarebbe stato così difficile raffinare un tesoro spirituale e non sarebbe stato sconfitto  alla fine.


Mentre Lin Ming rifletteva, la voce tonante del 76esimo discepolo dell'Empireo Vasto Universo risuonò ancora: "Ora annuncerò le regole della competizione per le semifinali!"


Le regole?


Tutti i partecipanti sussultarono e drizzarono immediatamente le regole, ascoltando rispettosamente. Questo era qualcosa da cui sarebbero dipesi i loro risultati al torneo. Naturalmente dovevano ascoltare bene!


"Sono il moderatore delle semifinali che si tengono qui. Sono il 76esimo discepolo dell'Empireo Vasto Universo. Potete chiamarmi Daozi!"


"Le semifinali si terranno nell'Altare Sigillo Divino. L'Altare Sigillo Divino contiene la pressione di un Empireo. Anche se gran parte di quella pressione è stata trattenuta, sopprimerà comunque con intensità i praticanti di arti marziali. Per contendere contro di essa, non solo avrete bisogno di una profonda coltivazione, ma anche di determinazione, volontà, talento, sarà tutto indispensabile! L'Altare Sigillo Divino è una prova completa che vi spingerà oltre i vostri limiti sotto ogni aspetto. Se non potete sopportare la pressione, allora figuriamoci scalare l'altare, perfino stare in piedi su di esso sarà impossibile."


"Inoltre, ad ogni gradino che supererete, dovrete sconfiggere un potente avversario! Le formazioni sono state già preparate per i primi 21 gradini della Formazione dell'altare. Queste formazioni produrranno simulazioni di corpi spirituali dalla forza variabile. Solo sconfiggendoli potrete salire al prossimo. Se perderete, perderete ogni requisito per avanzare!"


"Per quanto riguarda gli ultimi 12 gradini, non combatterete contro corpi spirituale, ma altri partecipanti. Solo sconfiggendone uno potrete avanzare al prossimo gradino. Se verrete sconfitti, sarete costretti a scendere di un gradino. Potete essere sconfitti cinque volte. Una volta che sarete battuti la sesta, perderete ogni requisito per avanzare!"


Mentre Xiao Daozi parlava, tutti i presenti rimasero esterrefatti. Avrebbero dovuto sopportare una pressione tremenda anche solo entrando nell'altare. Se avessero dovuto combattere in questa situazione, si poteva immaginare quante energie avrebbero speso!


I primi 21 gradini erano molto più facili, avrebbero dovuto combattere solo contro una simulazione creata da formazioni. Per quanto riguardava gli ultimi 12, avrebbero dovuto combattere uno contro l'altro. Tuttavia, se un partecipante fosse riuscito ad arrivare a quel gradino, sarebbe stato un genio sconvolgente della sua generazione. Si sarebbero svolte vere e proprie battaglie lì!


Per quanto riguardava il limite di cinque sconfitte, quella era una misura per prevenire la sfortuna. Se uno fosse stato abbastanza forte, ma avesse incontrato un guerriero spaventosamente potente, non sarebbe stato eliminato immediatamente prima di poter superare altri gradini.


"Non potete uccidere il vostro avversario durante questa competizione. Dopo che il vostro avversario ammetterà la sconfitta, non potrete attaccarlo. Infine, vi auguro di poter raggiungere la cima, anche se le possibilità di farlo sono estremamente basse."


Le ultime parole di Xiao Daozi destarono lo spirito combattivo di tutti i geni presenti. Ognuno di loro era un talento orgoglioso. Se qualcuno avesse detto loro di non raggiungere la cima, allora avrebbero scalato con ancora più impegno.
                                


                                



