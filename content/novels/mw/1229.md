---
weight: 12290
title: Capitolo 1229 – Biglietti Difficili da Trovare
pubDate: 2025-12-15T08:37:10.334Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em><strong>CAPITOLO SPONSORIZZATO, ringraziamo Lorenzo!</strong>
0 capitoli in coda (0 di Lorenzo), 0/5
da editare
-Schadenfreude</em>


"Xiao Daozi pensa che nessuno di noi riuscirà a raggiungere la cima. Crede che siamo inutili o cosa."


Disse un praticante di arti marziali con una spada lunga sulle spalle.


"Eheh, Senior Xiao Daozi naturalmente ha un'esperienza fenomenale. Se crede che nessuno di noi potrà raggiungerlo, allora forse la difficoltà è... un po' troppo elevate." Un altro partecipante espresse il suo disaccordo.


Le sue parole suscitarono immediatamente l'ira e le occhiatacce di molti altri: "Non valutare gli altri con i tuoi requisiti limitati. Il nostro apprendista maggiore è il numero uno del Mondo del Nuovo Paradiso! Inoltre è anche il genio più sbalorditivo apparso nelle nostre Terre Sacre del Nuovo Paradiso nell'ultimo milione di anni!
Durante i preliminari, il nostro apprendista maggiore ha risparmiato la maggior parte delle sue energie, eppure è riuscito ad ottenere facilmente il primo posto in un grande mondo. Nonostante l'apprendista maggiore abbia ucciso innumerevoli individui nei preliminari, la sua spada non è stata macchiata da una sola goccia di sangue. Si chiama Jian Wuxue, Jiang del Nuovo Paradiso, cosa diavolo potresti capire?!"


<em>Nota traduzione: Jiang Wuxue (剑无血) significa letteralmente Spada Senzasangue.</em>


Disse un altro praticante di arti marziali dietro. Era in gruppo insieme a delle altre persone dalla stessa divisa. Era chiaro che fossero tutti discepoli principali delle Terre Sacre del Nuovo Paradiso e anche un apprendista junior di questo cosiddetto Jian Wuxue. Per una Terra Sacra di un Grande Re del Mondo, non era strano che diverse centinaia di discepoli superassero i preliminari.


"Un genio che capita solo nell'arco di un milione di anni di una Terra Sacra di un Grande Re del Mondo!"


I praticanti di arti marziali che stavano parlando prima si irrigidirono. Se non fosse stata una vanteria senza fondamento, allora era davvero sbalorditivo. "Se è davvero un genio che capita solo una volta ogni milione di anni allora potrebbe avere la possibilità di diventare un Re del Mondo ordinario in futuro!"


Diversi praticanti di arti marziali mostrarono sguardi pieni di timore reverenziale mentre guardavano questo Jian Wuxue.


"Una possibilità di diventare un Re del Mondo ordinario?" Jian Wuxue alzò le sopracciglia. Ridacchiò, dicendo con sdegno: "Come possono dei pesci piccoli capire le mie ambizioni..."


In quel momento, nella Stella del Cimitero Lunare, tra i centinaia di milioni di partecipanti, c'erano innumerevoli membri d'élite sicuri quanto Jian Wuxue.


Tra così tante persone, molti erano stati sfortunati nei preliminari e non erano riusciti ad ottenere un gettone di trasmissione che avrebbe permesso loro di viaggiare tra grandi mondi. Per questo i loro punti merito erano stati limitati.


C'erano anche alcuni che stavano deliberatamente nascondendo la loro forza. Ora erano tutti impazienti di combattere. Volevano tutti precipitarsi su per questo Altare Sigillo Divino!


I geni erano sempre orgogliosi e arroganti. Fin dalla nascita erano cresciuti riveriti come grandissimi talenti di Terre Sacre delle Vere Arti Marziali di Re del Mondo. Erano tutti fiduciosi nelle loro capacità; nessuno era disposto a credere di essere inferiore agli altri.


Sul picco di una montagna nera, c'era un praticante di arti marziali vestito di nero che affrontava la corrente, era a cento chilometri di distanza dall'Altare Sigillo Divino. La sua pelle era pallida, le sue pupille rosso sangue ed emanava un'aura spettrale. Era il discendente di Tian Mingzi, You Wujin.


"Nessuno può raggiungere la cima? Interessante! Non temo di trovare difficile una sfida, temo solo che la difficoltà sarà troppo bassa! Nonno, aspetta e vedrai. Guarda come scioccherò tutti quanti, avrò successo e attirerò l'attenzione dell'Empireo Genesi Diabolica!"


You Wujin accarezzò la katana nelle sue mani. Si sedette ed entrò velocemente in uno stato meditativo. Questa era la differenza tra un grande talento rispetto alle persone ordinarie; non avrebbe mai sprecato tempo e avrebbe sempre coltivato fino al limite.


In quel momento Lin Ming era in silenzio a guardare l'Altare Sigillo Divino. All'improvviso si sentì osservato. Si girò e vide un giovane vestito di nero a mezz'aria tra la folla, era Zanna di Drago.


I due si fissarono. Anche se erano lontani l'uno dall'altro, potevano distinguere chiaramente il brillante intento combattivo l'uno negli occhi dell'altro.


"Se potessi arrivare al 32esimo gradino, mi chiedo se ci sarà qualcuno capace di rivaleggiare con me..." La voce di Zanna di Drago si diffuse per decine di chilometri nelle orecchie di Lin Ming.


"Se non ci sono avversari, mi chiedo cosa accadrà... forse potrebbe apparire una simulazione."


Lin Ming sorrise. Per scalare l'altare uno avrebbe dovuto resistere alla pressione di un Empireo.


La pressione di un Empireo però avrebbe messo alla prova solo la determinazione, il talento e le fondamenta. Per vedere quanto potenziale aveva davvero un genio, bisognava vederlo combattere!


Quindi, le regole delle semifinali non solo richiedevano di sopportare la pressione dell'Altare Sigillo Divino, ma per avanzare avrebbero dovuto anche sconfiggere un avversario ad ogni gradino!


Così però, più uno andava avanti e più ci sarebbero state meno possibilità che trovasse un avversario. Se nessun altro fosse stato capace di sopportare la pressione, allora non ci sarebbe stato nessun combattimento.


10 giorni erano un periodo di tempo brevissimo per un praticante di arti marziali. Durante questi 10 giorni, quasi tutti tornarono nelle navi spirituali ad isolarsi e a continuare a coltivare.


Lin Ming non fece eccezione.


L'Altare Sigillo Divino era una lunga guerra d'attrito. Non si poteva volare; bisognava scalare dei gradini di milioni di piedi, un passo alla volta!


Questo significava che la competizione sarebbe potuta continuare per diversi giorni!


Tutti i partecipanti stavano accumulando silenziosamente le forze e si stavano preparando per tornare al picco delle loro condizioni.


E durante questo periodo innumerevoli persone si radunarono da tutto il Regno Divino per guardare questa competizione.


Arrivavano costantemente imbarcazioni spirituali nella Stella del Cimitero Lunare.


E, allo stesso tempo, Xiao Daozi aveva radunato un bel po' di discepoli principali abili nelle Leggi della Terra per formare un'enorme arena attorno all'altare!


Questa arena era torreggiante, oltrepassava le nuvole. La sua forma principale era composta completamente da delle montagne tagliate rozzamente senza essere nemmeno state lisciate. Non c'erano ancora dei posti, solo delle posizioni generali.


Solo una montagna poteva contenere decine di migliaia di persone. Ogni singola area dove ci si poteva sedere era ampia e alta oltre mille metri, poteva contenere facilmente miliardi di persone!


I biglietti di ammissione erano venduti tutti dal Divino Palazzo di Vasto Universo. Volerli comprare era estremamente difficile!


Diversi miliardi di biglietti sembravano tanti, ma c'erano i partecipanti di cento grandi mondi radunati qui. Non solo, c'erano innumerevoli mondi intermedi, piccoli e regni mistici nascosti. Anche i grandi mondi sarebbero riusciti ad acquistare solo 10-20 milioni di biglietti.


Alcuni biglietti dovevano essere dati alle varie Terre Sacre di Re del Mondo, alle grandi famiglie di arti marziali, ai famosi Anziani del mondo marziale e anche ai parenti e agli amici dei partecipanti.


Quindi il numero di biglietti venduti pubblicamente in ogni grande mondo arrivavano solo a 10 milioni e i mondi di terz'ordine ne avrebbero avuti solo alcuni milioni.


E in un grande mondo c'era un numero incalcolabile di persone. Bisognava sapere che perfino nell'Incontro di Arti Marziali Assoluto, ogni grande mondo conteneva biliardi di geni!


C'erano molte più persone che volevano guardare le semifinali. Tra queste, le varie grandi Terre Sacre erano i principali compratori. Ad esempio un colosso come il clan dell'Antico Drago aveva 800 frazioni e ogni palazzo aveva le sue figure di alto livello.  Inoltre il suo quartier generale aveva ancora più maestri e molti altri discepoli principali! Avrebbero avuto bisogno di diverse decine di migliaia di biglietti per farli partecipare, ma questo chiaramente era impossibile.


Quindi il Divino Palazzo di Vasto Universo aveva posto dei requisiti estremamente severi per l'acquisto di un biglietto. Non solo uno aveva bisogno di enormi quantità di ricchezze, ma di una certa posizione e origini, o una coltivazione almeno allo stadio di Sacro Lord.


Molti ricchi commercianti desideravano comprare un biglietto, ma non ci riuscirono.


Inoltre, una volta che il biglietto d'ammissione fosse stato venduto, uno avrebbe dovuto porre un marchio spirituale che l'avrebbe reso invendibile. Quindi riuscire ad ottenere un biglietto era diventato un simbolo sia di posizione che di potere!


Un discepolo del Culto Wujian si precipitò frettolosamente a riferire: "Grande Anziano, non possiamo acquistare un biglietto!"


"Capisco."


Il Grande Anziano fece un respiro profondo e provò impotenza. Il loro Culto Wujian non poteva essere considerato nemmeno un Sect di ottavo livello di massimo livello. Nel Regno Divino c'erano innumerevoli organizzazioni come la loro, erano soltanto una goccia nell'oceano. Il genio più splendido che avessero mai prodotto, Yu Youming, era riuscito a stento ad arrivare tra i centomillesimi di un grande mondo. In passato sarebbe stato già buono se avessero avuto un discepolo che fosse arrivato al milionesimo posto.


Se fossero stati nel loro dominio, allora avrebbero potuto decidere loro, ma una volta arrivati nella Stella del Cimitero Lunare, pieno di innumerevoli grandi Sect, non erano riusciti nemmeno comprare un biglietto. Se il loro Sect avesse un Sacro Lord, allora non sarebbero finiti in condizioni così miserabili.


"Va bene. Ho sentito che le semifinali saranno registrate in dischi di formazione che poi saranno venduti dopo al pubblico. Immagino che potremo solo aspettare allora. Non c'è altro modo. Voler entrare direttamente nella barca spirituale del Grande Mondo delle Vere Arti Marziali è ancora più impossibile."


Mentre il Grande Anziano parlava, Mu Qianyu provò un po' di confusione. Era impossibile per loro vedere Lin Ming ora. L'area di 100 chilometri attorno ad ogni grande barca spirituale era una zona proibita in cui nessuno aveva il permesso di accedere. Nemmeno le figure di alto livello dei Sect dei vari partecipanti facevano eccezione.


Tuttavia era così. Con centinaia di migliaia di partecipanti, dovevano esserci decine di milioni di amici e parenti. Se tutte queste persone fossero entrate e uscite nelle navi spirituali, allora perfino gli ingressi sarebbero scoppiati.


"Giusto, se non possiamo vedere nostro marito, allora possiamo prima cercare il clan dell'Antica Fenice per confermare direttamente la questione. Se il nome del Decreto Sigillo Divino è davvero quello di nostro marito, allora potremmo ottenere un biglietto di ammissione dal clan dell'Antica Fenice."


Mu Qianyu sospirò con tristezza, era agitata. Il clan dell'Antica Fenice era una Terra Sacra al picco e aveva molti guerrieri, quindi dovrebbe essere facile per loro ottenere un biglietto. Inoltre il clan dell'Antica Fenice aveva dei discepoli che partecipavano alle semifinali, quindi dovrebbero poter ottenere più biglietti.


Quando Mu Qianyu suggerì questa idea, lo sguardo del Grande Anziano brillò: "Conoscete qualcuno del clan dell'Antica Fenice?"


"Ne conosco una. Un'Anziana di un palazzo che è venuta a prendere nostro marito e a portarlo nel Regno Divino. Dovrebbe essere venuta anche lei a guardare le semifinali."


Fata Feng era una figura importante del Palazzo del Grido della Fenice e anche la persona che aveva condotto Lin Ming nel Regno Divino e l'aveva aiutato a sistemarsi nel clan. Sicuramente avrebbe guardato la competizione.


"Mm. Dovremmo poter vedere una figura di alto livello del clan dell'Antica Fenice."


Il Grande Anziano annuì, ma Yu Youming sembrò preoccuparsi un po'. Cercò di dire qualcosa, ma alla fine scosse la testa. Dato che erano arrivati fin qui, era impossibile tornare. Dovevano insistere.


.....


"Mm? Qualcuno desidera vedermi?" Nella nave spirituale del clan dell'Antica Fenice, Fata Feng sussultò un po' quando ricevette questo messaggio. "Chi è?"


"Sono venuti in quattro. Le persone che desiderano vedere la signora sono due donne. Dicono che un tempo hanno incontrato la signora in un regno inferiore di nome continente Tianyan."


<em>'continente Tianyan... due donne... che siano...'</em> Fata Feng rifletté. "Presto, invitale. Inoltre recati nella sala del Sommo Anziano Huo Lieshi e fallo venire personalmente ad incontrarle!"


Fata Feng aveva già capito chi erano queste due donne. Dato che Lin Ming probabilmente sarebbe diventato un Re del Mondo in futuro, naturalmente avrebbe dovuto accogliere cortesemente le sue moglie del regno inferiore!


"Sì!"


Il discepolo messaggero si congedò e se ne andò. Dopo poco tempo Mu Qianyu, Qin Xingxuan, Yu Youming e il Grande Anziano del Culto Wujian entrarono nella sala principale della nave spirituale.


C'erano già tre persone in attesa nella sala principale: Huo Lieshi, il maestro del Palazzo del Grido della Fenice e Fata Feng.
                                


                                



