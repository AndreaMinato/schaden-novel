---
title: Capitolo 1230 – Iniziano le Semifinali
pubDate: 2025-12-15T08:37:10.335Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em><strong>CAPITOLO SPONSORIZZATO, ringraziamo Alfonso!</strong>
0 capitoli in coda (0 di Lorenzo), 0/5
da editare
-Schadenfreude</em>


Huo Lieshi era un Sacro Lord al picco, il maestro del palazzo del Palazzo del Grido della Fenice era un Sacro Lord ordinario e Fata Feng era ad un passo dall'arrivare al loro stadio.


Il Grande Anziano del Culto Wujian si sentì subito sotto una pressione considerevole in presenza. Era soltanto un Lord Divino negli stadi avanzati, in confronto a queste persone era di gran lunga inferiore.


Questa era la potenza di una Terra Sacra al picco.


Yu Youming era nervoso. Temeva che ci fossero stati degli errori e che ne avrebbero pagato le conseguenze.


Prima che Mu Qianyu e Qin Xingxuan si inchinassero, Fata Feng si era già fatta avanti per dare loro il benvenuto: "Signore, per favore non badate alle formalità. Venite, sedetevi."


Fata Feng fece un cenno e diverse sedie volarono nella sala.


"Senior Fata Feng, il motivo della nostra venuta oggi..." Prima di confermare ciò che stava accadendo, Mu Qianyu e Qin Xingxuan avrebbero provato un'inquietudine costante.


"Per vedere Lin Ming." Fata Feng sorrise lievemente. "Al momento è in isolamento nella nave spirituale del Grande Mondo delle Vere Arti Marziali. Figuriamoci voi due, nemmeno noi possiamo vederlo."


Queste parole erano come una conferma che il Lin Ming nel Decreto Sigillo Divino era il marito di Mu Qianyu e Qin Xingxuan!


Sentendosi alleviate da un grosso peso, le due giovani quasi scoppiarono a piangere dalla gioia. Questo non perché Lin Ming aveva fatto dei progressi meravigliosi nell'Incontro di Arti Marziali Assoluto, ma perché avrebbero potuto vederlo. Finché le semifinali fossero iniziate, avrebbero potuto vederlo con i loro occhi!


Pensando alla loro riunione, Mu Qianyu e Qin Xingxuan si sentirono bruciare il naso.


Yu Youming e il Grande Anziano del Culto Wujian deglutirono violentemente, le loro bocche divennero un po' secche.


Era davvero il loro marito!


I due si scambiarono un'occhiata scioccata. L'uno notò la gioia e incredulità nello sguardo dell'altro.


Il Grande Anziano certamente se ne sarebbe rallegrato. Anche se aveva provato qualche dubbio, aveva trattato le due donne con cortesia e rispetto. In effetti aveva fatto la scommessa giusta stavolta!


"Ahahahah!" In quel momento Huo Lieshi iniziò a ridere di cuore. Guardò le due donne toccandosi la barba e disse: "Meraviglioso, meraviglioso! Dovete aver sperimentato chissà quante difficoltà e prove per venire fin qui dai piani inferiori. Davvero, che brillante esempio di amore tra marito e moglie. Vedo che coltivate le Leggi del Fuoco e avete anche un po' di stirpe del clan di Fenice. Che ne dite di stare nel mio clan dell'Antica Fenice? Troverò un po' di esperti per guidarvi."


La voce di Huo Lieshi era così fragorosa e tonante che faceva ronzare le orecchie. Mu Qianyu e Qin Xingxuan sussultarono un momento per poi girarsi verso il Grande Anziano del Culto Wujian.


Il Grande Anziano rimase stordito per un momento per poi dire rapidamente con una trasmissione di vera essenza: "Le due signore possono sentirsi libere di rimanere nel clan dell'Antica Fenice. Non c'è bisogno che vi preoccupiate di noi."


Che scherzo, come poteva un piccolo tempio come il loro Culto Wujian osare trattenere le mogli di un genio che era arrivato ai primi mille posti del Regno Divino?


"La ringrazio Senior!" Le due donne si inchinarono a Huo Lieshi.


Il Sommo Anziano accettò il loro segno di riconoscenza con generosità. Era quasi equivalente ad una cerimonia tra discepolo e maestro. In futuro avrebbe potuto guidare la coltivazione delle due donne.


"Manca ancora un altro giorno prima dell'inizio delle semifinali. Grazie a Lin Ming al nostro clan dell'Antica Fenice sono stati dati 500 biglietti in più. Dovreste venire anche voi a guardare così da poter vedere con i vostri occhi i risultati di vostro marito."


Disse con noncuranza Huo Lieshi. Con 500 biglietti in più, era facile concederne un po'.


"La ringraziamo Senior." Le due donne lo ringraziarono ancora una volta contente.


Quando Yu Youming sentì queste parole, deglutì visibilmente. Voleva anche lui un biglietto d'ammissione per guardare le semifinali. Poter vedere una competizione tra i più grandi geni del Regno Divino avrebbe aiutato ad ampliare i suoi orizzonti. Sarebbe stato un vantaggio inestimabile per i suoi futuri risultati!


Huo Lieshi guardò Yu Youming e il Grande Anziano del Culto Wujian. A giudicare dallo sguardo di interrogativo di Mu Qianyu di prima, era riuscito a capire che doveva esserci qualche rapporto tra lei e gli altri due estranei. Probabilmente lei e Qin Xingxuan erano riusciti a raggiungere la Stella del Cimitero Lunare grazie al loro aiuto.


Quindi sorrise e disse: "Se volete, potreste venire anche voi a guardare!"


Quando lo sentirono, i due si riempirono di gioia. Espressero velocemente i loro ringraziamenti.


Questo era davvero un dono generoso. Se avessero guardato direttamente la competizione, sarebbero riusciti a percepire lievemente la pressione dell'Altare Sigillo Divino e avrebbero anche visto le linee delle leggi incise su ogni gradino. Per loro era davvero un'occasione fortunata!


.....


Il decimo giorno si avvicinò velocemente. Le semifinali presto sarebbero iniziate!


Al nono giorno, i posti  furono incisi nell'enorme arena. Visto che i praticanti di arti marziali potevano volare, sarebbero balzati direttamente nei loro posti, altrimenti, dato che sarebbero arrivati miliardi di spettatori, sarebbe stato impossibile per loro passare per le porte in un periodo di tempo ragionevole.


Così ci misero un intero giorno per disporre e preparare l'enorme arena.


Miliardi di persone si radunarono insieme, era una scena incredibile. Ogni area dell'arena era piena di gente. Dall'alto sembrava un oceano di uomini senza fine.


Nel cielo masse di coltivatori volavano come sciami di locuste!


Inoltre, le persone che potevano sedersi qui erano tutte persone onorabili e riverite. Erano tutti sovrani delle loro regioni ed erano capaci di controllare le vite di milioni di uomini. Anche così, non sembravano altro che spettatori ordinari.


"Ci sono così tante persone."


Il Grande Anziano del Culto Wujian sospirò. Non era facile per lui e Yu Youming stare qui. Tutte le persone attorno li superavano in importanza.


E, con la fortuna di Mu Qianyu e Qin Xingxuan, riuscirono ad ottenere un po' di buoni porti. Da quest'area, potevano vedere simultaneamente due parti dell'Altare Sigillo Divino.


L'altare era a forma di quadrato. C'erano solo due parti che potevano essere scalate: quella est e quella a sud. Questa era anche l'area in cui il pubblico era radunato e c'erano alcuni posti nell'arena dove si poteva vedere solo un lato.


In quel momento, dalle cento navi spirituali volarono 300.000 geni!


Il loro arrivo indicò che le semifinali finalmente erano iniziate!


"Guardate! I partecipanti sono usciti fuori!"


"Ce ne sono così tanti! Uno qualunque di loro è un genio al picco del suo livello!"


"Quelli erano i membri d'élite straordinari dei 100 grandi mondi! Queste semifinali saranno incredibilmente grandiose!"


Quando i numerosi geni volarono giù dal cielo, l'intera arena si riempì di grida rumorose. Il rumore era così assordante da spazzare via le nuvole!


"Onorabili ospiti dei 100 grandi mondi del Regno Divino e degli innumerevoli mondi di piccola e media dimensione!"


Dall'angolo a sud-est dell'Altare Sigillo Divino, apparirono due splendide donne. La loro voce attraverso una formazione speciale e arrivò a tutto il pubblico.


La gente spostò lo sguardo. Scoprirono che queste due bellezze erano gemelle. Queste donne erano le discepole del Palazzo Celeste di Vasto Universo.


"Le semifinali iniziarono immediatamente. Nell'Altare Sigillo Divino, nemmeno i Sacri Lord possono volare. Quindi, se uno desidera salire fino in cima, non avrà altra scelta se non scalare da solo!"


"Se uno sconfiggerà un avversario potrà salire di gradino. Se perderà, dovrà scendere di un gradino. Se non potrà continuare o sarà sconfitto cinque volte, allora sarà espulso dall'Altare Sigillo Divino. I risultati delle finali saranno determinati in base a chi sale più gradini. Per quanto riguarda le persone nello stesso gradino, saranno valutate in base al numero di sconfitte. Alla fine solo 300 partecipanti supereranno questa prova!"


"In questa competizione nessuno può uccidere gli altri. Una volta che due persone combattono, nessuno ha il permesso di interferire, altrimenti perderà ogni diritto di continuare!"


I 300.000 geni atterrarono alla base dell'altare. La struttura era alta 3,3 milioni di piedi. Ogni gradino era alto 100.000 piedi. Non solo, nell'altare era avvolto dalla pressione di un Empireo. Salire sarebbe stato più facile a dirsi che a farsi!


"È così alto!"


Lin Ming guardò il cielo; non poteva nemmeno vedere la cima di questo altare.


Nel primo gradino si condensavano torrenti di energia Heaven Earth che ricadevano come cascate. Quando quest'acqua cadeva a terra veniva riassorbita e circolava di nuovo in perpetuo.


"Non abbiamo nemmeno iniziato a scalare che la pressione è già forte. Nemmeno un talento di prima classe come Huo Yanguang del Palazzo del Grido della Fenice non riuscirebbe a sopportarlo. Queste persone attorno a me però possono farlo con facilità. I coltivatori capaci di superare i preliminari sono davvero incredibili."


Lin Ming scorse tutti con lo sguardo, osservando i 300.000 geni. Queste persone erano talenti mostruosi selezionati tra 100 grandi mondi!


"Fratello Lin... ho visto il fratello Lin!"


Un praticante di arti marziali poteva scorgere diverse centinaia di migliaia di persone in poco tempo con la sua percezione spirituale. Inoltre Qin Xingxuan era incredibilmente familiare con Lin Ming. La prima volta che vide il giovane vestito di blu, lo riconobbe anche solo dalla sua schiena forte mentre stava guardando il maestoso Altare Sigillo Divino.


Mu Qianyu strinse la mano di Qin Xingxuan, sentì una sensazione di bruciore al naso. Dopo così tante difficoltà e prove, finalmente poteva vedere Lin Ming, quindi come poteva non voler singhiozzare di gioia? Fece diversi respiri profondi, recuperò la compostezza e poi disse: "Non chiamarlo. Lascialo competere in pace. Non dobbiamo distrarlo."


"Lo so..." Sussurrò emozionato Qin Xingxuan.


Tutti i partecipanti erano schierati in riga sotto l'altare. In quel momento le voci delle gemelle del Divino Palazzo di Vasto Universo risuonarono...


"Signore e signori! La competizione inizierà ora!"


<em>Woosh! Woosh! Woosh!</em>


Proprio mentre le voci delle due donne si attenuavano, i numerosi geni balzarono in avanti, immergendosi nelle cascate di energia Heaven Earth come pesci che cercavano di arrivare alla porta del drago!


<em>Nota traduzione: i pesci che arrivano alla porta del drago si riferiscono ad una leggenda cinese in cui una carpa risale lungo il Fiume Giallo, per arrivare poi alla Porta del Drago e trasformandosi in un dragone immortale.</em>


L'Altare Sigillo Divino impediva di volare, ma era possibile saltare. Alcuni partecipanti evocarono vera essenza per balzare perfino sotto la pressione incredibile che li stava avvolgendo. Ogni salto arrivava almeno a mille piedi d'altezza.


Centinaia di migliaia di geni passavano attraverso le cascate. Le loro mani afferravano le pareti di pietra ruvide dell'altare, radunando le loro forze e balzando più e più volte!


Erano estremamente veloci, come se stessero volando verso l'alto senza fermarsi!


"Anche sotto questa pressione possono mostrare uno spettacolo del genere. I giovani sono proprio degni di lode!" Esclamarono innumerevoli guerrieri tra gli spettatori.


"Sì, ma ci sono delle differenze. Alcuni presto raggiungeranno il primo gradino, ma altri sono arrivati solo al 30% del tragitto."


Tra i centinaia di migliaia di geni, ci sarebbero state diverse persone sul punto di salire il primo gradino. Tra di loro c'era You Wujin!


Nelle sue pupille rosso sangue brillava una luce ardente.


E dietro di lui, solo a mille piedi di distanza, c'era un praticante di arti marziali con una spada lunga in spalla. Era il miglior discepolo delle Terre Sacre del Nuovo Paradiso: Jiang Wuxue.


"Eheh, sei piuttosto veloce, ma la velocità non è così importante qui. Alla fine qui conta solo la propria forza. Il primo posto è già mio!"
                                


                                



