---
weight: 12310
title: Capitolo 1231 - Cos'è l'Orgoglio
pubDate: 2025-12-15T08:37:10.335Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em>Capitolo regolare,
0 capitoli in coda, 0/5
da editare
-Schadenfreude</em>


Diverse centinaia di migliaia di praticanti di arti marziali scalavano l'Altare Sigillo Divino, era uno spettacolo davvero incredibile.


Lin Ming non era veloce, ma ogni passo che faceva era ben saldo. Non stava rallentando deliberatamente. In effetti, mentre saliva, l'aura attorno a lui, la pressione e le rocce che toccava, il flusso dell'energia, tutto attorno a lui gli dava una sensazione indescrivibile.


"Le pareti di pietra dell'Altare Sigillo Divino sono ruvide, imponenti e antiche. Afferrarle è come tenersi al flusso infinito del tempo." Lin Ming era in grado di percepirlo inspiegabilmente. Mentre scalava, scoprì che c'erano molti strani Concetti incisi sul gradino. Nonostante volesse fermarsi e meditare lentamente su di essi, non c'era tempo.


Queste semifinali sarebbero continuate solo per diversi giorni. Anche se Lin Ming avesse voluto studiare l'altare, non sarebbe riuscito ad apprendere molto durante questo breve periodo di tempo.


"L'Altare Sigillo Divino. Nelle leggende è definito un antico strumento divino, qualcosa che supera perfino un tesoro spirituale di un Empireo. Se uno può arrivare in cima, allora può diventare un dio!"


"Non dovrebbero essere voci senza fondamento. Nonostante sia solo una replica, contiene comunque i Concetti dell'antico altare. Se potessi meditare su di essi, allora sarebbe di grande beneficio per me.


"Un giorno, se sarà destino che incontri il vero Altare Sigillo Divino e potessi scalare tutti e 33 i gradini, chissà cosa succederebbe!"


Lin Ming sospirò con emozione. Continuò a salire, percependo lentamente i Concetti contenuti nell'altare.


You Wujin, Jiang Wuxue e molti altri si stavano precipitando verso l'alto il più velocemente possibile per arrivare primi. In quel momento invece Lin Ming stava salendo lentamente come se stesse assaporando una tazza di tè fresca. Si stava illuminando su ogni concetto attorno, anche se non avesse potuto comprendere nulla, sarebbe stato comunque un ampliamento dei suoi orizzonti.


Lin Ming guardò verso l'alto. Un po' di persone stavano già per raggiungere il primo gradino. Per quanto riguardava Zanna di Drago, aveva iniziato dall'altra parte dell'altare, così non lo vedeva ora.


In quel momento, tra tutti centinaia di migliaia di praticanti di arti marziali, qualcuno alla fine salì sul primo gradino!


"Qualcuno è arrivato al primo gradino! Il primo... proviene dal Grande Mondo della Genesi Diabolica, You Wujin!"


Alla base dell'altare, le due gemelle gridarono. Le loro voci erano amplificate attraverso una formazione e si diffusero per tutto il pubblico.


"You Wujin!"


"You Wujin!"


"You Wujin!"


"Apprendista Senior You, può farcela!"


Mentre le gemelle chiamavano il suo nome, un gruppo di giovani si alzò e iniziò a tifare per lui!


Senza dubbio provenivano dalla stessa Terra Sacra di You Wujin. Erano discepoli principali delle Terre Sacre del Cielo Oscuro.


"I risultati di You Wujin nei preliminari sono arrivati al 18esimo posto nel Decreto Sigillo Divino. È arrivato secondo nel Grande Mondo Genesi Diabolica, secondo solo al discendente dell'Empireo Genesi Diabolica, Xiao Moxian!"


Mentre le due gemelle gridavano il nome di Xiao Moxian, una grande quantità di persone urlò allarmata.


Questo nome risuonò nelle orecchie di tutti come un tuono! Fin dall'inizio dei preliminari e anche quando era apparso per la prima volta il Decreto Sigillo Divino, Xiao Moxian era rimasta al primo posto. Non c'era mai stato nessuno che l'aveva superata e si era distanziata dal secondo posto in modo considerevole!


Xiao Moxian non doveva partecipare alle semifinali e nemmeno ai preliminari, ma si era unita alla selezione nel Mondo del Sogno Divino per mostrare le sue capacità. Dato che ormai aveva attirato le luci della ribalta, si era rifiutata di stare per tre mesi in una nave spirituale e viaggiare per biliardi di chilometri in un piccolo pianeta isolato come la Stella del Cimitero Lunare. Quindi Xiao Moxian non stava partecipando a queste semifinali.


Nessuno dei partecipanti aveva posto obiezione. Era semplicemente naturale.


"Chi è You Wujin? Non mi aspettavo che apparisse qualcuno di così potente."


"Idiota, è il discepolo numero uno delle Terre Sacre del Cielo oscuro. In futuro ci sono molte possibilità che diventi un Re del Mondo ordinario o anche un Grande Re del Mondo?"


C'erano alcuni praticanti di arti marziali che si erano uniti all'Incontro di Arti Marziali Assoluto, ma erano stati già eliminati e quindi non erano riusciti a vedere il Decreto Sigillo Divino e non avevano nemmeno sentito parlare di You Wujin. Se avessero persistito fino alla fine dei preliminari, naturalmente non avrebbero saputo che You Wujin era arrivato al 18esimo posto nella classifica.


Molti Anziani delle Terre Sacre del Cielo Oscuro sorrisero sentendo queste discussioni. Erano molto soddisfatti di questo giovane discepolo.


<em>Woosh!</em>


Una simulazione apparì di fronte a You Wujin: questo era il suo avversario per questo gradino.


Proprio mentre appariva, You Wujin si mosse.


Brandì la spada e attaccò!


Molti videro solo You Wujin spostarsi un po'. Non scorsero nemmeno la punta della sua spada prima che tornasse nel suo fodero.


Il collo della simulazione si piegà e il suo corpo esplose.


"Uccisione istantanea! You Wujin ora può salire al secondo gradino!"


Le gemelle gridarono, le loro voci arrivarono a tutto il pubblico.


"Sbalorditivo!"


"È finita così? È troppo feroce!"


Molti dei discepoli principali tra il pubblico spalancarono gli occhi. Anche molti Anziani famosi sussultarono. Non pensavano che queste semifinali fossero troppo facili, solo che You Wujin era troppo anormale.


"Ahah, Wujin non ha davvero deluso, è il primo."


Disse con un sorriso Vasto Cosmo nel suo Divino Palazzo.


Vasto Cosmo, insieme a molti altri Grandi Re del Mondo, era seduto nel suo palazzo. Da lì poteva vedere simultaneamente la scena delle arene in tutte e 30 le semifinali.


Al loro livello, ciò che attirava la loro attenzione non era solo un'area, ma la prestazione di tutti i geni dell'intero Regno Divino.


Ogni arena usava un metodo diverso per mettere alla prova, ma, generalmente parlando, era il più imparziale possibile. Non ci sarebbero stati dei geni eliminati prima rispetto agli altri.


Tian Mingzi sorrise. Disse umilmente: "È solo al primo posto temporaneamente. Gli piace proprio vantarsi. Dovrebbero esserci un bel po' di persone che devono ancora rivelare la loro vera forza."


"Ahah, il fratello Tian Mingzi è troppo modesto. Chi potrebbe rivaleggiare con Wujin?"


"Esatto, nell'arena della Stella del Cimitero Lunare, la persona con la posizione più alta è lui, alla diciottesima. In effetti è superiore rispetto a tutti gli altri."


Molti Re del Mondo lo lodarono abbondantemente.


Tian Mingzi sorrise e non disse altro.


Guardò You Wujin sull'Altare Sigillo Divino e pensò: <em>'Le semifinali sono ben lontane dal poter attirare l'attenzione dell'Empireo Genesi Diabolica. Solo le finali in cui competerai con i discendenti di Empirei potranno farlo!</em>'


Dopo che You Wujin raggiunse il primo gradino, Jian Wuxue e gli altri fecero lo stesso. Le loro battaglie furono brevi e nette; riuscirono ad uccidere all'istante i corpi spirituali! Questa era una velocità pari a quella di You Wujin!


Quando l'avversario era troppo debole, era impossibile usarli come metro per valutare grandi esperti.


"Jian Wuxue!"


"Jian Wuxue!"


Quando Jian Wuxue uccise all'istante il corpo spirituale e tornò a scalare l'altare, tutti i discepoli delle Terre Sacre del Nuovo Paradiso iniziarono a gridare, tifando a perdifiato. C'erano anche molte giovani che chiaramente lo adoravano e le loro voci erano particolarmente rumorose.


"Ha molti sostenitori."


"È abbastanza folle, ma in effetti questo Jian Wuxue è davvero terrificante."


Molti praticanti di arti marziali stavano discutendo tra di loro tra il pubblico. Yu Youming era seduto tra di loro, stringeva con forza i pugni. Uno qualunque delle diverse centinaia di migliaia di geni dell'altare poteva dargli un grande impatto.


Oggi aveva davvero ampliato i suoi orizzonti. Poteva anche capire bene quanto erano spaventosi questi geni!


Fortunatamente era riuscito a vedere le semifinali e ad entrare in questa arena. Altrimenti non avrebbe mai avuto l'occasione di sperimentare questi geni mostruosi. Non sarebbe stato altro che una rana in un pozzo!


Quando il primo e il secondo gruppo di persone iniziarono a salire il secondo gradino, il terzo in cui c'era anche Lin Ming finalmente riuscì a scalare il primo.


"Lin Ming è rimasto un po' indietro..."


Disse Fata Feng. In realtà il terzo gruppo era comunque considerato tra i migliori geni di livello intermedio. Tuttavia Fata Feng era sicura che Lin Ming doveva essere ancora  più potente. Dopotutto aveva raggiunto i primi 1000 posti nel Decreto Sigillo Divino.


Dei trenta campi di arti marziali delle semifinali, in ogni palco sarebbero passate tra le 300-400 persone. Tutti insieme, ci sarebbero stati circa 10.000 partecipanti. Secondo la classifica precedente, Lin Ming avrebbe dovuto superare sicuramente le semifinali.


Accanto a Fata Feng, Huo Lieshi si accarezzò la barba e rise: "Non preoccuparti, le semifinali sono appena iniziate. Dovresti sapere che, quando i mortali fanno una maratona, all'inizio correranno lentamente per poi accelerare il passo con tutte le loro forze alla fine. Solo risparmiando le forze e usandole nel momento opportuno si potrà ottenere il miglior risultato."


"Questo... ahah..." Fata Feng ridacchiò quando sentì questa analogia. Anche lei credeva che i risultati di Lin Ming sarebbero aumentati rapidamente alla fine. Anche nei preliminari i punti di Lin Ming sarebbero aumentati drasticamente per poi fermarsi e poi ripetere nuovamente il processo. Questo chiaramente avveniva perché Lin Ming aveva risparmiato le sue forze.


La domanda era però: quante energie stava accumulando?


"Questo è un corpo spirituale creato dalle formazioni?"


Quando arrivò al primo gradino, Lin Ming affrontò immediatamente la simulazione. C'erano molte persone attorno a lui che avevano iniziato a combattere contro queste entità.


Quando lo videro, Mu Qianyu e Qin Xingxuan iniziarono a preoccuparsi. Questa era la prima battaglia di Lin Ming. Nonostante erano fiduciose che il giovane avrebbe vinto, erano ancora agitate visto che non sapevano cosa sarebbe successo.


Anche Yu Youming e il Grande Anziano del Culto Wujian guardarono ad occhi spalancati per evitare di perdersi anche un solo dettaglio.


Lin Ming gettò solo un'occhiata verso il corpo spirituale. Il suo sguardo tagliente sembrò trapassare ogni pollice del suo avversario.


"Ha un segnale di energia potente, ma le fluttuazioni delle leggi sono molto deboli. È semplicemente un guscio vuoto. Potrebbe essere difficile per un guerriero al Mare Divino Realm ordinario, ma per me non è niente di che..."


Lin Ming non usò nemmeno la Lancia del Sangue della Fenice. Si precipitò in avanti e trapassò la sua testa con due dita.


<em>Peng!</em>


La simulazione esplose!


Un'uccisione istantanea!


"Questo..." Yu Youming deglutì. Era finita così?


La velocità di Lin Ming era uguale a quella di You Wujin!


"Troppo... troppo forte!"


Il Grande Anziano rimase senza parole. Sospettava che, dopo un'altra decina di anni circa, Lin Ming sarebbe riuscito ad ucciderlo istantaneamente proprio come aveva fatto con quel corpo spirituale.


"Era un membro della giovane generazione? Era semplicemente un mostro.


"Guarda quella persona, anche lui ha ucciso all'istante la simulazione!"


Dato che diversi miliardi di persone puntavano lo sguardo verso l'altare, molti naturalmente notarono Lin Ming. Questa sorta di rapidità non era inferiore a quella del primo e del secondo gruppo!


"Queste semifinali sono davvero piene di maestri. Nessuno di loro può essere sottovalutato!


"Ahah, lo vedi? Quella persona che ha ucciso all'istante la simulazione è un discepolo del mio clan dell'Antica Fenice!"


In quel momento tutti i discepoli del clan dell'Antica Fenice stavano scoppiando d'orgoglio!


Lin Ming faceva parte del loro Sect. Il clan dell'Antica Fenice stesso era solo una Terra Sacra al picco. Le loro risorse non erano abbondanti e le loro eredità erano inferiore a quelle degli altri, ma erano comunque riusciti a produrre un grandissimo genio che poteva mettere in ombra i talenti di una Terra Sacra di un Grande Re del Mondo!


Cos'è l'orgoglio?


Questo è l'orgoglio!


"Lin Ming!"


"Lin Ming!"


"Lin Ming!"


"Lin Ming!"


I discepoli del clan dell'Antica Fenice iniziarono a tifare con accanimento, le loro voci risuonarono nel cielo!
                                


                                



