---
weight: 12320
title: Capitolo 1232 – Competizione Brutale
pubDate: 2025-12-15T08:37:10.335Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em>Capitolo regolare,
0 capitoli in coda, 0/5
da editare
-Schadenfreude</em>


"Lin Ming!"


"Lin Ming!"


"Lin Ming!"


Queste grida rumorose riecheggiarono nel cielo!


I discepoli del clan dell'Antica Fenice urlarono con tutte le loro forze. Come potevano non essere entusiasti?!


Nel Regno Divino la forza era tutto.


Grazie alla forza si poteva ottenere rispetto, che si fosse individui o Sect.


Il debole poteva solo chinare la testa di fronte agli altri. Decine di migliaia di anni fa, il clan dell'Antica Fenice aveva dovuto dare in sposa la sua principessina alle Terre Sacre della Luce Cremisi, perché era inferiore al Sect del Grande Re del Mondo.


E ora, i geni delle Terre Sacre della Luce Cremisi erano stati messi in ombra da Lin Ming!


I discepoli del clan dell'Antica Fenice erano tutti orgogliosi ed estatici!


Questo era il momento di gloria del loro Sect!


"Bene! Gridate più forte! Gridate più forte! Gridate fino a sovrastare tutti gli altri! Maledetto moccioso, è il momento di metterti in mostra!"


Huo Lieshi non sembrava più un onorabile anziano. Il suo volto era arrossato e si stava battendo le cosce con le mani. Tra i diversi miliardi di uomini nel pubblico, non c'erano solo quelli che chiamavano il nome di Lin Ming. Erano presenti anche gli amici e i parenti degli altri partecipanti e stavano competendo per vedere chi poteva urlare più forte.


Tutti gli spettatori delle semifinali erano geni straordinari della loro generazione. Era davvero spaventoso vederli inondare le loro voci di vera essenza! Anche le montagne e i fiumi a distanza di centinaia di chilometri stavano tremando, enormi macigni ruzzolavano a terra!


"C'è davvero un'atmosfera piena di fervore, perfino io voglio gridare."


Accanto a Huo Lieshi, Fata Feng rise.


Era facile percepire l'entusiasmo nell'aria stando lì. Era completamente diverso dal guardare una battaglia da un disco di formazione.


Anche nei mondi mortali, perfino un piccolo paese avrebbe iniziato a gridare alla follia durante competizioni di calcio, figuriamoci questo Incontro di Arti Marziali Assoluto che includeva l'intero Regno Divino!


"Ahah, se l'avessi saputo prima avrei portato alcuni discepoli più rumorosi. Potevano fondere la vera essenza nelle loro voci finché le loro grida non avessero sconvolto l'intero pubblico!" Huo Lieshi rise fragorosamente, il suo viso era rosso come un pomodoro.


E non troppo lontano, Mu Qianyu e Qin Xingxuan si stavano stringendo la mano con forza.


In quel momento erano piene di emozioni contrastanti.


Da una parte erano orgogliose e felici per Lin Ming. Le persone stavano gridando il nome del loro marito.


Allo stesso tempo, a causa della sua rapida crescita, erano inquiete. Erano troppo lontane da lui, erano state quasi seminate.


"Nostro marito... è davvero potente..."


Sussurrò a bassa voce Qin Xingxuan.


Mu Qianyu sapeva ciò che stava pensando Qin Xingxuan. Scosse gentilmente la sua mano, rassicurandola. Queste due giovani avevano trascorso tutti questi anni insieme e avevano anche superato molte difficoltà insieme. I loro pensieri e i loro sentimenti erano collegati, come sorelle.


.....


In quel momento Lin Ming stava già iniziando a scalare il secondo gradino dell'Altare Sigillo Divino.


Lin Ming aveva scoperto che la pressione dell'Empireo che ricopriva l'altare era più bassa alla base e aumentava via via che si saliva.


Questa pressione ricadeva su tutti loro come una sconfinata cascata.


Se uno avesse posseduto delle fondamenta solide, avrebbe potuto sedersi sull'altare, fare una breve pausa e recuperare un po' di energia Origin per poi continuare a scalare. Le persone che salivano molto più velocemente avrebbero potuto rallentare e recuperare le forze.


"Il secondo piano dell'Altare Sigillo Divino... le pareti di pietra qui hanno dei solchi lievemente diversi rispetto a quelli del primo piano... mi chiedo che sorta di verità contengano..."


Lin Ming non era troppo condizionato dalla pressione dell'Empireo. Era molto più interessato ad osservare le differenze tra pareti di pietra ad ogni gradino.


I 33 Cieli del Regno Divino erano sempre stati un mito. Nemmeno Mu Qianxue sapeva se esistevano davvero, ma, nei tempi antichi, c'erano davvero alcuni guerrieri impareggiabili che avevano creato l'Altare Sigillo Divino, forgiando 33 piani che corrispondevano a 33 Cieli. Quando ci pensava, Lin Ming si ricordò che quando aveva superato il nono Stadio della Distruzione, aveva sperimentato una nona Distruzione di nove fasi e aveva attraversato 33 Cieli. Poteva confermare che i 33 Cieli contenevano alcuni tipi di verità del Grande Dao. Tuttavia, Lin Ming non sapeva cosa significassero.


<em>'Forse, nei 33 gradini dell'altare, le tracce delle leggi di ogni gradino corrispondono alle regole dei 33 Cieli?'</em> Pensò Lin Ming, ma probabilmente solo un Empireo o lo spirito dell'artefatto potevano saperlo davvero.


L'Altare Sigillo Divino naturalmente aveva uno spirito. Qualsiasi tesoro di questo livello aveva un suo guardiano. La Lancia del Sangue della Fenice aveva uno spirito che non era ancora cresciuto, ma quello dell'altare probabilmente era più simile ad un vecchio veterano brizzolato.


Ad esempio lo spirito dell'Antico Sigillo Elisio era vissuto per 3,6 miliardi di anni. Il suo potere, la sua coscienza e la sua esperienza erano difficili da valutare.


"Questo spirito starà guardando le semifinali probabilmente. Ma solo qualcuno dal talento sconvolgente potrà attirare la sua attenzione, altrimenti rimarrebbe indifferente."


Mentre scalava l'Altare Sigillo Divino, Lin Ming non sentì la minima gioia vedendo i suoi progressi, invece pensò che c'erano sempre più misteri che non comprendeva.


Il sistema di coltivazione dell'Empirea Sogno Divino, la sua esplorazione del Mondo dell'Anima e anche i 33 Cieli dell'Altare Sigillo Divino dell'Empireo Vasto Universo erano tutti importanti misteri e obiettivi di Lin Ming.


Lin Ming pensò all'improvviso: '<em>Chiunque capace di diventare un Empireo è davvero una persona meravigliosa e unica. Ho ancora molta strada da fare!'</em>


Gli Empirei del Regno Divino si erano accumulati per un periodo di oltre 100 milioni di anni. Ognuno di loro aveva i suoi metodi mistici e particolari!


In quel momento, sempre più partecipanti raggiungevano il primo gradino dell'Altare Sigillo Divino. Queste folle di geni erano tutte persone che erano riuscite a superare i preliminari; erano semplicemente gruppi di mostri anormali. Anche così, di fronte alla terrificante pressione dell'Altare Sigillo Divino, nessuno di loro era capace di sopportarla e furono costretti a scalare lentamente.


"Che gruppo di talenti mostruosi... in confronto a loro... sono fin troppo debole!"


Yu Youming sospirò. Mentre guardava queste persone combattere contro i corpi spirituali, capiva quanto divario c'era tra di loro in quanto a coltivazione e a comprensione delle leggi.


E nessuno dei partecipanti perse contro gli avversari del primo gradino. Dopo una battaglia vigorosa, avrebbero sconfitto il loro avversario prima o poi. La sola differenza tra di loro era la velocità con cui lo facevano.


Tutti i partecipanti iniziarono a scalare il secondo gradino.


Il secondo conteneva una pressione molto più intensa rispetto al piano di prima. Molti avevano difficoltà a sopportarla!


E in quel momento, il primo gruppo era già arrivati al secondo piano dell'Altare Sigillo Divino e stavano iniziando a combattere contro i corpi spirituali.


"You Wujin! You Wujin è di nuovo il primo a raggiungere per primo il nuovo gradino! Ha iniziato a lottare contro la simulazione!"


Gridarono le due gemelle.


E anche queste parole, insieme alle grida selvagge del pubblico, misero sotto pressione partecipanti!


Specialmente quelli dell'ultimo gruppo che si erano sforzati molto e avevano appena sconfitto i corpi spirituali del secondo piano.


<em>'Quel You Wujin e tutti gli altri presto arriveranno al terzo piano... come possono essere così rapidi?'</em> Pensarono alcuni partecipanti. Dopo aver raggiunto il secondo piano e aver sentito la pressione qui, si resero conto che era un obiettivo quasi impossibile per loro sopportare questa pressione e arrivare a 100.000 piedi.


Ora però alcuni l'avevano già scalato.


Questa era pressione!


Tutti sentivano una grande pressione. Tra questi partecipanti, erano tutti estremamente risoluti e determinati. Anche così, avevano difficoltà a rimanere composti sotto gli sguardi di milioni di spettatori, gli occhi dei loro amici e dei loro parenti, compresi anche gli Anziani del loro Sect che erano stati invitati a guardare. Tutti loro avevano invitato tutta questa gente, così da poter mostrare le loro abilità, ma come potevano non sentirsi sotto pressione se fossero finiti agli ultimi posti tra tutti questi centinaia di migliaia di partecipanti?


Riuscire a partecipare alle semifinali sarebbe dovuto essere un grande onore per tutti loro, ma ora provavano solo vergogna e umiliazione!


Questi praticanti di arti marziali strinsero i denti e continuarono ad avanzare, ma dopo aver scalato solo poche migliaia di piedi, raggiunsero il loro limite.


"Non posso avanzare oltre... la pressione sta diventando troppo intensa, mi sento le gambe e le braccia piene di piombo... You Wujin può davvero scalare l'Altare Sigillo Divino?"


<em>'Come poteva essere? Sono davvero il peggiore tra tutte queste centinaia di migliaia di persone?'</em>


Pensò un praticante di arti marziali vestito di rosso, trovando quasi impossibile continuare a resistere alla pressione. La sua vista si offuscò, il sudore gli imperlava la fronte e le sue dita perdevano sangue, macchiando le mura di pietra dell'altare. Ben presto però il sangue fu lavato via dai torrenti sconfinati di energia Origin.


<em>'Fin dall'infanzia sono sempre stato il discepolo più sbalorditivo del mio Sect. Anche il mio maestro ha detto che sono il miglior talento apparso negli ultimi 10.000 anni nella setta. Lì decine di migliaia di apprendisti junior mi considerano il loro ruolo modello e innumerevoli apprendiste junior mi venerano, tutte sperano di sposarmi e sono disposte perfino a diventare mie concubine. È stato anche grazie a me che sono riusciti ad ottenere abbastanza biglietti d'ammissione per guardare queste semifinali. Sono tutti venuti nella speranza di vedermi creare un miracolo, ma alla fine sono stato il primo ad essere eliminato!'


'Questi 300.000 sono tutti più potenti di me?! Un genio che capita una volta ogni 10.000 anni non è nient'altro che uno scherzo?'


'Com'è possibile?!'


'Non lo accetterò! Non ci credo!'</em>


Pensò il praticante di arti marziali con fervore, ma in quel momento le gemelle alla base dell'Altare Sigillo Divino intervennero nuovamente, le loro voci passavano attraverso la formazione e si diffondevano per tutto il pubblico.


"You Wujin ha sconfitto la simulazione al secondo gradino e ha iniziato a scalare il terzo! Cielo, Questa è davvero una velocità terrificante! Tifiamo tutti per lui e speriamo che possa continuare a farsi strada fino alla cima!"


Mentre parlava, le parole delle gemelle riempì di frenesia il pubblico.


Anche molte persone che non appartenevano alle Terre Sacre del Cielo Oscuro gridarono il nome di You Wujin!


"You Wujin!"


"You Wujin!"


"You Wujin!"


Ogni sillaba era come dell'acciaio che colpì il cuore del praticante di arti marziali vestito di rosso. In confronto all'attenzione e al momento di You Wujing, aveva difficoltà a continuare.


In quel momento, desiderava con tutto il cuore di essere il più potente guerriero che avrebbe raggiunto la cima. Sarebbe stato disposto a farlo anche a costo di scambiare metà della durata della sua vita per questa gloria.


"Ahhh!"


Il praticante di arti marziali gridò ancora una volta. La sua mano destra non riuscì più a sopportare la tremenda pressione e iniziò a lasciare la presa dalle pareti di pietra. La sua mano lasciò dietro cinque tracce di sangue e carne, e le sue grida miserabili riecheggiarono nella parete alta 100.000 piedi.


Proprio mentre il praticante di arti marziali vestito di rosso stava per cadere sul primo gradino, una forza invisibile lo prese al volo e lo spinse fuori.


In alcuni spazi oscuri nell'Altare Sigillo Divino, un vecchio vestito di grigio circondato da una foschia opaca scosse la testa. Era stato lui a salvare il giovane vestito di rosso.


In questa grande competizione che comprendeva 100 grandi mondi, le persone che un tempo venivano chiamate geni, non potevano più essere considerati talenti qui. Questa era la brutalità della via delle arti marziali.


E tra il pubblico, in una certa area, un gruppo di giovani stava tremando da tempo con preoccupazione. Alcune ragazze più giovani quasi iniziarono a piangere mentre sentivano le grida piene di amarezza del praticante di arti marziali vestito di rosso.


L'apprendista senior che rispettavano dal più profondo del cuore era stato sconfitto così.


Tra i 300.000 partecipanti, era stato il primo ad essere eliminato!
                                


                                



