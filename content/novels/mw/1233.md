---
weight: 12330
title: Capitolo 1233 – La Grande Strada di Fronte a Noi
pubDate: 2025-12-15T08:37:10.335Z
tags:
    - mw
---


<em>Una domanda: scusami Paolo, per quale serie è la donazione che hai fatto? Mi occupo di un po' di serie... XD</em>


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em>Capitolo regolare,
30 capitoli in coda (10 di Paolo + 20 di Lorenzo), 0/5
da editare
-Schadenfreude</em>


Dopo che il praticante di arti marziali vestito di rosso fu eliminato, sempre più persone iniziarono a cadere.


In effetti molti erano già arrivati al loro limite. Stavano usando tutte le loro forze per presistere perché nessuno di loro voleva essere il primo a perdere.


Ora che qualcuno era già caduto ed era stato eliminato, era molto più facile ammettere la sconfitta.


Quindi, poco dopo, queste persone iniziarono a cadere anche loro dalla parete alta 100.000 piedi.


Prima di impattare a terra, un'energia invisibile li avvolse e li respinse fuori dall'Altare Sigillo Divino.


Presto, diverse centinaia di praticanti di arti marziali furono eliminati. In confronto agli altri sfidanti però erano molto pochi.


99,99% dei praticanti di arti marziali riuscirono ad arrivare al secondo gradino dell'Altare Sigillo Divino.


E in quel momento Lin Ming giunse al secondo gradino.


L'aria attorno a lui si distorse e un praticante di arti marziali con un abito giallo apparì di fronte a lui. Questa persona aveva dei lineamenti offuscati e brandiva una spada lunga. Dalle fluttuazioni di vera essenza, si poteva percepire che era negli stadi avanzati del Mare Divino Realm.


Naturalmente la forza di questo corpo spirituale era molto più formidabile di quella di un guerriero ordinario dello stesso livello.


Questa era la seconda battaglia di Lin Ming!


Il suo sguardo era calmo e sereno. Per lui questa non era affatto una sfida. Mosse le dita e dieci luci di lancia sfrecciarono in avanti, trapassando i dieci punti vitali dell'avversario. Con un tintinnio, il praticante di arti marziali vestito di giallo esplose in una pioggia di luce.


I proiettili lucenti erano stati troppo veloci; il corpo spirituale non aveva avuto nemmeno il tempo di reagire!


"Un'altra uccisione istantanea!"


"Troppo feroce! Lin Ming non ha ancora sfoderato la sua arma. Sta usando solo le dita ed è più che sufficiente per uccidere questi corpi spirituali."


"Lin Ming è troppo potente. Può spazzare via il 99% dei geni delle Terre Sacre di un Grande Mondo! Mi chiedo quale sia il suo limite."


Sempre più persone notarono il giovane.


E alla base dell'altare, le gemelle si girarono verso di lui.


"Anche Lin Ming del terzo gruppo è riuscito ad uccidere all'istante la simulazione del secondo gradino. Nonostante non sia troppo veloce, la sua forza combattiva non è affatto più debole dei praticanti di arti marziali del primo gruppo. Ha il potenziale di essere un grande contendente! È una grande incognita! E, l'aspetto più misterioso sono le sue origini, proviene solo una Terra Sacra al picco, il clan dell'Antica Fenice, ben lontana dalla Terra Sacra di un Grande Re del Mondo!"


Le voci delle gemelle riecheggiarono per tutto il pubblico. Era davvero una grande gloria risaltare tra centinaia di migliaia di geni!


Questo era particolarmente vero per il clan dell'Antica Fenice. Riuscire ad essere menzionati era un grande onore per lo più riservato alle Terre Sacre di un Grande Re del Mondo. Eppure il loro clan dell'Antica Fenice era riuscito a fare lo stesso!


I discepoli del clan dell'Antica Fenice erano pieni di orgoglio!


Esultarono con tutte le loro forze. Tifavano per Lin Ming, mostravano il loro sostegno per il clan dell'Antica Fenice!


In quel momento, i praticanti di arti marziali dei clan dell'Antico Drago, del Kirin e del Roc provarono invidia. Erano anche loro clan delle Bestie Divine, ma il divario era troppo ovvio.


"Ahah, oggi abbiamo davvero ottenuto un grande onore! Yan Fengxian, hai reso un merito meraviglioso scortando Lin Ming dai regni inferiori!" Disse Huo Lieshi a Fata Feng. Yan Fengxian era il nome di Fata Feng, Fata Feng era un soprannome che aveva adottato in passato. Data la posizione di Huo Lieshi, naturalmente poteva riferirsi a lei usando il suo nome intero.


Fata Feng sorrise e disse: "Quando ho ricevuto Lin Ming e l'ho portato nel Regno Divino, non mi immaginavo nemmeno io che avrebbe ottenuto dei risultati del genere. L'ho notato nella città dell'Antica Fenice mentre stava partecipando alla prova del re. Allora il suo talento era ben lontano dal livello in cui è ora. Nessuno poteva immaginarsi che i suoi futuri risultati sarebbero stati così meravigliosi. La sua crescita è davvero sconcertante."


"Davvero. Non mi sarei mai aspettato che il mio Palazzo del Grido della Fenice avrebbe ottenuto un talento così prodigioso."


Disse un vecchio vestito di rosso accanto a Huo Lieshi. Era il maestro del Palazzo del Grido della Fenice, Lian Zhen. In quanto maestro del palazzo più vecchio, Lian Zhen era rimasto in isolamenti in questi ultimi anni. Sperava di poter fare un altro avanzamento prima di morire.


Lian Zhen si accarezzò la barba con un sorriso contento. Nonostante Lin Ming non avesse alcun rapporto speciale con lui e oggi era la prima volta che lo vedeva, comunque proveniva dal suo Palazzo del Grido della Fenice.


"Ahah, beh, indipendentemente da questo, Yan Fengxian hai davvero reso un ottimo contributo! Giusto, Lian Zhen, dopo circa 180 anni dovresti ritirarti."


Disse all'improvviso Huo Lieshi a Lian Zhen.


Lian Zhen capì immediatamente le intenzioni di Huo Lieshi. Fata Feng si emozionò. Si era resa conto di ciò che intendeva il Sommo Anziano. Strinse le mani contro le gambe e il suo respiro era corto.


Il momento che aveva aspettato finalmente era arrivato?


"Mm, giusto. Mi rimangono ancora 10.000 anni di vita. Nonostante non abbia così tante possibilità, voglio lottare più che posso per raggiungere gli stadi intermedi. Una volta che mi ritirerò, andrò in isolamento per tentare di avanzare di livello prima di morire..."


Lian Zhen sospirò. Guardò tutti i geni dell'Altare Sigillo Divino. In futuro, quasi tutti quei membri della giovane generazione avrebbero ottenuto dei risultati superiori a qualunque risultato poteva sperare di ottenere in tutta la sua vita.


Anche le persone già eliminate probabilmente sarebbero diventati Sacri Lord.


Lui invece era già sulla via del declino. Era una verità inevitabile che lo avviliva.


Huo Lieshi non era giovane. Quando sentì le parole di Lian Zhen, provò anche lui empatia. Disse: "Noi coltivatori dobbiamo lottare contro le leggi della natura ogni giorno della nostra vita. Nonostante abbiamo il potere di controllare il mondo, non possiamo resistere al passare del tempo.
Una volta che il nostro tempo sarà finito, anche noi ci ridurremo in cenere e tutta la nostra coltivazione si ridurrà nel nulla. Nessuno è disposto ad accettarlo, ma questa è la scelta che abbiamo fatto quando eravamo giovani. rischiamo la vita, percorrendo la strada delle arti marziali e scoprendo nuovi misteri e nuovi mondi, questo è ciò che ci spinge ad andare avanti!
È una buona scelta isolarsi per fare un ultimo avanzamento. Se ti dedicherai pienamente alla tua coltivazione, allora potresti fare altri progressi."


Anche Huo Lieshi sentì un po' di pressione mentre menzionava la morte a cui tutti i praticanti di arti marziali sarebbero andati incontro prima o poi. Questo era il peso del vecchio.


"Anche se facessi altri progressi, potrei condurre questa misera esistenza per diversi altri anni." Lian Zhen sorrise con amarezza. Era molto più vecchio di Huo Lieshi.


"Anziano Huo, sta menzionando questo perché vuole chiedere informazioni riguardo al prossimo candidato del maestro del Palazzo del Grido della Fenice?" Chiese senza esitazione Lian Zhen.


"Sì." Huo Lieshi annuì. Data la sua posizione di Sommo Anziano, in effetti aveva l'autorità per decidere chi sarebbe diventato il successore del Maestro del Palazzo. tuttavia rispettava anche l'opinione di Lian Zhen. Nonostante la carica del vecchio era molto inferiore alla sua, era comunque una persona molto importante. Solo per questo doveva almeno discuterne con lui.


"Vorrei scegliere Yan Fengxian." Disse direttamente Huo Lieshi.


Anche se Fata Feng si era già preparata mentalmente per questa occasione, ebbe comunque difficoltà a mantenere la sua compostezza sentendolo. Era una donna molto ambiziosa. Altrimenti, date le sue origini umili, non avrebbe mai lottato contro Xiao Jiuyang, che era radicato profondamente nella politica del Palazzo del Grido della Fenice e che puntava per la posizione di successore del Maestro del Palazzo.


Una volta diventato Maestro di Palazzo, avrebbe potuto controllare tutte le risorse di una frazione. Non c'erano paragoni tra le risorse di un capo di palazzo e un vice; sarebbe stato di grande beneficio per la sua futura coltivazione.


Tuttavia Fata Feng sapeva che le sue possibilità di successo erano estremamente basse. Questo non solo perché Xiao Jiuyang aveva il supporto di una delle tre grandi famiglie del clan dell'Antica Fenice, la famiglia Xiao, ma aveva anche il sostegno di innumerevoli figure rilevanti nel Palazzo del Grido della Fenice. Inoltre, anche la sua forza era lievemente superiore a quella di Yan Fengxian!


In questa situazione, era estremamente difficile vincere per lei!


Non si sarebbe mai immaginata però che sarebbe arrivato questo giorno. Il suo successo era assicurato visto che Huo Lieshi la stava sostenendo!


Bisognava sapere che lei stessa era ad un passo dal diventare un Sacro Lord, le mancava poco per arrivare a questo stadio. Se fosse stata nominata erede del maestro di palazzo, allora il clan dell'Antica Fenice naturalmente le avrebbe concesso più risorse e sarebbe avanzata facilmente al prossimo stadio.
Questo perché le regole del clan dell'Antica Fenice stabilivano che tutti i maestri di palazzo dei 72 palazzi dovevano essere tutti Sacri Lord nelle fasi iniziali!


Lian Zhen sorrise: "Fengxian è così giovane, eppure è già ad un passo dal diventare Sacro Lord. Probabilmente lo diventerà nei prossimi cento anni! Finché potrà avanzare di livello, allora naturalmente potrà diventare mia erede. Dato il sostegno dell'Anziano Huo, la sua posizione è garantita. Solo che... Anziano Huo, anche Jiuyang è un bravo ragazzo. Spero che l'Anziano Huo potrà trovare una posizione adatta a lui."


Xiao Jiuyang era una figura importante della famiglia Xiao. Lian Zhen era intelligente, naturalmente non voleva offendere la famiglia Xiao.


Huo Lieshi disse: "Aiuterò anche a Xiao Jiuyang ad ottenere una posizione simile. Giusto, Yan Fengxian, potrai anche venire nel quartier generale del clan dell'Antica Fenice se desideri. Se vuoi, il quartier generale si assicurerà di darti una posizione non inferiore ad un maestro di palazzo."


"Vorrei rimanere nel Palazzo del Grido della Fenice."


Fata Feng non esitò per molto prima di rispondere. Il Palazzo del Grido della Fenice era le sue radici, le sue fondamenta. Aveva molti discepoli e sostenitori lì, come poteva andarsene così facilemnte?


Inoltre, diventare il maestro del Palazzo del Grido della Fenice era il suo desiderio di lunga data; naturalmente non poteva rinunciarvi.


"Bene, allora è deciso. Yan Fengxian, devi allenarti duramente. Al momento della successione, se non sarai diventata un Sacro Lord, allora non potrò fare nulla. Tuttavia il quartier generale sosterrà più che potrà la tua coltivazione!"


Le parole di Huo Lieshi furono come un decreto reale. Nonostante tutti sapessero bene quale fosse il suo temperamento, il Sommo Anziano era una persona che rispettava la parola data. Pochi avrebbero dubitato della veridicità delle sue parole.


"La ringrazio Anziano Huo." Disse Fata Feng. In origine, anche senza il supporto della setta, sarebbe diventata un Sacro Lord in meno di cento anni, ma ora sicuramente ci sarebbero stati ancora meno problemi.


In quel momento Fata Feng si riempì di emozioni contrastanti. Non avrebbe mai pensato che sarebbe avvenuto tutto questo un giorno. Quando aveva portato Lin Ming nel Regno Divino e l'aveva accettato come suo discepolo, aveva pensato solo di allenare un utile sostenitore. Credeva che avrebbe dovuto allenarlo per cento anni prima che la potesse aiutare, ma ora, dopo solo diversi anni, era stata raccomandata direttamente da un Sommo Anziano per diventare la maestra del Palazzo del Grido della Fenice!


Il destino era davvero imprevedibile.


.....


Lin Ming iniziò a scalare il terzo gradino dell'Altare Sigillo Divino. Il ritmo con cui procedeva era stabile, come se niente potesse fermarlo.


In quel momento, le due gemelle in fondo all'altare gridarono: "Un maestro che rientrava tra i primi 100 posti del Decreto Sigillo Divino, il giovane che brandisce una potente spada di nome Ya ha ucciso all'istante il corpo spirituale del secondo piano! Ci sono davvero fin troppi maestri in queste semifinali!"


"Ya è come Lin Ming. Non sono troppo veloci, ma la loro forza combattiva è straordinaria. Sono proprio uguali. Inoltre provengono entrambi dal Grande Mondo delle Vere Arti Marziali, che coincidenza sbalorditiva. Credo che potrebbero essere perfino buoni amici!"


Dissero le due gemelle. Si alternavano a parlare, rendendo estremamente interessante i loro discorsi.


"Anche le origini di Ya sono bizzarre, ancora più strane di quelle di Lin Ming! È un praticante di arti marziali che non appartiene a nessun Sect, in altre parole, non ha il supporto di un Sect! Cielo!
È semplicemente incredibile. Credo che debba avere un potente maestro che non desidera essere riconosciuto, altrimenti sarebbe semplicemente impossibile che qualcuno arrivi a questo livello!"


I coltivatori stavano scalando solo i lati sud ed est dell'altare. Zanna di Drago era in un lato diverso e quindi non aveva incontrato Lin Ming naturalmente.


Quando i due sentirono le parole delle gemelle, sorrisero lievemente. Anche se stavano competendo, chiaramente si capivano l'un l'altro. In effetti le due gemelle avevano ragione; questo Incontro di Arti Marziali Assoluto era pieno di innumerevoli maestri. Perfino Lin Ming non osava immaginare fino a che punto sarebbe arrivato. Solo Zanna di Drago era un avversario imperscrutabile. Inoltre c'erano diversi discendenti di Empirei.


Più intensa però era la competizione e più Lin Ming si sarebbe riempito di spirito combattivo!
                                


                                



