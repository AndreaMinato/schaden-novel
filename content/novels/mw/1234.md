---
weight: 1234
title: Capitolo 1234 – Spirito dell'Altare Sigillo Divino
pubDate: 2025-12-15T08:37:10.335Z
tags:
    - mw
---


Hola, è uscito il nuovo merchandise di novelle leggere, date pure un'occhiata! <a href="https://shop.spreadshirt.it/novelle-leggere/" target="_blank" rel="noopener noreferrer">https://shop.spreadshirt.it/novelle-leggere/</a>


<em>Capitolo sponsorizzato, GRAZIE PAOLO!
29 capitoli in coda (9 di Paolo + 20 di Lorenzo), 0/5
da editare
-Schadenfreude</em>


L'Altare Sigillo Divino era una guerra protratta!


Più in alto si saliva e più diventava difficile avanzare! Fortunatamente la pressione sulla parte piana degli scalini era lievemente più bassa, quindi uno poteva avere un po' di tregua lì.


Tuttavia, salendo, la pressione sarebbe arrivata a proporzioni incredibili. Riposare non sarebbe stato facile. Bisognava avanzare tutto in una volta!


E in quel momento le semifinali stavano continuando da quattro ore.


Il primo gruppo, incluso You Wujin, erano già arrivati all'ottavo gradino!


Lin Ming invece era giunto al sesto.


Sotto di lui c'erano ancora alcuni praticanti di arti marziali che stavano scalando il quarto gradino. Molti di loro erano già esausti e stavano arrivando al limite, ma strinsero comunque i denti e persistettero.


Molti di loro sapevano di non avere possibilità di salire al quarto piano, ma continuarono comunque il loro tentativo, provando a superare il loro limite. Per loro sopportare il battesimo di questa pressione e scalare l'Altare Sigillo divino era una rara occasione fortunata.


Se l'antico Altare Sigillo Divino osava chiamarsi in questo modo e le persone che fossero arrivate in cima sarebbero potute diventare divinità, allora doveva essere a causa del suo battesimo che poteva estrarre ogni potenziale.


Nonostante la replica che aveva creato l'Empireo Vasto Universo era ben lontana dal poter essere paragonata all'originale, poteva ancora mostrare un effetto simile.


Forti venti fischiavano. Fiumi d'acqua formati da energia Heaven Earth caddero incessantemente da ogni gradino dell'altare. Gli oltre 200.000 partecipanti stavano lottando disperatamente.


Alla base dell'altare, le due conduttrici stavano gridando con passione e fervore ogni avvenimento importante in queste semifinali.


Gradualmente il sole iniziò a tramontare e le stelle riempirono il cielo.


Per gli spettatori, trascorrere un po' di giorni a guardare una competizione non era niente di che. Di solito meditavano per un periodo di tempo molto più lungo.


Mentre camminava sul sesto gradino, i passi di Lin Ming erano lenti, ma stabili.


Generalmente, quando un praticante di arti marziali avesse scalato il gradino sarebbe stato lento, ma una volta raggiunta la parte piatta avrebbe usato la sua tecnica di movimento per correre e non sprecare tempo, ma Lin Ming non ci badò. Avanzò lentamente, meditando su questo altare.


I fiumi di energia Heaven Earth inondavano i suoi piedi, precipitandosi dietro di lui come un torrente cristallino.


'<em>33 Cieli corrispondono ai 33 gradini dell'Altare Sigillo Divino. Ogni piano dà una sensazione completamente diversa...'</em>


Pensò Lin Ming. Tra tutti i presenti, era stato il primo a capire la stranezza dell'Altare Sigillo Divino fin dall'inizio. E, più saliva, più forte diventava questa sensazione.


Per quanto riguardava gli altri, incluso perfino You Wujin, non sentivano nulla di misterioso in questo Altare Sigillo Divino.


Questo non perché la percezione o il senso divino di Lin Ming superasse di gran lunga You Wujin, ma perché, tra tutte queste centinaia di migliaia di persone, era la persona che aveva più connessioni con i 33 Cieli.


Solo lui aveva attraversato 33 Cieli perfetti al nono Stadio della Distruzione.


Lin Ming stava diventando sempre più sicuro che il vero altare fosse stato creato dall'Empireo Sigillo Divino. Questa sorta di antico strumento spesso veniva chiamata come il suo creatore.


<em>'Chi è l'Empireo Sigillo Divino? Che rapporto ha con la grande calamità di 3,6 miliardi di anni fa? Tra tutti gli eroi del passato, che ruolo ha ricoperto? Cosa è stato soppresso nell'occhio dell'Antico Sigillo Elisio? Per quale motivo l'artefatto dell'Antico Sigillo Elisio spenderebbe 3,6 miliardi di anni ad imprigionare un'esistenza sconosciuta, al punto da dover usare un'abilità arcana per cadere in un sonno profondo, così da poter allungare la durata della propria vita?'


'In questo mondo, quale esistenza può vivere più a lungo di un artefatto spirituale e perfino in uno stato di prigionia?'</em>


Lin Ming stava pensando pensando a tutto questo. Ricordava chiaramente che l'Antico Sigillo Elisio aveva menzionato una grande calamità.


3,6 miliardi di anni fa perfino le regole che governavano il cosmo erano cambiate!


Dopodiché, le tecniche di trasformazione del corpo non erano state più adatte agli umani. Da allora, il sistema di accumulo dell'essenza è salito alla gloria, mettendo in ombra ogni altro metodo.


Solo da questo si poteva capire quanto era stata terrificante quella calamità. Lin Ming aveva difficoltà ad immaginare che sorta di disastro avesse travolto l'intero Regno Divino, nemmeno tutti gli Empirei del passato erano riusciti a resistere!


Mentre stava riflettendo, Lin Ming non si era accorto che in quel momento qualcuno lo stava guardando di nascosto.


Questa persona era avvolta da nebbia. Nonostante la sua forma sembrasse quella di un vecchio, non era affatto umano; era lo spirito di un artefatto.


Nelle profondità dell'Altare Sigillo Divino, questo spirito aveva una vista panoramica di ogni singolo genio che stava competendo.


La sua responsabilità era di proteggere questi partecipanti. Una volta che avessero incontrato un pericolo mortale, lo spirito dell'artefatto sarebbe intervenuto per salvarli.


"Questo piccoletto è un po' speciale; interessante! Pensavo che il giovane Vasto Universo fosse pigro e mi avesse trascinato qui per aiutarlo a badare a questi bambini, ma non avrei mai pensato di incontrare un tipetto così interessante qui. È come se potesse sentire i lievi Concetti contenuti nei 33 gradini dell'Altare Sigillo Divino. Questi Concetti appartengono ai 33 Cieli. Nonostante sia impossibile per lui comprendere qualcosa in un arco di tempo così breve con la sua coltivazione, non dovrebbe poterlo sentire! Mi chiedo che sorta di opportunità fortunata abbia avuto questo ragazzo."


Pensò il vecchio. Poi rise e disse: "Eheh, questo ragazzino è piuttosto divertente. Non sta rivelando affatto la sua forza e in effetti non ne sta nemmeno usando. Sembra che sia in vacanza e stia facendo una passeggiata nella campagna. Dato che l'ho notato, certamente non posso lasciare che rimanga a proprio agio così. Mettiamo alla prova la sua abilità un po' e vediamo com'è così speciale. Se è abbastanza valido, lo raccomanderò al giovane Vasto Universo."


Il vecchio sorrise astutamente. Un momento dopo un piccolo filo di luce sfrecciò e si sprofondò silenziosamente nelle mura di pietra dell'Altare Sigillo Divino.


"Mm.... non dovrei essere così entusiasta all'inizio. Bisogna fare tutto gradualmente per renderlo interessante... Spero che questo ragazzino non mi deluda."


Il vecchio ridacchiò, il suo sguardo era pieno di aspettativa.


.....


Mentre stava riflettendo, Lin Ming sentì lo spazio distorcersi attorno a lui. Questa era una sensazione familiare che aveva percepito molte volte prima. Era l'energia di una formazione che si stava attivando e presto apparì una simulazione di un corpo spirituale.


Il sesto corpo spirituale non poteva suscitare affatto l'interesse di Lin Ming. Lo si poteva vedere solo guardando come gli altri partecipanti avevano superato facilmente questo piano.


Se l'avesse voluto, Lin Ming avrebbe potuto uccidere all'istante il corpo spirituale senza nemmeno usare la sua arma.


Questa simulazione era solo a cento piedi di distanza da Lin Ming!


Il corpo spirituale indossava un abito da combattimento e in mano teneva una lunga lancia rossa che assochilometriva un po' alla Lancia del Sangue della Fenice di Lin Ming.


"Una lancia? Rinfrescante."


Lin Ming non rivelò ancora la Lancia del Sangue della Fenice. Dall'inizio aveva usato solo le sue dita.


<em>Woosh!</em>


Il corpo spirituale si mosse a gran velocità. La lancia sfrecciò come una vipera da un angolo estremamente difficile.


Insieme al colpo c'erano dei fulmini. Le Leggi del Fulmine. Inoltre questo corpo spirituale aveva già raggiunto il quarto livello del Concetto delle Leggi del Fulmine: Manifestazione!


"Il corpo spirituale del sesto gradino può usare tecniche e leggi!"


Lin Ming si ritirò, schivando facilmente l'attacco. Mosse di nuovo la mano destra.


<em>Xiu!</em>


Una luce di lancia sfrecciò dritta verso la fronte del corpo spirituale.


Tuttavia, la simulazione aveva dei riflessi estremamente veloci. Mosse la testa da un lato e schivò il suo attacco.


"Eh?" Lin Ming ne fu un po' sorpreso. Cambiò metodi, ondeggiò la mano ed emise una luce viola ardente.


Aveva usato anche il Concetto di quarto livello delle Leggi del Fulmine: Manifestazione.


Il fulmine manifestato aveva una sua coscienza e spiritualità. In confronto all'energia priva di una guida, era molto più potente.


Inoltre l'energia elementale aveva una sua intelligenza e non era facile da schivare!


Lin Ming mosse di nuovo le dita.


<em>Peng!</em>


La luce di lancia del corpo spirituale si spaccò. Lin Ming pensava che la battaglia fosse finita, ma in quel momento la simulazione sorrise sinistramente. Un momento dopo scosse la sua lunga lancia e infranse le luci di lancia di Lin Ming!


"Mm?!"


Lin Ming rimase stupito per un momento. Secondo le sue stime, il corpo spirituale del sesto piano non dovrebbe poter rompere le sue luci di lancia, altrimenti gli altri partecipanti non avrebbero mai attraversato questo piano così facilmente.


"C'è qualcosa di strano!"


Lin Ming reagì rapidamente.


Dato che stava accadendo qualcosa di così insolito, Lin Ming certamente non sarebbe stato incauto per evitare ogni sorpresa. E, aveva notato anche la strana espressione della simulazione. Come poteva un corpo spirituale privo di coscienza mostrare un sorriso così umano?


"Quel Lin Ming del clan dell'Antica Fenice non ha ancora sfoderato la sua arma, ma ora che sta affrontando il sesto incontro, il suo avversario è ancora più formidabile di quelli che ha affrontato finora! Non è riuscito ad ucciderlo all'istante e sembra anche che abbia incontrato qualche problema. Ha intenzione di usare la sua arma o no? Che uomo audace, sicuro delle sue abilità!"


Gridarono le due gemelle. C'erano solo una decina circa di partecipanti su cui si concentravano.


Lin Ming era uno di loro. Per quanto riguardava i trucchi dello spirito dell'Altare Sigillo Divino, non erano riusciti ad accorgersene. Figuriamoci loro, ma nemmeno un ordinario Re del Mondo avrebbe potuto accorgersene. Perfino Lin Ming, che lo stava sperimentando personalmente, sentiva solo che c'era qualcosa di strano, ma non poteva ancora capire cosa stava accadendo.


"Lin Ming dovrebbe usare la sua lancia. Se non lo farà, allora andrà incontro ad un fallimento inaspettato!"


"Giusto, deve stare più attento. Se combatterà contro gli altri partecipanti, allora potrà essere sconfitto cinque volte, ma se perderà contro un corpo spirituale solo una volta, allora sarà eliminato!"


Molti praticanti di arti marziali del Mondo della Luce Cremisi iniziarono a discutere tra di loro, chiaramente erano preoccupati per lui.


Non provenivano dal clan dell'Antica Fenice, ma sostenevano comunque Lin Ming.


C'erano alcune Terre Sacre di basso livello nel Mondo della Luce Cremisi. In origine alcuni dei loro geni partecipavano nelle semifinali, ma quei geni erano stati sconfitti nei primi gradini. Senza nessuno da sostenere, avevano trasferito le loro energie per tifare per Lin Ming invece. Dopotutto, dato che il quartier generale del clan dell'Antica Fenice era localizzato nel Mondo della Luce Cremisi, potevano almeno intrattenere un po' di rapporti con loro.


C'era sempre competizione tra i diversi grandi mondi. Se uno fosse provenuto da un grande mondo pieno di guerrieri, avrebbe esplorato il Regno Divino con più orgoglio.


Se uno invece fosse provenuto da un grande mondo desolato privo di combattenti, sarebbe stato disprezzato mentre vagava nel Regno Divino, etichettato come genio di una zona remota.


Se il Mondo della Luce Cremisi potesse produrre un altro Empireo e quell'Empireo avesse scelto di stabilire il suo Sect lì, il Mondo della Luce cremisi sarebbe diventato direttamente di secondo ordine! L'energia e il momento di un Empireo erano davvero terrificanti. Solo la loro presenza era sufficiente ad influenzare il grado di un grande mondo!


Il corpo spirituale attaccò nuovamente. Lin Ming usò il 30% della sua vera essenza stavolta. Non usò la lancia, né la Forza del Dio Blasfemo o le Otto Porte Nascoste. Anche così, la sua velocità e la sua forza superavano il corpo spirituale.


La simulazione però era estremamente resistente. Durante un momento critico poteva distruggere il colpo assassino di Lin Ming.


"Ora è divertente!"


Lin Ming si interessò un po' e divenne un po' più serio. Schivò la luce di lancia del corpo spirituale e poi scagliò cinque luci piene di fulmini.


Il corpo spirituale cercò di usare la sua vecchia mossa per romperle


Stavolta però Lin Ming sorrise lievemente. Mosse le dita dell'altra mano e ne scagliò cinque intrise di fiamme.


Il fulmine e il fuoco si intrecciarono, esplodendo!


<em>Bang!</em>


Il corpo spirituale si ruppe riducendosi in innumerevoli granelli di polvere per poi svanire.
                                


                                



