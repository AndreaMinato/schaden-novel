---
weight: 12370
title: Capitolo 1237 – La Battaglia Inizia
pubDate: 2025-12-15T08:37:10.336Z
tags:
    - mw
---


<em>Capitolo regolare,
27 capitoli in coda (7 di Paolo + 20 di Lorenzo), 0/5
da editare
-Schadenfreude</em>


Nei primi ventuno gradini, uno sfidante avrebbe combattuto contro corpi spirituali prodotti dalle formazioni. A partire dal 22esimo gradino in su, uno non avrebbe più dovuto lottare contro le simulazioni, ma con gli altri partecipanti nello stesso piano!


Questo aveva causato un altro problema. Il primo gruppo in avanti era il più potente, quindi anche gli avversari che avrebbero affrontato sarebbero stati più formidabili.


Quindi, se avessero voluto mantenere i primi posti, avrebbero dovuto pagare un certo prezzo.


Se fossero stati troppo deboli sarebbero stati sconfitti e la loro posizione qui sarebbe calata.


Un partecipante poteva solo perdere cinque volte prima di essere eliminato; naturalmente non desiderava sprecare queste occasioni.


Quando alcuni se ne resero conto, iniziarono a rallentare il passo. Se si fossero precipitati verso il 22esimo gradino e avessero dovuto affrontare You Wujin, non sarebbe stato divertente.


In effetti, solo pochissimi sarebbero potuti salire fino al 22esimo gradino.


Dopo una continua eliminazione, dei 300.000 partecipanti iniziali, non ne erano rimaste nemmeno centomila, ma tra questi, gran parte di loro non sarebbe riuscita a raggiungere il 22esimo gradino.


Non c'erano dubbi, se uno non fosse riuscito ad arrivare al 22esimo gradino, allora non avrebbe superato le semifinali.


Il sole tramontò all'orizzonte e la tenda della notte si levò nel cielo. Le semifinali stavano continuando da due giorni!


Due giorni, 48 ore, questo periodo di tempo era una grande prova per lo stato mentale, la forza fisica e la resistenza di ogni partecipante.


Un enorme numero di sfidanti non potevano sopportare la pressione dell'Empireo o non erano in grado di battere i corpi spirituali o potevano aver esaurito le forze. Non importa cosa però, anche il fallimento di una sola di queste prove avrebbe condotto all'eliminazione.


Il divario diventava sempre più grande!


I centinai di migliaia di partecipanti erano come formiche che avanzavano lentamente su per una collina, erano distribuiti in modo sparso per due lati dell'Altare Sigillo Divino.


Mentre alcuni stavano ancora lottando per arrivare all'undicesimo gradino, You Wujin aveva già sconfitto il corpo spirituale del 21esimo gradino e stava iniziando a scalare il 22esimo!


You Wujin aveva sconfitto tutte le simulazioni con relativa facilità.


Nessuno fu sorpreso da questi risultati. Aveva ucciso tutti i corpi spirituali con uno slancio inarrestabile.


I discepoli delle Terre Sacre del Cielo Oscuro divennero sempre più selvaggi e folli mentre gridavano il nome di You Wujin. L'intera arena sembrava riecheggiare con il suo nome.


E i discepoli del clan dell'Antica Fenice si erano zittiti.


Il clan dell'Antica Fenice non era in una situazione troppo buona.


Quattro loro discepoli erano entrati nelle semifinali, incluso Lin Ming, e il più debole di loro era stato già eliminato.


La situazione di Xiao Ping non sembrava troppo buona.


Non si sapeva se avrebbe potuto raggiungere il 22esimo gradino.


Probabilmente Lin Ming e Yan Yu'er sarebbero stati capaci di arrivarci, ma la vera parte brutale della competizione sarebbe iniziata proprio lì e allora avrebbero dovuto duellare contro altri partecipanti. Questa era una vera dimostrazione di forza.


You Wujin scalò velocemente il 21esimo gradino e arrivò al 22esimo!


Una volta arrivato, rimase ad aspettare con orgoglio gli altri partecipanti.


Brandì la sua katana, emanando l'aura di un sovrano.


In quel momento, a causa della presenza di You Wujin, molti altri praticanti di arti marziali sentirono una grande pressione. Non osarono salire, perché arrivare al 22esimo gradino sarebbe significato affrontarlo.


"You Wujin è già salito al 22esimo gradino, lui da solo sta scoraggiando tutti gli altri partecipanti... oh! Qualcun altro è salito! Quello è Jiang Wuxue!"


Gridarono le due gemelle. Visto che la competizione si teneva troppo in alto, erano salite su una barca spirituale, così l'intero pubblico avrebbero potuto vederle.


Jiang Wuxue era solo un po' indietro rispetto a You Wujin.


I due erano a mille piedi di distanza, nessuno dei due era disposto a cedere!


Il pubblico rimase col fiato sospeso!


Ci sarebbe stata una battaglia tra re fin dall'inizio! Era semplicemente troppo sbalorditivo!


Tuttavia, dopo che passò un po' di tempo, i due non iniziarono a combattere. Rimasero fermi sul posto ad aspettare.


"Sembra... che non abbiano intenzione di combattere così presto. Non sono idioti. Anche se You Wujin può sconfiggere Jiang Wuxue, dovrà pagare un caro prezzo per farlo. Influenzerà la velocità con cui potrà procedere."


"Sì. Il 22esimo gradino non dovrebbe essere il palco della loro battaglia."


Era chiaro che You Wujin e Jiang Wuxue si considerassero forti rivali in queste semifinali. Se avessero combattuto, sarebbe stato dal 30esimo gradino in su.


Così una terza persona arrivò al 22esimo gradino.


Era uno spadaccino vestito di viola, il suo soprannome era Lama Viola. Era tra i primi 300 del Decreto Sigillo Divino ed era anche il primo nel suo grande mondo!


Il fatto che fosse stato il terzo a salire fino al 22esimo gradino era sufficiente a dimostrare la sua forza.


Jiang Wuxue e You Wujin rimasero fermi.


Continuarono ad aspettare.


Lentamente, col tempo, gli altri presero coraggio e sempre più persone salirono fino al 22esimo gradino.


Tuttavia c'era una zona di 1000 piedi attorno a Jiang Wuxue e a You Wujin in cui nessuno osava entrare per evitare di essere presi di mira.


In questo modo, passarono sei ore. Diverse migliaia di partecipanti avevano già raggiunto il 22esimo piano.


Tuttavia nessuno iniziò a combattere!


Tutti i guerrieri si fermarono qui, sembrava che si fossero messi d'accordo per recuperare le forze al 22esimo gradino.


Aspettavano che sempre più persone deboli salissero.


Il 22esimo piano sarebbe stato il luogo dove il forte avrebbe dato la caccia al debole.


E in quel momento, anche Lin Ming arrivò al 22esimo gradino.


Nessuno l'avrebbe notato tra tutta la folla.


In realtà, a partire dal decimo gradino, Lin Ming era riuscito a confermare che qualcuno l'aveva preso di mira. Tuttavia questa misteriosa esistenza non aveva esagerato. Questi corpi spirituali eccellevano sempre in qualche area ed erano riusciti a causargli un po' di problemi. Tuttavia, uccidere queste simulazioni non aveva consumato troppa energia per Lin Ming.


Generalmente parlando, non erano deliberati ostacoli, ma erano stati mandati per sondare il terreno.


Capire quali fossero i suoi limiti e il suo talento.


Questo confuse sempre di più Lin Ming. Quale grande esperto l'avrebbe preso di mira qui?


Fin dall'inizio la sua avanzata era stata al massimo sufficiente. Chiunque fosse questa misteriosa figura, avrebbe dovuto osservare You Wujin invece.


Il ritmo di Lin Ming era costante, né veloce, né lento. alla fine arrivò al 22esimo gradino con il terzo gruppo.


"Ci sono molte persone qui."


Durante la scalata, Lin Ming non era riuscito a vedere cosa stava accadendo nel gradino stesso, ma ora che si guardava attorno, vide 4000-5000 persone. Uno qualunque di loro era un guerriero di grande livello. Molti di loro erano quasi allo stesso livello di Wu Guyun.


C'erano davvero innumerevoli maestri. Le persone che potevano salire fino al 22esimo gradino erano grandi guerrieri che sarebbero diventati facilmente Sacri Lord in futuro.


Queste persone avevano scelto con cautela dove stare. Praticamente quasi nessuno stava vicino alle persone che ritenevano forti per paura di attirare un disastro su di sé. Invece molti si avvicinarono ai guerrieri che pensavano fossero deboli. Tutti stavano pensando di poter distruggere i combattenti più scarsi.


Quando Lin Ming arrivò al 22esimo gradino, tre persone si avvicinarono con calma, circondandolo con discrezione. Tra di loro, un praticante di arti marziali alto e smilzo come una canna di bambù sorrise a Lin Ming con un intento ostile.


 Valutavano la forza di una persona secondo due criteri. Primo, la sensazione che davano e secondo quanto tempo ci avevano messo per arrivare al 22esimo gradino. Più tardi sarebbero arrivati i partecipanti, più sarebbero stati ritenuti deboli.


Nonostante questo tipo di valutazione non fosse necessariamente accurata, era comunque meglio che scegliere a caso.


Dopotutto quasi tutti i praticanti di arti marziali presenti avevano delle fondamenta estremamente solide e le fluttuazioni delle leggi attorno a loro erano vivide. Inoltre, molti di questi stavano nascondendo la loro aura, quindi era difficile per gli altri valutarli solo in base a questo.


"Fratello Long, fratello Fei, è piuttosto raro che un mocciosetto agli inizi del Mare Divino Realm appaia qui. Che ne dite di lasciarlo a me?" Disse con una trasmissione di vera essenza il praticante di arti marziali magro che stava sorridendo verso Lin Ming agli altri due attorno a lui.


"Eheh, anche se è agli inizi del Mare Divino Realm, potrebbe non essere debole!"


"Certamente lo capisco, ma in condizioni alla pari, non sarebbe sempre più facile battere uno con una coltivazione di livello inferiore? Fratello Long, fratello Fei, siete entrambi così forti e io sono così debole. Ora che è arrivato un avversario che è salito così lentamente e ha una coltivazione così bassa, non potete fare un favore a vostro fratello?"


Li lusingò più e più volte per avere il campo libero. Semplicemente non sapeva chi era Lin Ming. Nonostante le due gemelle avessero presentato Lin Ming, i partecipanti erano occupati a scalare l'Altare Sigillo Divino allora. Nonostante ne avessero sentito parlare, non era rimasta loro impressa un'immagine di lui. Perfino You Wujin e Jiang Wuxue non sapevano chi era Lin Ming.


"L'apprendista Senior Lin è stato preso di mira."


I discepoli del clan dell'Antica Fenice stavano tutti guardando Lin Ming. Al momento Lin Ming era il solo del loro Sect che aveva raggiunto il 22esimo gradino.


Per quanto riguardava Yan Yu'er e Xiao Ping, stavano ancora lavorando sodo per scalare il 20esimo gradino.


"Umpf, pensano che il nostro apprendista Senior Lin è facile da maltrattare! Mi chiedo quanto sia forte..."


Nessuno dei partecipanti che potevano arrivare al 22esimo gradino potevano essere sottovalutati.


"Queste persone pensano che sia una qualche pecora grassa o cosa." Lin Ming sorrise lievemente. "Il mio ritmo è stato relativamente lento e la mia coltivazione è anche agli inizi del Mare Divino Realm; non è strano che sia stato preso di mira. La mia coltivazione è la più bassa tra i partecipanti qui. È un bene. temevo che avrei dovuto trascorrere un po' di tempo a cercare un avversario, ma ora qualcuno si sta consegnando direttamente a me."


Lin Ming sogghignò.


Quando il praticante di arti marziali magro vide la sua espressione contenta, si accigliò. Perché questo ragazzo stava sorridendo?


Proprio mentre ci stava pensando, risuonò un'esplosione seguita da un grido miserabile. Alcuni avevano già iniziato a combattere!


Il primo ad attaccare era stato You Wujin!


Usando le Leggi dello Spazio, You Wujin aveva attraversato all'istante 100.000 piedi, arrivando di fronte alla persona più lontana da lui! Aveva deciso di combattere contro il praticante di arti marziali più distante da lui!


Quella persona si spaventò immediatamente.


Proprio mentre quella persona stava per sollevare la sua arma, la katana di You Wujin aveva già tagliato la sua vera essenza protettiva.


<em>Peng!</em>


La protezione di quella persona si frantumò e fu scagliata all'indietro vomitando sangue!


You Wujin si era trattenuto. Questo era il mondo reale e le persone che morivano qui non sarebbero resuscitate. tuttavia, le regole di questa competizione proibivano di cercare di uccidere.


Il praticante di arti marziali respinto all'indietro era stato avvolto da uno strato di energia viola prima ancora di cadere.


Questa energia viola guarì rapidamente le ferite del praticante di arti marziali. Allo stesso tempo lo riportò nel 21esimo gradino!


Se uno avesse perso, sarebbe caduto di un piano!


L'attacco di You Wujin era diventato un segnale. In quel momento, un enorme numero di partecipanti attaccò.


La battaglia era iniziata!
                                


                                



