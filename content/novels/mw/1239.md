---
weight: 12390
title: Capitolo 1239 – La figlia di Chi Zayun
pubDate: 2025-12-15T08:37:10.336Z
tags:
    - mw
---


<em>Capitolo regolare,
26 capitoli in coda (6 di Paolo + 20 di Lorenzo), 0/5
da editare
-Schadenfreude</em>


Quando Lin Ming iniziò a scalare il 23esimo gradino, Primo Drago del clan dell'Antico Drago fu sconfitto!


La persona che lo aveva battuto era un giovane dalla costituzione minuta dall'aspetto ordinario. Tuttavia Primo Drago era stato comunque sconfitto miserabilmente.


Si poteva dire solo che c'erano fin troppi maestri nelle semifinali.


Quando Primo Drago fu rimandato al 21esimo gradino, fu separato da Yan Yu'er.


"Primo Drago del clan dell'Antico Drago era stato sconfitto!"


Disse Fata Feng che era accanto a Huo Lieshi.


"Mm... l'ho visto." Disse Huo Lieshi. Girò la testa con noncuranza verso la persona responsabile dei discepoli del clan dell'Antico Drago, Drago Ridente.


Huo Lieshi non gongolò per questo. E sicuramente non avrebbe lasciato che il successo di Lin Ming gli desse alla testa. Questo perché l'intensità delle semifinali era di gran lunga superiore a quella dei preliminari. Gli stadi difficili dovevano ancora arrivare. Era impossibile per Huo Lieshi rilassarsi.


Quando Drago Ridente notò lo sguardo di Huo Lieshi su di lui, disse: "Eheh, vecchio Huo, sembra che ai quattro clan delle Bestie Divine rimanga solo il vostro Lin Ming. Pare che Primo Drago potrà arrivare al massimo al 23esimo o al 24esimo gradino prima di essere sconfitto. È impossibile che vada oltre. Anche la vostra Yan Yue'er è nella stessa posizione. Secondo Drago, Terzo Drago, Xiao Ping e anche gli altri discepoli dei clan del Kirin e del Roc sono in una posizione ancora peggiore. Nessuno di loro dovrebbe riuscire a superare queste semifinali."


Superare le semifinali sarebbe stato come rientrare tra i 10.000 migliori geni del Regno Divino. Questo era davvero fin troppo difficile per Primo Drago, Yan Yu'er e gli altri.


"Lin Ming, sicuramente entrerà nelle finali!" Disse con sicurezza Huo Lieshi.


"Ahah, lo spero. Nonostante debba ammettere di sentire un po' di amarezza per questo, spero comunque che i clan delle quattro Bestie Divine ottengano buoni risultati."


I clan delle quattro Bestie Divine competevano e complottavano l'uno contro l'altro in tempo di pace, ma di fronte ad un nemico comune si sarebbero coalizzati e avrebbero protetto i loro interessi.


Non importava a quale clan appartenesse, era un'occasione meravigliosa per produrre un potente guerriero. Naturalmente avere una persona del genere tra i propri ranghi era sempre l'ideale.


Huo Lieshi non disse altro, invece guardò l'Altare Sigillo Divino e Lin Ming. Aveva trattenuto i suoi modi rumorosi e vivaci, e la sua espressione era un po' solenne.


Durante queste semifinali, un solo attimo poteva essere decisivo!


Questo perché il divario di forza tra praticanti di arti marziali poteva essere estremamente ampio. In questa competizione, se qualcuno avesse sconfitto facilmente qualcuno ad un gradino, sarebbe potuto essere sconfitto facilmente al prossimo!


Quindi ogni combattimento non era affatto facile.


E in quel momento, sempre più guerrieri scalarono il 23esimo gradino.


Questa era la stessa situazione di prima. I praticanti di arti marziali che erano arrivati al 23esimo gradino aspettarono che altri li raggiungessero.


Quelli che l'avevano scalato per primi avevano un grande vantaggio sugli altri.


Questo perché potevano meditare sull'Altare Sigillo Divino, eliminando le impurità delle pillole nei loro corpi mentre recuperavano le forze.


Presto, 3000 persone si radunarono al 23esimo gradino.


In quel momento, non fu più You Wujin a dare inizio agli scontri. Invece chiunque avesse deciso chi affrontare avrebbe attaccato all'istante.


Qualcuno iniziò a correre verso Lin Ming.


Era una giovane alta e scattante. I suoi movimenti erano agili e destri come quelli di un gatto.


Aveva dei capelli cremisi e la sua pelle non era bianca come la giada, ma era di un color grano salutare e sensuale. Indossava un'armatura di cuoio attillata. Non si sapeva da quale bestia feroce provenisse questo equipaggiamento e su di essa erano incisi splendidi motivi. Nonostante la bestia feroce fosse morta molto tempo fa, questi segni emettevano lievi fluttuazioni delle Leggi. Questa era un'indicazione che la creatura da cui proveniva la pelle doveva essere di livello molto elevato.


L'armatura di cuoio era estremamente corta, rivelando la sua pancia liscia e attraente. Serviva anche ad accentuare il suo seno alto e abbondante.


Nella parte inferiore del suo corpo portava una gonna molto corta fatta di un cuoio simile. Seguiva completamente le curve delle sue cosce rotonde.


Portava una falce. La lama brillava di luce fredda, si fondeva perfettamente con la curva letale ed esagerata.


La giovane sorrise mentre guardava Lin Ming, sollevando la sua arma.


"Questa donna..." Lin Ming alzò le sopracciglia. Gli dava la sensazione di un leopardo selvatico: bellissima, vigorosa, eppure piena di una forza esplosiva e un pericolo esotico.


Questa donna era molto più feroce dell'ultimo praticante di arti marziali che aveva affrontato.


Nell'arena, anche i discepoli del clan dell'Antica Fenice l'avevano notata.


"Quella donna... sembra un po' familiare." Disse il capo del palazzo Lian Zhen accanto a Huo Lieshi.


Huo Lieshi rimase sbalordito per un po' di tempo. Poi sorrise con amarezza e disse: "Se non sbaglio è la figlia di Chi Zayun, l'attuale Emissario Cremisi del Drago delle Terre Sacre della Luce Cremisi. Sua madre dovrebbe essere la figlia del nostro ultimo patriarca del nostro clan, la piccola principessa dalla stirpe dell'Antica Fenice perfetta. In passato, aveva innumerevoli pretendenti, ma alla fine è stata data in sposa a Chi Zayun."


Dopo aver detto questo, Huo Lieshi sospirò. Un tempo era stato uno dei pretendenti della principessina.


In realtà, nonostante il clan dell'Antica Fenice avesse dato in sposa la principessa a Chi Zayun per motivi politici, non era stato un torto o un danno per lei. Chi Zayun aveva una personalità straordinaria. Date le origini, la bellezza, la stirpe della fenice e lo yin primordiale della principessa, Chi Zayun non l'avrebbe trattata freddamente.


Anche così, Huo Lieshi non era andata giù la questione. Secondo lui, concedere qualcuno in matrimonio in cambio di benefici era il dolore del debole.


"Non c'è da meravigliarsi. Assochilometri davvero a sua madre. Solo che il colore della sua pelle e dei suoi capelli sono diversi. Quella colorazione dovrebbe averla ereditata da suo padre!" Lian Zhen annuì con un'espressione piena di emozioni contrastanti. Non pensava che un giorno Lin Ming avrebbe combattuto contro la figlia della principessina del clan dell'Antica Fenice!


"Non solo la colorazione, anche la sua disposizione è simile a quella del padre. Non vedo nulla della sua grazia virtuosa e della sua gentilezza."


Il Chi Zayun del passato aveva una pelle bronzea e la testa piena di capelli rossi. La sua personalità era ben nota a tutti.


E ora sua figlia era uguale.


"Sei quello che si chiama Lin Ming? Ti conosco!" Disse la donna dai capelli rossi. Sapeva chi era.


"E tu sei?" Lin Ming era un po' confuso. Non era come You Wujin, che era arrivato tra i primi venti posti del Decreto Sigillo Divino, diffondendo la sua fama nel Regno Divino. Invece, aveva finito i preliminari circa alla 10.000esima posizione in classifica. Non dovrebbe essere ad un livello tale da essere riconosciuto.


"Mio padre è Chi Zayun. Ho sentito mio padre dire che hai sconfitto il corpo spirituale che ha lasciato nella Divina Formazione da Combattimento Illusoria del clan dell'Antica Fenice. È vero?"


Lin Ming si irrigidì per un momento; era la figlia di Chi Zayun!


Non era un po' troppo teatrale?


Aveva sconfitto Chi Zayun e ora era apparsa sua figlia!


A quanto pareva questa donna era venuta deliberatamente per lui?


Guardò con attenzione questa giovane di fronte a lui. Poteva sentire l'aura del clan dell'Antica Fenice provenire da lei e percepiva la sua stirpe. Naturalmente la densità del suo sangue era molto più tenue rispetto a quella di Yan Yue'er. Questo era il difetto del trapianto di sangue dell'Antica Fenice. Di generazione in generazione, la stirpe si sarebbe diluita sempre di più, attenuandosi lentamente fino a scomparire completamente.


"Tua madre è la principessa del clan dell'Antica Fenice?" Quando era stato nella Stella del Fuoco Spirituale, Lin Ming aveva sentito delle storie al riguardo.


"Esatto, ma mia madre è una donna debole. Fortunatamente non sono come lei."


Mentre parlava, la donna accarezzò la lama della sua falce con un dito per poi leccarla. Questa era un'azione estremamente selvaggia e barbarica, piena di carica erotica.


Lin Ming si accigliò. Non gli piaceva ascoltarla mentre denigrava e sottovalutava sua madre. "Si può dire che tu e io abbiamo le stesse radici. Hai intenzione di essere mia nemica?"


Visto che questa donna aveva osato sfidarlo, naturalmente doveva avere la sicurezza di poter vincere. Il suo obiettivo era di usarlo come trampolino di lancio per raggiungere il 24esimo gradino. Era un po' troppo drammatico che due geni dalle stesse origini si affrontassero, 


La giovane dai capelli rossi rise: "Stesse radici? Ti piacerebbe. Provengo dalle Terre Sacre della Luce Cremisi, un'organizzazione di un Grande Re del Mondo. Tu invece provieni solo dal clan dell'Antica Fenice, una mera Terra Sacra ordinaria. Come potresti dire che abbiamo le stesse radici?"


"Il motivo per cui combatterò contro di te non è perché ti tengo in considerazione, ma perché sei riuscito a sconfiggere il corpo spirituale che mio padre ha lasciato nella formazione durante la sua giovinezza. Nonostante tu l'abbia sconfitto, in realtà la barriera non può riprodurre la vera forza di mio padre da giovane. Inoltre la questione mi dà fastidio. Non sei solo un praticante di arti marziali comune? Come potrebbe mio padre perdere contro di te? Per questo devo sconfiggerti."


La donna dai capelli rossi disse questo come se fosse naturale. Aveva un tono arrogante. Questa era una sensazione naturale di superiorità con cui uno nasceva. In effetti, molte persone delle Terre Sacre di Grandi Re del Mondo sdegnavano le persone che provenivano da organizzazioni inferiori. In particolare, qualcuno come Lin Ming era ancora più comune del resto. Era semplicemente una malerba nel prato.


"Capisco." Disse Lin Ming, pensando che la situazione fosse un po' divertente.


"E pensare che puoi ancora sorridere, interessante. È come se non ti rendessi conto della situazione in cui sei. Presto non potrai più sorridere. Prima che la nostra battaglia inizi, lascia che ti dica una cosa. Tra i 100 figli di mio padre, il mio talento è il migliore e sono di gran lunga più forte di quando era giovane! Inoltre, lascia che ti dica il mio nome, così che tu possa memorizzarlo bene. Il mio nome è Chi Ruyu."


Non si poteva dire che il loro incontro fosse stato dettato dal destino. Naturalmente le Terre Sacre della Luce Cremisi avrebbero fatto partecipare i loro discepoli più sbalorditivi. Chi Ruyu in origine era nata troppo presto per entrare nell'Incontro di Arti Marziali Assoluto. Tuttavia, era entrata in un incantesimo temporale e, modificando il flusso del tempo, era riuscita a fare passare diverse centinaia di anni in pochi anni.


"In tal caso, allora lascia che ti dia una lezione per conto di tua madre!" Lin Ming estrasse la Lancia del Sangue della Fenice. Aveva sempre provato un po' di compassione per la principessina costretta a sposarsi nelle Terre Sacre della Luce Cremisi per motivi politici. E ora sua figlia considerava un onore appartenere alle Terre Sacre della Luce Cremisi e provenire dal clan dell'Antica Fenice la sua vergogna. Questo gli lasciava un sapore amaro in bocca.


"Dare una lezione? Eheh! Sembra che tu voglia proprio morire."


Chi Ruyu rivelò un intenso intento omicida. E, tra il pubblico, un uomo di mezz'età alto dai capelli rossi stava guardando questa battaglia.


Era Chi Zayun.


"Yu'er, mi stai davvero dando problemi. Prima o poi la tua personalità ti porterà alla sconfitta... ti ho già avvertito che Lin Ming non è affatto semplice come sembra e che nemmeno io so come finirà questa battaglia. Non credo che le tue possibilità di vittoria siano al 50%, eppure sei così sicura di te..." Chi Zayun sospirò.


Al momento, Lin Ming era molto più potente rispetto al passato quando era entrato nella Divina Formazione da Combattimento Illusoria.


Tuttavia, anche l'avversario di Lin Ming era potente. In passato, Chi Zayun nella formazione era solo all'ottavo Stadio della Distruzione, ma al momento Chi Ruyu era negli stadi avanzati del Mare Divino Realm. Questo era anche il motivo per cui era così sicura di sé. Se un guerriero negli stadi avanzati del Mare Divino Realm non poteva sconfiggerne uno negli stadi iniziali, allora sarebbe stato davvero umiliante!
                                


                                



