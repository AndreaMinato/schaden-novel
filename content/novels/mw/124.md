---
weight: 1240
title: Capitolo 124 - Tunnel Vento Impetuoso
pubDate: 2025-10-16T07:28:18.432Z
tags:
    - mw
---


A nord est della Montagna Zhou c'era una valle. L'entrata era rivolta verso nord ed era ampia mille piedi. Più ci si addentrava dentro di essa e più diventava stretta.
L'intera valle formava un tunnel e continuava per il pendio fino a raggiungere l'ampiezza di dieci piedi circa.


Quando i venti soffiavano da nord venivano bloccati dalla montagna, formando un'enorme una corrente d'aria che scorreva per il tunnel. Più ci si addentrava in esso e più la pressione e la velocità dell'aria aumentavano!


Prima che il Palazzo delle Sette Arti si fosse stabiliti lì, questo posto era chiamato Valle Vento e al suo interno spesso cadevano detriti che volavano ovunque rendendo difficile stabilirsi lì.


Dopo la fondazione del Palazzo delle Sette Arti, i maestri Xiantian crearono un'enorme formazione nella valle che non solo aumentò la velocità del vento ma la sua direzione divenne imprevedibile.


Questo era il Tunnel Vento Impetuoso ed era usato principalmente per allenare la propria stabilità. Per un praticante di arti marziali era la parte più fondamentale, perfino Lin Ming che non aveva ricevuto un'educazione formale aveva dovuto cominciare dalla <a href="http://a0.att.hudong.com/76/40/01300543373111143824405388470_s.jpg">posizione del cavallo</a> più elementare.


Tuttavia Lin Ming si era diretto nel Tunnel Vento Impetuoso per allenare la sua tecnica di movimento.


Per un normale discepolo era inimmaginabile, questo perché non importava quanto si era veloci, era impossibile sfuggire al vento, e nel tunnel si sarebbe stati schiacciati e ostacolati dalle correnti impetuose.


Per allenare i propri movimenti di solito si sceglieva il Pendio del Macigno tra le altre sette formazioni principali. Questo perché lì si veniva bersagliati da una miriade di proiettili di roccia; così un praticante di arti marziali avrebbe allenato la sua agilità e le sue capacità di schivare. Prima Lin Ming era andato a darci un'occhiata e aveva visto che era davvero un buon posto per allenarsi.
Tuttavia non era adatto al 'Roc Dorato squarcia il vuoto'.


Nel Pendio del Macigno si allenava la velocità di reazione, la forza e la coordinazione della vera essenza con i movimenti.


Comunque era raro trovare una tecnica di movimento che avesse ottenuto sia un'estrema velocità che un'ottima flessibilità. Ad esempio 'Piume di Cigno' 'Scala del Cielo', 'Corda dalla Nuvola' e altre tecniche simili ponevano l'accento sulla rapidità e sullo schivare.


Ma ce n'erano altre come 'Sette Stelle Nuvola Vagabonda' e 'Passi Perduti' che erano concentrate sulla flessibilità. Ad esempio la prima tracciava con i piedi lo schema del Grande Carro e una volta raggiunto il Gran Successo si poteva fare sette passi in una volta.
Erano tecniche molto efficaci in combattimenti a corta distanza.


Una tecnica di movimento che si concentrasse in tutti e due gli aspetti sarebbe stato un manuale di massimo livello che sarebbe stato tramandato solo ai discepoli principali della Valle dei Sette Misteri.


Comunque dopo aver visto il 'Roc dorato squarcia il vuoto', Lin Ming aveva capito che perfino raggiungere il pinnacolo della flessibilità e della velocità non era abbastanza.


Il vero apice non doveva solo raggiungere il pinnacolo di queste due caratteristiche ma, cosa più importante, dovevano integrare un'idea e le leggi nei movimenti.


Rappresentare perfettamente un concetto nei movimenti era già estremamente raro perfino nel Regno degli Dei. Ma quel potente guerriero che aveva creato il 'Roc dorato squarcia il vuoto' era riuscito ad integrarne due, il concetto di vento e di vuoto.


Il Roc dorato era conosciuto anche come Roc del Nono Cielo. Era una bestia divina di attributo vento ed era l'antenata dei diecimila venti. Le leggende dicevano che i Roc dorati mangiavano i draghi dei fiumi ed erano formidabili come un Vero Drago e una Vera Fenice.


Il concetto di vuoto era stato compreso dal grande guerriero dopo aver visto il Roc dorato attraversare lo spazio e il vuoto.
Era un'idea estremamente sfuggente. Al momento Lin Ming non poteva capirlo, poteva solo sfiorare il concetto di vento.


E il posto migliore dove farlo era naturalmente il Tunnel Vento Impetuoso.


"Cosa? L'Apprendista junior Ling vorrebbe entrare nel settimo livello?" Il sorvegliante della formazione fissò Lin Ming ad occhi spalancati. Pensava di aver sentito male.


Il Tunnel Vento Impetuoso era diviso in dodici sezioni e il settimo livello era quello che avrebbero usato i discepoli al di sotto della 100esima posizione. Ora che Lin Ming era entrato nella Dimora Celeste avrebbe dovuto iniziare dal decimo livello.


Anche Zhu Yan aveva usato quella sezione per allenarsi e i primi dieci in classifica spesso utilizzavano l'undicesimo livello.


Per quanto riguarda il dodicesimo, nessuno era riuscito a raggiungerlo, perfino Ling Sen poteva resistere solo per un bastoncino di incenso di tempo.


Lin Ming poteva diventare un discepolo principale e avrebbe sfidato Ling Sen, Ta Ku e Zhang Guanyu, eppure aveva scelto il settimo livello. Il responsabile era sconcertato, così chiese, "Apprendista junior Ling, è usato dai discepoli di basso livello, sta scherzando?"


Lin Ming sorrise e disse, "Sono sicuro di voler aprire il settimo livello; non è uno scherzo."


"Va bene." L'Apprendista Senior alzò le spalle e aprì il settimo livello di difficoltà. Dopotutto era Lin Ming che doveva decidere e a livelli di difficoltà più bassi poteva anche risparmiare delle pietre di vera essenza.


Dopo che l'entrata del Tunnel Vento Impetuoso si aprì, Lin Ming entrò subito.


Non appena entrò il ragazzo sentì il brontolio dei soffi di vento, specialmente nelle regioni vicine c'erano delle persone che avevano aperto il decimo livello di difficoltà. Il ruggito violento dell'aria era come l'attacco di un esercito di diecimila persone. Solo sentendo quel suono si poteva immaginare la devastazione all'interno del tunnel.


Comunque Lin Ming era solo al settimo livello ed era relativamente più calmo. Con la sua coltivazione poteva facilmente camminare nel Tunnel Vento Impetuoso.


Il ragazzo arrivò nell'area centrale, la velocità della corrente era modesta. Si fermò, chiuse gli occhi e sentì il vento freddo che gli soffiava addosso.


Il 'concetto' sembrava vago e intangibile.


Nel regno di Fortuna Celeste non c'erano le basi per comprenderlo, se un praticante di arti marziali avesse voluto farlo non avrebbe saputo da dove iniziare. Cos'era il 'concetto'? Non era facile da capire.


Ma dopo che Lin Ming aveva ottenuto quel frammento dell'anima lo aveva ben chiaro in mente. Naturalmente avrebbe dovuto contare su sé stesso per comprenderlo.


Il 'concetto' era una legge. Una forza della natura, una volta compreso si poteva controllare un nucleo di potere.


Nel mondo tutto seguiva una certa legge.


Ad esempio l'acqua sarebbe fluita nella valle più bassa, il fuoco più in alto possibile. Yin Yang si complementavano e si reprimevano l'uno con l'altro e così la vita e la morte. Queste erano le leggi più elementari.


Per comprendere il concetto di vento Lin Ming non doveva resistergli, ma entrarci in armonia e sentirne il potere.


Se avesse utilizzato la sua vera essenza, insieme alla sua forza fisica e all'aiuto di Arcobaleno Penetrante avrebbe potuto resistere facilmente al decimo livello e perfino avanzare all'undicesimo. Tuttavia non aveva alcuna importanza per lui.


Lin Ming smise di resistere alla forza del vento rilassando completamente il suo corpo e fu scagliato via dalla corrente violenta.


Lin Ming cercò di adattare il suo corpo al flusso dell'aria, comunque non poteva farcela al primo tentativo.


<em>Bang!</em>


Lin Ming si scontrò pesantemente contro le rocce. Anche se il suo corpo era robusto ed era protetto da vera essenza, si sentì un po' stordito.


Il ragazzo si rialzò, provando a fondersi di nuovo con il vento e ancora una volta fu scagliato via, colpendo il muro.


Continuò questo esperimento più e più volte, Lin Ming aveva già perso il conto di quante volte si era schiantato sul muro.
Era pieno di lividi ed era ricoperto di tagli e ferite. I suoi vestiti erano ridotti a brandelli ed era quasi rimasto nudo, era in condizioni pietose.


Lin Ming aveva già informato Wang Yuhan che non sarebbe andato all'Associazione Iscrizionisti oggi. In un giorno aveva preso appuntamento per otto ore nel Tunnel Vento Impetuoso; le avrebbe usate tutte per sentire il potere e la maestosità del vento.


Questo era un metodo di coltivazione masochistico. Anche se Lin Ming si era rifornito di medicine era comunque finito in uno stato così imbarazzante.


"Sono stato davvero negligente, non pensavo che i miei vestiti si sarebbero ridotti così e non ho nemmeno portato un ricambio." Lin Ming fece un sorriso amaro e scosse la testa. Avrebbe chiesto al responsabile di andargli a prendere dei vestiti.


A questo punto era quasi mezzogiorno. Il responsabile era annoiato e si sedette in meditazione con fare indifferente. Ogni tanto avrebbe pensato a Lin Ming, il ragazzo aveva preso un appuntamento per otto ore eppure aveva aperto solo il settimo livello.
<em>Cosa stava pensando? Non riusciva a sopportare i livelli più alti? O era andato lì a giocare?</em>


"Giocare? No... Impossibile...l'Apprendista junior Lin non è così immaturo. Cosa sta facendo nel Tunnel Vento Impetuoso?"


Ci rifletté a lungo e ancora non riusciva a capire, così decise di non pensarci più.


"Mi fanno davvero ammattire queste persone di status elevato. Il tempo in queste formazioni è così prezioso, molti praticanti di arti marziali sono perfino riluttanti ad usarle e volte si presentano qui con degli amici e ognuno usa un quarto d'ora. Invece questo Apprendista junior Lin ha dieci giorni interi e fa un appuntamento di otto ore in una sola volta. Non posso credere che abbia aperto solo il settimo livello, mi fa impazzire. Ah è così esasperante."


Mentre il responsabile stava sospirando con emozione, Lin Ming emerse dal Tunnel Vento Impetuoso chiedendo, "Mi scusi Apprendista Senior, potrebbe aiutarmi a procurarmi un ricambio di vestiti?"


In quel momento Lin Ming era in uno stato pietoso, era quasi nudo. Se si fosse allenato ancora allora non sarebbe potuto tornare nel suo alloggio.


Il responsabile fissò a bocca spalancata il ragazzo pieno di ferite e con i vestiti a brandelli.


Non rispose per un po' di tempo finché non riconobbe che questo giovane che sembrava un barbone era Lin Ming!


Cosa...
                                


                                



