---
title: Capitolo 1240 – Assoluta Soppressione
pubDate: 2025-12-15T08:37:10.336Z
tags:
    - mw
---


<em>Capitolo regolare,
26 capitoli in coda (6 di Paolo + 20 di Lorenzo), 0/5
da editare
-Schadenfreude</em>


"Nonostante tu provenga solo da una Terra Sacra ordinaria, userò tutte le mie forze fin dall'inizio. Ti farò vedere la gloria delle Terre Sacre della Luce Cremisi. Ti sconfiggerò usando le mie mosse più formidabili così che tu possa capire il divario tra di noi!"


Mentre parlava, delle scaglie rosse iniziarono ad apparire sul viso di Chi Ruyu. I suoi capelli diventarono più lunghi e il suo corpo divenne ancora più alto.


Le sue gambe lunghe e sottili erano piene di forza. Una volta che avesse radunato la sua potenza, avrebbe potuto tranciare a metà con un calcio perfino un pezzo di ferro divino che poteva forgiare un artefatto spirituale.


"Questa è la stirpe unica della famiglia della Luce Cremisi: Sangue Ardente!" Disse con tono cupo Huo Lieshi.


Nel Regno Divino c'erano molte famiglie che ereditavano una certa stirpe.


Il Sangue Ardente era capace di fare bruciare il sangue. Nonostante fosse inferiore alla stirpe dell'Antica Fenice in quanto a qualità, primeggiava per densità. Poteva essere ereditata senza una riduzione della densità. Attraverso la selezione di numerose generazioni, sarebbe diventato più forte. Questo era un segno insito nella loro genetica che non poteva essere cambiato!


Per quanto riguardava il clan dell'Antica Fenice, la stirpe della fenice poteva essere trapiantata solo dopo la nascita. La si poteva ereditare con molta più difficoltà e la quantità che si poteva trapiantare era anche inferiore, perché il sangue di fenice di alta qualità era semplicemente troppo prezioso.


<em>Hu!</em>


Il corpo di Chi Ruyu fu ricoperto dalle fiamme. Anche la sua famiglia si concentrava sulle sue abilità di tipo fuoco. Questo era il motivo per cui Chi Zayun aveva sposato la principessina del clan dell'Antica Fenice in passato.


"Yu'er... nonostante sia un po' troppo arrogante, ha le capacità per combatterlo. Almeno non lo stava sottovalutando ciecamente. Forse può vincere..." Tra il pubblico, Chi Zayun sussurrò tra sé e sé. Era consapevole della forza di Chi Ruyu, ma non sapeva quali fossero i limiti di Lin Ming. La vittoria o la sconfitta dipendevano da quanto la forza di Lin Ming superava la sua immaginazione.


In quel momento, al 23esimo gradino dell'Altare Sigillo Divino, Lin Ming stava affrontando Chi Ruyu, che stava mostrando pienamente la sua stirpe del Sangue Ardente. Sorrise lievemente e disse: "Vuoi che capisca il divario tra di noi, ma... temo che potresti sbagliarti su chi è il più forte qui."


"Che spudoratezza! Un discepolo di una Terra Sacra ordinaria è così arrogante! Ti mostrerò cosa accadrà a persone come te!"


<em>Omm!</em>


Chi Ruyu alzò la falce. L'immagine di un signore del fuoco immortale apparì dietro di lei. Il potere del sangue ardente si attivò mentre le fiamme si sollevavano e galoppavano in avanti come un esercito alla carica. Il fuoco impetuoso si diffuse nell'area circostante!


Nel 23esimo gradino relativamente tranquillo, una battaglia così esplosiva era estremamente appariscente!


Bisognava sapere che il 23esimo piano era coperto dall'immensa pressione dell'Empireo. I praticanti di arti marziali più deboli non potevano mostrare nemmeno il 30% della loro forza; era impossibile per loro rilasciare un attacco così enorme!


"Dominio della Fiamma Cremisi! Questo è il Dominio della Fiamma Cremisi!"


Esistevano molti tipi di dominio del fuoco. Quello di Chi Ruyu era quello della Fiamma Cremisi. Era molto più potente di quello del Loto Blu. Questa sorta di campo di forza era fuso intrinsecamente alla stirpe del Sangue Ardente della famiglia Luce Cremisi.


Quando le fiamme mostruose si levarono al cielo, il pubblico e tutti i praticanti di arti marziali del 23esimo gradino si girarono verso di loro.


Questa era una battaglia tra due grandi guerrieri!


Sulla barca spirituale che fluttuava di fronte all'Altare Sigillo Divino, le due conduttrici gridarono con entusiasmo:


"Mm? Qualcuno sta usando il Dominio della Fiamma Cremisi ed è anche una donna... Credo che sia un grande genio cresciuto dalle Terre Sacre della Luce Cremisi e anche una grande maestra del Mondo della Luce Cremisi. Il suo avversario è... eh? Il suo avversario è Lin Ming!"


Avevano esaminato le informazioni di tutti i partecipanti, quindi conoscevano la maggior parte dei geni e da dove provenivano.


Non avevano più osservato Lin Ming, ma ora aveva di nuovo attirato la loro attenzione. Anche molti spettatori li notarono.


Poi Chi Ruyu attaccò. La sua falce menò un fendente verso il basso!


In quel momento, Chi Ruyu sembrò fondersi con l'immagine del signore delle fiamme dietro di lei. Il Dominio della Fiamma Cremisi si espanse verso l'esterno, avvolgendo l'intero campo di battaglia.


Lin Ming strinse la Lancia del Sangue della Fenice e attaccò!


Danza della Fiamma del Loto Blu!


In una battaglia tra Leggi del Fuoco, si levò un torreggiante loto blu. Un brillante raggio azzurro scattò!


Tuttavia, mentre il raggio piombava verso il fendente di Chi Ruyu, rallentò come se avesse incontrato un'enorme resistenza!


D'altra parte invece la falce di Chi Ruyu sembrò accelerare con uno slancio incredibile che faceva battere il cuore.


"Il mio Dominio della Fiamma Cremisi può radunare tutta l'energia Heaven Earth di tipo fuoco senza aver bisogno di usare vera essenza. Può dominare tutte le fiamme di questo mondo. Per te sarebbe un suicidio usare le Leggi del Fuoco per combattere contro di me."


Chi Ruyu sogghignò freddamente. Il fendente di luce si divise in migliaia di fili. Ogni filo di luce era come un petalo di un loto rosso. Per un po' il cielo intero fu inondato da innumerevoli petali cremisi; era una scena incredibile!


"Dato che sei convinta di questo, userò le Leggi del Fuoco per sconfiggerti!"


Lin Ming sorrise. In termini di Leggi del Fuoco, non si era mai sentito da meno in quanto a comprensione o utilizzo, specialmente in confronto ai suoi coetanei. Era pienamente sicuro di poter primeggiare tra di loro!


Chi Ruyu aveva il Dominio della Fiamma Cremisi, ma lui aveva una potenza trascendente!


Inoltre aveva già compreso il quinto Concetto, il Fuoco Virtuale! Questo era un livello con cui i normali geni non potevano sperare di rivaleggiare,


Mentre Chi Ruyu si precipitava verso di lui, l'immagine di un albero divino sembrò comparire a mezz'aria. Questa illusione durò solo per un breve istante, ma in quel momento la luce di lancia di Lin Ming diventò molto più affilata!


Anche le Leggi del Fuoco attorno sembrarono essere influenzate e si contorsero. L'energia Origin di fuoco attorno a Chi Ruyu che si stava precipitando verso di lui come un'onda anomala fu tagliata e controllata da Lin Ming!


<em>Peng peng peng!</em>


In quella frazione di secondo in cui l'immagine dell'albero divino, quelle migliaia di petali di loto rosso che fluttuavano nel cielo furono tutti ridotti in cenere!


Tutta l'energia Origin del Dominio della Fiamma Cremisi era stata controllata da Lin Ming!


Cosa?


Chi Ruyu era scioccata. Non aveva mai visto una scena del genere prima d'ora!


In una battaglia tra praticanti di arti marziali che usavano le stesse Leggi, la persona che poteva usare la sua comprensione delle Leggi per controllare l'energia attorno poteva sopprimere direttamente l'altro.


La percezione di Chi Ruyu era estremamente elevata e aveva anche ereditato il Sangue Ardente della famiglia Luce Cremisi e la stirpe dell'Antica Fenice di sua madre. Per lei, il sangue dell'Antica Fenice era solo un tocco finale. Dopo aver compreso il dominio, era ancora più sicura che nessuno potesse rivaleggiare con lei in quanto a Leggi del Fuoco!


Ora però era stata messa in difficoltà da Lin Ming.


"Dominio della Fiamma Cremisi, apertura completa!"


In quell'istante brillanti raggi dorati sfrecciarono dal corpo di Chi Ruyu. La pelle del suo corpo diventò rossa fuoco.


Aveva attivato il suo sangue più che poteva.


Mentre affrontava Chi Ruyu, Lin Ming si limitò a muovere la lancia.


<em>Crack!</em>


Lin Ming gridò. Tutta l'energia Origin attorno fu spazzata via dalla sua lancia. Uno squarcio enorme si formò nel campo di forza di Chi Ruyu!


Lin Ming entrò nel Dominio della Fiamma Cremisi. In quel momento sembrava un dio della guerra disceso nel mondo, inarrestabile e indistruttibile. Mentre avanzava, ogni singolo briciolo di energia Origin si radunò su di lui. C'era anche un po' di energia Origin che si manifestò formando creature spirituali. C'erano corvi, kirin, lupi di fuoco e altri animali ancora. Circondavano tutti Lin Ming, inchinandosi e prostrandosi di fronte a lui! Questo era un fenomeno che accadeva quando una persona arrivava ad un livello elevatissimo di comprensione delle leggi del Fuoco!


Gradualmente, dietro Lin Ming, apparì l'immagine di un albero divino. Si radicò nello sconfinato inferno di fiamme. Crebbe sempre di più fino a diventare un albero torreggiante!


In questo mare di fuoco era nato un albero divino!


Questo fenomeno fu notato da tutti i presenti, ma nessuno capì cosa significava.


"Questo è..."


Nell'Altare Sigillo Divino, il vecchio vestito di grigio stava osservando il combattimento. Prestò particolare attenzione a questo albero divino.


Il vecchio vestito di grigio era estremamente interessato a Lin Ming. Non pensava che fosse strano che Lin Ming usasse una potenza trascendente, ma il punto chiave era che non conosceva la Forza del Dio Blasfemo.


Il Regno Divino era esistito per innumerevoli miliardi di anni. In passato, c'era un periodo ancora più antico che risaliva fino alla creazione dell'universo!


Per tutto questo tempo, erano apparsi innumerevoli Empirei. E, tra di loro, molti avevano creato la loro potenza trascendente.


Tra di esse, il 90% era stata persa nel tempo. Una piccola quantità però era stata preservata. Erano localizzate per tutto il Regno Divino o in qualche sconosciuto mistico regno.


A volte, questi mistici regni non erano affatto pericolosi. Dopotutto era passato troppo tempo. Qualsiasi potente formazione si sarebbe indebolita o sarebbe perfino svanita, e qualunque formidabile bestia guardiana sarebbe morta.


Ottenere le potenze trascendenti spesso sarebbe dipeso dalla fortuna e non dalla forza.


Il vecchio vestito di grigio aveva un livello di esperienza straordinario, ma nemmeno lui conosceva ogni singola potenza trascendente.


Non c'era nessuno che poteva farlo.


Inoltre, molte potenze trascendenti avevano delle peculiarità speciali. Ad esempio la Forza del Dio Blasfemo non era di tipo offensivo, ma era un'arcana tecnica di supporto. Anche se uno avesse visto l'albero divino torreggiante che si levava nel mare sconfinato di fuoco dietro Lin Ming, sarebbe stato impossibile capire se questo fenomeno fosse stato creato da una tecnica, da un metodo di coltivazione, da un fisico speciale o da una stirpe speciale.


"Interessante. Mi chiedo da dove provenga questo giovane."


Mormorò tra sé e sé il vecchio vestito di grigio. "Questa bambina non può nemmeno costringerlo a sfoderare la sua vera forza. Fortunatamente ci sono altri buoni mocciosi talentuosi più avanti. Se combatteranno contro Lin Ming, dovrei vedere di più."


In quel momento, nel 23esimo gradino dell'Altare Sigillo Divino, Lin Ming si era già precipitato di fronte a Chi Ruyu. Tutta l'energia Origin di fuoco attorno era stata spazzata via da lui, tutta sotto il suo controllo.


"Tu!"


Le pupille di Chi Ruyu si rimpicciolirono. Il suo Dominio della Fiamma Cremisi era stato distrutto! Non solo, ma nel suo dominio poteva controllare completamente le Leggi del Fuoco e metterla in difficoltà!


"Lin Ming è così forte?!"


Huo Lieshi ne fu estremamente scioccato. Anche se Chi Ruyu aveva un talento così immenso, era stata comunque completamente superata da Lin Ming. Questo era qualcosa che non si sarebbe mai immaginato. Dopotutto non avevano visto Lin Ming combattere nei preliminari, avevano solo visto il cambiamento dei suoi punti merito.


I punti merito e la vera forza combattiva erano due questioni completamente diverse. Altrimenti, l'Incontro di Arti Marziali Assoluto sarebbe stato stabilito semplicemente da una classifica di punti.


Lin Ming ignorò tutto questo. Sulla sua fronte, il sangue dell'Antica Fenice bruciò, emettendo una luce dorata!


Dato che aveva detto che avrebbe usato le Leggi del Fuoco per sconfiggere Chi Ruyu, naturalmente non avrebbe usato la tecnica della trasformazione del corpo o le Leggi del Fulmine. Dal punto di vista di Lin Ming, Chi Ruyu era soltanto un talento di grande livello nella Terra Sacra di un Grande Re del Mondo. Per quanto riguardava le Terre Sacre della Luce Cremisi, erano solo un mondo di terz'ordine. Chi Ruyu probabilmente non poteva nemmeno essere paragonata a Wu Guyun, che proveniva dal Grande Mondo delle Vere Arti Marziali, un mondo di secondo ordine.
                                


                                



