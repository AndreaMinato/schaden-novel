---
weight: 12410
title: Capitolo 1241 – Troppo spudorata
pubDate: 2025-12-15T08:37:10.336Z
tags:
    - mw
---


<em>Capitolo sponsorizzato, GRAZIE PAOLO!
25 capitoli in coda (5 di Paolo + 20 di Lorenzo), 0/5
da editare
-Schadenfreude</em>


<em>Hu!</em>


Una lancia sfrecciò.


Il Dominio della Fiamma Cremisi fu squarciato come un fragile pezzo di carta. Linley menò un colpo verso la vita di Chi Ruyu.


<em>Clang!</em>


Chi Ruyu cercò di bloccare il colpo con la sua falce. La sua arma era famosa per essere strana e difficile da gestire. In termini di collisione e attacco frontale però era inferiore alla spada!


Se questo fosse uno scontro diretto, allora Chi Ruyu naturalmente sarebbe stata in svantaggio. Sentì le braccia tremare, le sue mani intorpidirsi e fu scaraventata all'indietro.


Lin Ming avanzò, usando il Roc Dorato che Squarcia il Vuoto per chiudere le distanze all'istante.


La sua lancia si precipitò di nuovo su di lei!


<em>Clang! Clang! Clang!</em>


Con un altro impatto violento e feroce, le braccia di Chi Ruyu si intorpidirono e le sue mani iniziarono a sanguinare. Tuttavia Lin Ming continuò con la sua raffica spietata e aggressiva, semplicemente non gli dava nessuna possibilità di contrattaccare!


La sua elevata comprensione delle Leggi del Fuoco era stata completamente soppressa dalla Pianta del Dio Blasfemo!


Il suo Dominio della Fiamma Cremisi era stato distrutto da Lin Ming!


Le sue tecniche complicate e imprevedibile della falce erano state represse dall'assalto ravvicinato di Lin Ming, impedendole di mostrare le sue abilità!


Questa era una soppressione totale!


Quando gli spettatori guardarono la battaglia, rimasero senza parole. Secondo le conduttrici, questa Chi Ruyu probabilmente era il miglior genio di un grande mondo, quindi come poteva essere in queste condizioni così miserabili?


"Lin Ming è davvero così forte? Il suo avversario è una persona di rilievo del Mondo della Luce Cremisi. Quel Lin Ming non era circa alla 10.000esima posizione nel Decreto Sigillo Divino?"


"Anche le persone a quel livello sono estremamente potenti. Inoltre il Decreto Sigillo Divino non rappresenta la vera forza di un genio."


"Questo è fin troppo feroce. Può mantenere una raffica di attacchi così brutale nel 23esimo gradino dell'altare, come se non fosse minimamente oppresso dall'aura."


Tutti avevano notato che Lin Ming era molto più formidabile di Chi Ruyu. Per quanto riguardava quanto fosse davvero potente, era difficile dirlo.


"Lin Ming... come ha fatto a crescere così velocemente?!" Disse con tono cupo Chi Zayun, trovandolo incredibile. In passato, quando Lin Ming aveva sconfitto la sua personificazione all'ottavo Stadio della Distruzione con una coltivazione al settimo, il suo talento non era così. Anche sua figlia era ad un livello simile al suo. Ora però il divario era fin troppo grande.


Al centro del campo di battaglia, Chi Ruyu stava gridando come una pazza: "Ricordarmi! Un giorno ti ridurrò in cenere!"


Urlò. Questa non era una minaccia, ma un'espressione della sua umiliazione e della sua rabbia!


Fin da bambina era stata viziata. Suo padre era una figura di alto livello delle Terre Sacre della Luce Cremisi e possedeva anche la stirpe dell'Antica Fenice e del Sangue Ardente. Il suo talento era sorprendente, quindi aveva sempre avuto il diritto di essere orgogliosa e sfrenata.


"Se la tua forza corrispondesse alla tua arroganza, allora ti lascerei bruciarmi come desideri. Che peccato però che tu non ne sia capace."


Lin Ming mosse nuovamente la lancia, rompendo la luce di falce di Chi Ruyu e continuando a colpire!


Nelle semifinali era proibito uccidere un altro partecipante. Lin Ming evitò i punti vitali di Chi Ruyu e invece puntò la lancia verso il suo posteriore!


Le fiamme erano soverchianti, inarrestabili.


Chi Ruyu arrossì. Menò un fendente verso il basso, ma, anche se le sue mani non fossero già ferite, non sarebbe riuscita comunque a bloccare la luce di lancia di Lin Ming.


<em>Peng!</em>


La sua vera essenza protettiva fermò per un attimo la Lancia del Sangue della Fenice per poi collassare nel nulla.


L'arma di Lin Ming continuò ad avanzare e picchiò sul suo posteriore.


Non stava usando la punta, ma solo l'asta, praticamente la stava utilizzando come un grosso bastone. Chi Ruyu urlò miserabilmente. Sentì un dolore bruciante al posteriore mentre le fiamme bruciavano la sua gonna!


Chi Ruyu fu colta dal panico. Il tessuto del suo abito proveniva dalla pelle di un rinoceronte del fuoco di 10.000 anni; la sua resistenza equivaleva ad un artefatto Saint di massimo livello. Anche così, non era riuscito a sopportare i continui attacchi di Lin Ming. Sicuramente sarebbe stato danneggiato se avesse ricevuto qualche altro colpo. Allora, una volta che la sua gonna si fosse lacerata, il suo sedere sarebbe stato rivelato al mondo.


Tutti rimasero scioccati. La gonna di Chi Ruyu aveva un chiaro segno nero. Un genio dignitoso delle Terre Sacre della Luce Cremisi, un talento orgoglioso, era stata sculacciata!


"T-ti ucciderò!"


Chi Ruyu impazzì.


Era semplicemente la vergogna più grande che avesse mai provato in tutta la sua vita. Era stata sculacciata da un uomo di fronte a milioni di persone!


Sarebbe accaduto solo quando un genitore puniva un bambino. Inoltre da piccola era stata sempre viziata, quando mai era stata trattata in questo modo, specialmente sotto gli sguardi di così tante persone?


Si ricordò delle parole di Lin Ming; aveva detto che le avrebbe dato una lezione per conto di sua madre.


In quell'istante un fuoco rabbioso si scatenò nel suo cuore.


Era impazzita di rabbia! Le questioni di oggi sicuramente si sarebbero diffuse in giro e sarebbe diventata la zimbella del mondo. Anche se fosse diventata una maestra delle Terre Sacre della Luce Cremisi in futuro, sicuramente le persone avrebbero parlato di cos'era accaduto in privato. Anche i suoi avversari avrebbero parlato di questo per deriderla. Era una vergogna a cui non avrebbe più potuto rimediare!


"Ti farò a pezzi!" Chi Ruyu si precipitò verso Lin Ming come una gatta selvatica. Tuttavia era impossibile per lei superare l'assoluto divario di forza che c'era tra di loro.


La lancia di Lin Ming ruppe la luce di falce e continuò a mirare al suo posteriore.


Quando Chi Ruyu vide questa brillante luce di lancia, gridò allarmata!


<em>Peng!</em>


Questo attacco era ancora più pesante del precedente!


Con un grido, fu scaraventata all'indietro!


Lin Ming però continuò ad inseguirla.


In realtà, non appena Chi Ruyu avesse ammesso la sconfitta, questo scontro sarebbe finito. Tuttavia, con testardaggine, si era rifiutata di farlo perché anche ammettere la sconfitta di sua spontanea volontà sarebbe stato umiliante!


Lin Ming arrivò all'istante di fronte a lei, sul punto di colpirla di nuovo. In quel momento però lo sguardo arrabbiato di Chi Ruyu sembrò diventare un po' supplichevole. Se Lin Ming l'avesse colpita di nuovo, allora la sua gonna si sarebbe davvero lacerata. Anche se avesse usato energia del fuoco per formare una gonna, quel tessuto non sarebbe stato duro quanto la pelle di rinoceronte. Sarebbe stato impossibile per lei impedire che tutti vedessero il suo posteriore.


In quel momento risuonò una voce arrabbiata e vigorosa: "Basta!"


In quell'istante un'ombra rossa scattò dal pubblico, volando direttamente verso l'altare. Un'enorme ondata di energia arrivò. Lin Ming non riuscì a sollevare la sua Lancia del Sangue della Fenice, come se fosse rimasto intrappolato in un blocco di ferro!


"Mm?"


Lin Ming si accigliò. Si girò e vide un uomo di mezz'età alto e dai capelli rossi che fluttuava a poche centinaia di migliaia di piedi di distanza. Questa persona aveva un'aura simile al Chi Zayun della Divina Formazione da Combattimento Illusoria. Chiaramente era il vero Chi Zayun.


In quel momento la sua espressione era cupa. Nonostante sperasse che Chi Ruyu subisse una piccola sconfitta, sicuramente non in questo modo. Nessun padre avrebbe desiderato che sua figlia ricevesse un'umiliazione del genere.


"Papino!"


A Chi Ruyu bruciava il naso. Sfogò tutta la sua rabbia e la sua tristezza: "Papino, uccidilo per me! Riducilo in cenere! Brucialo! Uccidilo!"


"Basta!" Chi Zayun gridò con rabbia. "Non ti sei imbarazzata abbastanza con questa sconfitta?!"


"Se sei più debole degli altri, allora cos'altro puoi dire! Ti ho già avvertito, non essere arrogante! Non essere presuntuosa!"


Proprio mentre Chi Zayun finì di parlare, una figura emerse dal nulla di fronte a Chi Zayun. L'aura di questa persona era ancora più formidabile di quella di Chi Zayun, la sua forza era come un peso costante sulla testa di Chi Zayun!


Questa persona fluttuava in alto, guardando dall'alto l'uomo. Disse impassibile: "Questo è l'Incontro di Arti Marziali Assoluto. Tutte le persone esterne non possono entrare nel campo di arti marziali, l'ho avvertita, altrimenti non mi biasimi se sarò scortese!"


Era il diretto discepolo dell'Empireo Vasto Universo: Xiao Daozi!


In quanto Re del Mondo e anche discendente di un Empireo, Xiao Daozi non si sarebbe preoccupato minimamente nemmeno se fosse arrivato il Re del Mondo della Luce Cremisi in persona, figuriamoci un mero Chi Zayun.


Sia in posizione che forza, Chi Zayun era di gran lunga inferiore a Xiao Daozi.


"Mi scuso Senior Xiao Daozi. Mi ritirerò immediatamente."


Di fronte a lui, Chi Zayun fu estremamente umile. Anche le Terre Sacre della Luce Cremisi erano solo la setta di un mondo di terz'ordine. Di fronte al Divino Palazzo Vasto Universo non erano nulla.


"Papino, io..."


Chi Ruyu quasi scoppiò a piangere. Non voleva rimanere più in questo Altare Sigillo Divino; aveva perso fin troppo la faccia!


L'espressione di Chi Zayun era fredda come il ghiaccio mentre diceva: "Competi con onestà e giustizia per me. Con la tua forza dovresti riuscire a farlo. Se non potrai superare queste semifinali, allora ti punirò con cento anni di isolamento! Per quanto riguarda le questioni di oggi, considerala una tua lezione. E anche..."


Chi Zayun si girò verso Lin Ming: "Ragazzo, ricorda cos'è successo oggi!"


Chi Zayun disse queste parole e poi volò via. In realtà le ultime parole che aveva detto erano solo per mantenere la sua reputazione. Non poteva fare nulla contro Lin Ming. Con la sua forza, sicuramente Lin Ming avrebbe ottenuto moltissima gloria in questo Incontro di Arti Marziali Assoluto. Sarebbe stato impossibile per lui attaccarlo.


Tra il pubblico, i discepoli del clan dell'Antica Fenice rimasero senza parole quando lo videro.


"Questo ragazzo è troppo spudorato!" Huo Lieshi deglutì. Poi rise fragorosamente: "Ma... mi piace!"


"Erano proprio dei bei colpi! Da tempo non mi piacevano le Terre Sacre della Luce Cremisi. Quella piccola meretrice si merita di essere sculacciata spietatamente in pubblico!"


Gli altri attorno sentirono le sue parole e quando Fata Feng e Lian Zhen lo sentirono, rimasero esterrefatti.
                                


                                



