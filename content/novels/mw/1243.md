---
weight: 12430
title: Capitolo 1243 – Avere la bocca larga causa guai
pubDate: 2025-12-15T08:37:10.337Z
tags:
    - mw
---


<em><strong>Capitolo sponsorizzato, GRAZIE PAOLO!</strong>
24 capitoli in coda (4 di Paolo + 20 di Lorenzo), 0/5
da editare
-Schadenfreude</em>


"Qualcuno del primo gruppo è caduto!"


"Troppo terrificante! Questi sono i migliori cinque dei loro grandi mondi, geni straordinari. Anche così, non possono sopportare la pressione del 26esimo gradino!"


Quando Lin Ming aveva lottato contro Chi Ruyu, c'erano 1900 partecipanti, che corrispondevano circa ai migliori venti di un grande mondo. Ora, con solo circa 500 contendenti rimasti, erano rimasti solo i primi cinque geni di un grande mondo.


Se dei talenti del genere non potevano salire per il 26esimo gradino, allora gli altri potevano scordarsi di farcela.


"Al 26esimo gradino! E sarà sempre più difficile via via che salgono! Negli ultimi gradini, la difficoltà sarà inimmaginabile!"


"Senior Xiao Daozi non stava scherzando quando aveva detto che sarebbe stato quasi impossibile che dei partecipanti raggiungessero la cima. Pensavo che fosse un'esagerazione, ma ora sembra che non ci sia nessuno capace di arrivare all'ultimo gradino!"


Tra il pubblico, alcuni si ricordarono delle parole di Xiao Daozi.


"Quasi impossibile... perfino You Wujin non potrebbe farcela?" Chiese un praticante di arti marziali del Grande Mondo della Genesi Diabolica. Secondo lui, You Wujin era semplicemente fin troppo potente.


"You Wujin? Eheh... sembra che non sappia nulla. You Wujin non potrà arrivare nemmeno al 32esimo gradino!"


Intervenne un vecchio stempiato dai capelli bianchi tra il pubblico. Alcuni gli lanciarono delle occhiatacce. Chi era per permettersi di parlare in questo modo?


"Giovani ignoranti! Cosa credete che sia l'Altare Sigillo Divino? Quando Xiao Daozi ha detto che era quasi impossibile raggiungere la cima, è stato cortese. In realtà nessuno può farlo! Questa non è la prima volta che l'Altare Sigillo Divino è stato usato nell'Incontro di Arti Marziali Assoluto."


I giovani d'élite attorno drizzarono subito le orecchie, interessati: "Sta dicendo che non è la prima volta che è stato usato nel torneo? Quando è stato utilizzato?"


All'improvviso tutti volevano sapere come se l'erano cavata i geni dell'Incontro di Arti Marziali Assoluti precedente.


"L'Altare Sigillo Divino è stato usato una volta 100.000 anni fa e in esso hanno gareggiato i geni di centinaia di grandi mondi. Anche io sapevo allora che, figuriamoci raggiungere il 33esimo gradino, non c'era nessuno capace di arrivare al 32esimo! Allora, le regole stabilivano che la competizione sarebbe terminata solo una volta che tutti i praticanti di arti marziali fossero caduti dall'altare. In altre parole, nessuno è riuscito a raggiungerne la cima!


"Allora è così..."


"Non c'è nemmeno nessuno capace di arrivare al 32esimo gradino; non è un po' troppo anormale?"


Tutti si resero conto all'improvviso che, se era vero, allora sarebbe stato impossibile raggiungere la cima dell'Altare Sigillo Divino.


In quel momento Xiao Daozi stava fluttuando sopra l'altare, stava meditando ad occhi chiusi.


Nessuna delle discussioni del pubblico poteva influenzarlo.


'<em>I geni di quest'era sono di gran lunga migliori di quanto mi aspettassi... solo al 26esimo gradino qualcuno è caduto a causa della pressione dell'Empireo. Forse qualcuno potrà arrivare perfino al 32esimo gradino.'</em>


Pensò Xiao Daozi. Stava percependo tutto ciò che stava accadendo nell'Altare Sigillo Divino.


Dopo che era caduta la prima persone del gruppo più avanti, in solo mezz'ora diversi altri guerrieri l'avevano seguito!


Alla fine 478 riuscirono ad arrivare al 26esimo gradino.


Mentre si sedevano e ritornavano nelle loro migliori condizioni per due o quattro ore, diversi altri arrivarono in cima, inclusa Chi Ruyu. Queste persone erano piuttosto forti, ma erano stati sfortunati e avevano incontrato avversari estremamente forti e quindi avevano perso.


Dopo che Chi Ruyu raggiunse il 26esimo gradino, non disse nulla. Invece trovò un posto isolato e si nascose più lontano che poteva da Lin Ming.


Quando arrivò questo gruppo, nessun altro riuscì ad arrivare al 26esimo gradino.


Anche Yan Yu'er e Primo Drago dei clan delle quattro Bestie Divine erano stati eliminati. Nonostante alcuni stessero ancora lottando nei gradini inferiori, sarebbe stato impossibile per loro superare le semifinali.


In altre parole, i 300 partecipanti che sarebbero entrati nelle finali sarebbero stati tra questi 490. Dopo aver vinto qui, forse avrebbero partecipato alle finali!


Una volta che avessero perso però, non solo sarebbero scesi di un gradino, ma sarebbero tornati al 25esimo gradino e avrebbero dovuto lottare per risalire il 26esimo. Allora avrebbero dovuto lottare contro i praticanti di arti marziali che erano stati eliminati dal 27esimo gradino per continuare ad avanzare. Perdere qui li avrebbe costretti a lottare duramente.


Mentre gli scontri stavano per iniziare, molti partecipanti mostrarono espressioni solenni; questa era la battaglia che avrebbe influenzato i loro futuri risultati.


"Scelgo... te, sarai il mio avversario."


Lin Ming arrivò di fronte ad un guerriero. Era "l'amico" di Wu Guyun, lo spadaccino dai capelli verdi che aveva sollecitato Wu Guyun a sfidare Lin Ming.


Dopo averlo sentito, lo spadaccino con i capelli verdi mostrò un'espressione davvero strana.


Accanto a lui, Wu Guyun stava osservando la scena contento, stava gongolando. Nonostante si considerassero "amici", era semplicemente un rapporto superficiale.


<em>'Ben ti sta!'</em> Pensò Wu Guyun. <em>'Tutto ciò che fai è darti le arie, ma vediamo come sarai arrogante ora. Dovresti accomodarti e prenderle di santa ragione. Se puoi vincere, d'ora in poi camminerò all'indietro.'</em>


Lo spadaccino dai capelli verdi si incupì. Sospettava che Lin Ming lo avesse sentito discutere con Wu Guyun, altrimenti come ci sarebbe stata una coincidenza del genere?


<em>'Avere la bocca larga causa guai, me**a, me la sono proprio cercata stavolta.'</em> Pensò lo spadaccino, pieno di rimpianto. Aveva il sospetto che Wu Guyun avesse già perso contro Lin Ming. In tal caso, allora vincere qui sarebbe stato impossibile perché la sua forza era di leggermente inferiore a quella di Wu Guyun.


"Fratello Guyun, potresti dirmi se hai combattuto contro Lin Ming prima?" Chiese con una trasmissione di vera essenza lo spadaccino dai capelli verdi. Rimpianse di non aver indagato un po' su Lin Ming prima. Non gli aveva prestato attenzione perché la posizione di Lin Ming in classifica non era stata troppo alta. Altrimenti, se avesse chiesto ai partecipanti del Grande Mondo delle Vere Arti Marziali, non sarebbe stato difficile scoprire che Wu Guyun aveva perso contro Lin Ming.


Se Wu Guyun aveva davvero perso, allora non c'era bisogno per lui di prenderle di santa ragione. Tanto valeva ammettere la sconfitta e risparmiare le forze.


Wu Guyun sbuffò. Non diede a vedere quanto era gongolante e rispose: "Zhou Hong, non hai provato anche tu a provocarmi nello sfidarlo prima? La mia forza è simile alla tua, quindi perché ammetteresti la sconfitta così?"


Sentendo questo, lo spadaccino dai capelli verdi si incupì sempre di più. Wu Guyun non avrebbe rivelato nulla.


Indipendentemente da ciò che era accaduto tra Wu Guyun e Lin Ming, non era disposto comunque ad ammettere la sconfitta così. Anche lo spadaccino dai capelli verdi era uno dei talenti più potenti di un grande mondo di secondo ordine!


Inoltre, anche se avesse perso contro Lin Ming, era comunque sicuro di poter superare le semifinali.


"Solo perché non dici nulla, non pensare che abbia paura di combattere contro di lui!" Lo spadaccino dai capelli verdi rise freddamente e poi si girò verso Lin Ming.


Strinse i denti e disse: "Gli altri potrebbero temerti, ma io no! Credi che sia un rammollito che puoi intimorire come vuoi? Ti farò rimpiangere di aver scelto me!"


Lo spadaccino dai capelli verdi estrasse la spada e la puntò verso Lin Ming. Tra il pubblico, i discepoli del suo Sect iniziarono ad incoraggiarlo.


"Apprendista Senior Zhou, puoi farcela!"


"Puoi vincere!"


"Devi vincere!"


"La spada dell'Apprendista Senior Zhuo può governare il mondo!"


Questo spadaccino chiaramente proveniva da una Terra Sacra di un Grande Mondo e il numero di parenti, amici e compagni che aveva era enorme; c'erano diverse migliaia di persone nel pubblico. Nemmeno una Terra Sacra al picco come il clan dell'Antica Fenice poteva ottenere così tanti biglietti.


Dato che lo spadaccino stava affrontando un nemico così pericoloso, avanzò e rilasciò tutto il potenziale della sua arma, creando un dominio della spada.


Un'energia affilata tagliò l'aria, sibilando. Questa sorta di dominio della spada era attivato dal potenziale dell'arma di un praticante di arti marziali, permettendogli di formare energie della spada. Se un guerriero dalla coltivazione insufficiente venisse avvolto da questo dominio della spada, sarebbe stato ucciso all'istante dall'energia caotica e selvaggia. Anche gli avversari più potenti ne sarebbero stati influenzati; non avrebbero avuto altra scelta se non concentrarsi sulle loro difese.


"Quello è il dominio della spada! L'apprendista Senior Zhou ha usato immediatamente il suo dominio della spada!"


"L'apprendista Senior Zhuo stavolta sta facendo sul serio. Sarà uno scontro feroce tra due rivali! Quel Lin Ming in effetti è forte, ma credo nell'apprendista Senior Zhou!"


Queste persone erano inconsapevoli. Questi discepoli principali più deboli dal talento minore avevano difficoltà a distinguere chi era più forte tra questi grandi talenti. Non capivano qual era il limite della forza di Zhou Hong, sapevano solo che era forte.


Quando questi discepoli videro il dominio della spada, si entusiasmarono tutti.


Poi sentirono un'esplosione fragorosa e una luce di lancia incredibilmente densa squarciò il cielo e il dominio della spada!


Le loro grida si attenuarono subito.


Quel così lodato dominio della spada era stato infranto così?


Tra il pubblico, tutti gli amici e i parenti di Zhou Hong rimasero di stucco. In quel momento, Lin Ming aveva già stretto la Lancia del Sangue della Fenice e si era precipitato nel dominio della spada. La luce di lancia copriva il suo corpo, squarciando tutta l'enorme quantità di energia di spada.


La lunga lancia scattò. Il praticante di arti marziali dai capelli verdi gridò e tutta la luce di spada cadde come un fiume di stelle, soverchiante e appariscente.


In quanto maestro di un grande mondo, questo spadaccino in effetti era talentuoso.


<em>Rumble rumble rumble!</em>


Durante quella collisione selvaggia, Lin Ming e il praticante di arti marziali dai capelli verdi si scambiarono sette o otto mosse. Nonostante la scena sembrasse intensa, in realtà Lin Ming era entrato in vantaggio. Ogni colpo di lancia che scagliava avrebbe distrutto tre o quattro luci di spada del nemico!


"Cuore della Spada!"


Dopo essere stato soppresso dalla luce di lancia di Lin Ming, lo spadaccino ritrasse la spada e poi fece un affondo improvviso. La luce di spada formò una linea sottile che puntò dritta verso il petto di Lin Ming.


Questa sorta di bagliore altamente compresso non era solo estremamente affilato, ma anche assurdamente rapido; era quasi impossibile proteggersi da esso. Se uno non fosse stato abbastanza forte, sarebbe stato sconfitto all'istante da questa mossa.


Tuttavia, non importava quanto fosse tagliente la luce di spada del praticante di arti marziali dai capelli verdi, la luce di lancia di Lin Ming era troppo turbolenta e feroce. Attivò le Otto Porte Nascoste e la Forza del Dio Blasfemo, per poi lanciare un attacco.


Con un forte tintinnio, il Cuore della Spada che lo spadaccino aveva usato collassò. La luce di lancia di Lin Ming continuò a precipitare su di lui come una valanga.


<em>Bang!</em>


La Lancia del Sangue della Fenice impattò con forza sull'Altare Sigillo Divino!


Questo era un tesoro di un Empireo, quindi rimase intatto. Se invece ci fosse stata una montagna o un fiume, allora questo colpo avrebbe creato un'enorme valanga e la terra stessa sarebbe ceduta.


Lo spadaccino dai capelli verdi fu scaraventato all'indietro dalla violenta onda d'urto.


Prima che potesse riprendere l'equilibrio, si allarmò. Si spostò di lato all'improvviso.


Tuttavia fu troppo tardi. Un po' di luce di lancia sfiorò la sua spalla, squarciando la sua vera essenza protettiva e facendo piovere il suo sangue!


"Vuoi ancora giocare?"


Lin Ming lo fissò.


"Sei spietato!" Lo spadaccino lo guardò e poi disse a denti stretti: "Io... ammetto la sconfitta!"


"Bel combattimento." Disse Lin Ming, mettendo da parte la sua arma.
                                


                                



