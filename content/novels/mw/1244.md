---
weight: 1244
title: Capitolo 1244 – 15 persone
pubDate: 2025-12-15T08:37:10.337Z
tags:
    - mw
---


<em><strong>Capitolo sponsorizzato, GRAZIE PAOLO!</strong>
23 capitoli in coda (3 di Paolo + 20 di Lorenzo), 0/5
da editare
-Schadenfreude</em>


"Wu Guyun, mi ricorderò di questo!" Lo spadaccino dai capelli verdi lanciò un'ultima occhiata indignata a Wu Guyun per poi balzare giù dal 26esimo gradino.


Wu Guyun rimase calmo invece. Non temeva questo Zhou Hong; il suo Sect era perfino un po' superiore a quello di Zhou Hong. Dopotutto, nonostante le Terre Sacre delle Vere Arti Marziali provenissero da un mondo di secondo ordine, erano comunque estremamente ricche. Aveva perfino pensato che Lin Ming ci fosse andato un po' troppo piano.


Per quanto riguardava le persone che avevano tifato per lo spadaccino dai capelli verdi, sembrarono crollare. Le diverse migliaia di discepoli e di suoi sostenitori erano caduti in un silenzio profondo e cupo.


Invece il clan dell'Antica Fenice si scatenò, servendo da netto contrasto rispetto a loro.


In queste semifinali, il clan dell'Antica Fenice era composto da alcuni dei tifosi più accaniti. Insieme a loro, i discepoli delle Terre Sacre del Cielo oscuro gridavano così forte da far tremare il cielo.


"L'apprendista Senior Lin è troppo potente!"


"È invincibile!"


Mentre la folla gridava, Lin Ming iniziò a salire il 27esimo gradino!


Faceva parte del primo gruppo. Di fronte a lui c'era solo un piccolo gruppo in cui erano inclusi You Wujin e Jiang Wuxue.


Il 27esimo gradino era vicino alla cima dell'Altare Sigillo Divino. Anche Lin Ming era curioso di sapere a quel livello sarebbe riuscito ad arrivare.


Si diceva che arrivare all'ultimo gradino sarebbe stato un passo verso la strada della divinità. Se era vero, allora l'Altare Sigillo Divino doveva avere le sue peculiarità.


Nonostante stesse scalando solo una replica, Lin Ming sarebbe comunque riuscito a dare una sbirciata ad alcuni dei suoi misteri.


Al 27esimo gradino la pressione aumentò nuovamente.


Più si saliva, più si accresceva.


Quando Lin Ming arrivò a 50.000 piedi d'altezza, anche i praticanti di arti marziali ancora indietro iniziarono a scalare il 27esimo gradino. Tra di loro c'erano alcune persone con cui Lin Ming era familiare.


La persona di fronte era la donna vestita di rosso con il cappello a cono di bambù. Era la donna dalla voce roca che aveva visto diverse volte nel Grande Mondo delle Vere Arti Marziali.


La sua maestra era un Re del Mondo e il suo talento era sorprendente. Aveva sconfitto i suoi avversari fin qui, ma sembrava che non potesse continuare a scalare il 27esimo gradino.


<em>'Nemmeno lei può farcela. Sarà già ottimo se arrivassero 200 persone al 27esimo gradino.'</em>


Pensò Lin Ming. Questo significava che se uno fosse riuscito a salire fino al 27esimo piano, sarebbe riuscito a superare le semifinali.


Altrimenti, una persona rimasta giù avrebbe dovuto competere con i praticanti di arti marziali al 26esimo gradino e con quelli che stavano scalando il 25esimo per rientrare nella quota restante di circa cento persone.


Ci sarebbero state diverse centinaia di persone che competevano per questi posti. La loro battaglia sarebbe stata davvero fredda e spietata.


La pressione aumentò, intensificandosi sempre di più. Scalare 100.000 piedi in una sola volta era più facile a dirsi che a farsi.


Sempre più partecipanti continuarono a cadere!


Al 26esimo gradino, c'erano quasi 250 persone che erano state sconfitte e che si erano guadagnate i requisiti per salire fino al 27esimo piano. a metà strada però rimasero solo 210 partecipanti. Alla fine solo 202 persone erano riuscite ad arrivare al 27esimo piano.


Solo scalare il 27esimo gradino aveva eliminato quasi un quinto dei vincitori!


"Dannazione, finalmente sono salito!"


Wu Guyun sospirò. Questo Altare Sigillo Divino era troppo mostruoso! Aveva difficoltà a salire perfino con la sua forza.


Wu Guyun ansimava pesantemente. Poi fremette e gli venne un groppo in gola.


Alzò lo sguardo e vide un giovane vestito di nero pallido dalle pupille rosso sangue avvicinarsi lentamente a lui.


Era You Wujin.


Wu Guyun deglutì. Non aveva una sfortuna troppo nera?!


Sperava che You Wujin lo ignorasse, ma vide che stava puntando lo sguardo proprio verso di lui.


"S-se... puoi, puoi farmi... farmi questo favore, mi... mi sono sforzato molto per salire fin qui..."


Balbettò Wu Guyun, la sua voce era priva di energia.


You Wujin mostrò un'espressione fredda e disse con noncuranza: "Scendi giù o dovrei fartelo fare io?"


"Io..." Wu Guyun mostrò un'espressione avvilita. Si era sforzato così tanto per salire e ora era stato informato che avrebbe dovuto rifarlo. C'era qualcosa di così avvilente come questo?


"Sc... scenderò immediatamente."


In quel momento Wu Guyun guardò il precipizio di 100.000 piedi dietro di lui e quasi desiderò di morire. Questa era la prima volta che si era reso conto di quanto era debole, così debole da non avere nemmeno il coraggio di resistere di fronte a questa oppressione.


Questa era il destino del più debole.


Non fu solo Wu Guyun, ma anche l'avversario che Lin Ming aveva scelto ammise la sconfitta. Anche questi grandi geni non potevano contendere con lui.


Quando You Wujin lo vide, sorrise in modo un po' diabolico: "Lin Ming, vero?"


Lin Ming si girò verso di lui.


"Hai attirato il mio interesse, Uno Ya, uno Jiang Wuxue e te, potrete farmi combattere un po' sul serio. C'è anche Zi Jianke che è piuttosto bravo! Non vedo l'ora di combattere contro di te al 31esimo o al 32esimo gradino. Se puoi salire fin lì cioè."


Lin Ming sogghignò: "Anche se non avessi detto niente, avrei comunque combattuto contro di te prima o poi."


In queste semifinali, battere You Wujin era uno dei suoi obiettivi. Sconfiggerlo sarebbe stato l'inizio visto che puntava a sconfiggere Tian Mingzi in futuro.


"Divertente. Spero che non mi deluderai allora." You Wujin si girò per salire il 28esimo gradino!


Anche Lin Ming iniziò a scalare.


I due erano rimasti calmi come prima nonostante questa terrificante pressione da Empireo.


Solo 202 persone erano riuscite ad arrivare al 27esimo gradino. Era certo che meno di 100 combattenti sarebbero riusciti a farcela. In media, non ci sarebbe stato nemmeno un praticante di arti marziali per ogni grande mondo. C'erano già molti grandi mondi che erano completamente fuori gara.


"Quei due geni mostruosi hanno iniziato a salire il 28esimo gradino!"


"Zanna di Drago e Jiang Wuxue hanno iniziato a salire. C'è anche quel Zi Jianke."


"Mi chiedo quale sia il più potente tra di loro. Secondo la classifica del Decreto Sigillo Divino, il più formidabile dovrebbe essere You Wujin!"


"La classifica non rappresenta la vera forza di una persona. Ad esempio, guarda quel Lin Ming. Era circa alla 10.000esimo posizione, ma chiaramente è ad un livello di gran lunga superiore. Ci sono molti che non hanno rivelato la loro vera forza. Quel You Wujin comunque in effetti è forte. Ho sentito che abbia grandi possibilità di diventare un Re del Mondo in futuro e che ha anche l'aspirazione di diventare un Grande Re del Mondo!"


Un Grande Re del Mondo, il signore di un grande mondo. A causa dell'esistenza degli eredi degli Empirei, la loro fama era lievemente inferiore, ma non di molto.


Era anche per questo che perfino i geni nati da Terre Sacre di mondi di prim'ordine avrebbero avuto difficoltà a diventare Grandi Re del Mondo. Solo alcuni talenti come You Wujin delle Terre Sacre del Cielo Oscuro o Yuwen Bo delle Terre Sacre del Vasto Universo avevano qualche possibilità di diventare un Grande Re del Mondo se avessero incontrato un'enorme occasione fortunata durante il Divine Transformation realm o il Lord Divino realm.


28esimo gradino!


Alla fine solo 80 persone riuscirono ad arrivare fin qui!


Dopo una violenta fase di combattimenti, oltre metà di loro fu eliminata durante il soggiorno al 29esimo gradino!


Al 29esim rimanevano solo 30 persone!


Tra i 100 grandi mondi, solo 30 erano riuscite a farcela. Questo era un tasso di eliminazione davvero esagerato e assurdo!


In quel momento, Lin Ming vide finalmente Zanna di Drago. Zanna di Drago aveva iniziato a scalare dall'altra parte dell'Altare Sigillo Divino e quindi i due non si erano ancora visti.


Al 29esimo gradino però, visto che rimanevano solo 30 persone, c'erano pochissimi partecipanti. Inoltre, a questo piano l'area dell'altare si era ristretta di molto. I praticanti di arti marziali a sud e ad est quindi naturalmente si erano radunati.


"Sei davvero arrivato fin qui." Disse Zanna di Drago guardando Lin Ming. Aveva già previsto che l'avrebbe incontrato di nuovo.


"Anche tu."


"È impossibile arrivare in cima all'Altare Sigillo Divino. Il mio obiettivo è raggiungere il 32esimo gradino. Ti aspetterò lì. E se potrai raggiungermi..."


Disse con calma Zanna di Drago mentre affrontava i forti venti astrali che soffiavano a 2,9 milioni di piedi d'altezza. I suoi abiti svolazzavano. Il suo fisico era slanciato, il suo aspetto era delicato e sembrava incarnare lo spirito impertinente di un giovane di 17-18 anni. Anche così, la sua aura e il suo modo di parlare erano molto composti, dando una sensazione confortevole mentre gli si parlava.


"Impossibile?" Lin Ming sussultò. L'obiettivo di Zanna di Drago era solo il 32esimo gradino? "Sembra che tu sappia molto dell'Altare Sigillo Divino."


"Ho sentito alcune storie. Questa è la creazione di cui l'Empireo Vasto Universo va più orgoglioso. Da quando ha creato questa replica, oltre 100 discendenti dell'Empireo l'hanno scalata nelle profondità del Palazzo Vasto Universo. Questo è uno dei modi in cui vengono temprati. Tuttavia non c'è mai stato un discendente al Mare Divino Realm, perfino negli stadi avanzati, che è riuscito a scalarla completamente!"


"Davvero?"


Lin Ming ne fu sorpreso. Allora era così. Non c'era da meravigliarsi che Xiao Daozi fosse così sicuro che tra i 300.000 partecipanti, nessuno sarebbe riuscito a raggiungere la cima. Sembrava un punto di vista estremamente logico.


Tuttavia Zanna di Drago sapeva già delle questioni interne del Divino Palazzo Vasto Universo; sembrava che le sue origini non fossero affatto ordinarie. Lin Ming non pensava che fosse strano. Un coltivatore privo di Sect, se avesse voluto arrivare fino a questo punto, avrebbe avuto bisogno del sostegno di un potente maestro, altrimenti sarebbe stato impossibile!


Lin Ming aveva colto molte opportunità fortunate, ma aveva anche avuto molti maestri. Dall'inizio, c'erano stati i frammenti spirituali nel Cubo Magico, seguiti da altri, incluso Moguang, che gli aveva dato molte indicazioni, Mu Qianxue e perfino l'Empireo Primordius poteva essere considerato per metà il maestro di Lin Ming. Se lui aveva avuto una storia del genere, non c'era nemmeno bisogno di menzionare gli altri.


Al 29esimo gradino, rimanevano solo 30 persone. Nessuno qui avrebbe più ammesso la sconfitta di sua spontanea volontà.


A questa altezza, sarebbero riusciti a superare le semifinali anche se avessero perso. Inoltre tutte le persone qui erano geni estremamente orgogliosi della loro generazione, tutti pieni di sicurezza delle loro capacità. Nessuno credeva di essere inferiore agli altri. Avrebbero combattuto con tutte le loro forze anche se avessero incontrato Lin Ming!


E Lin Ming non sarebbe riuscito a sconfiggerli facilmente come aveva fatto con Chi Ruyu o Zhuo Hong. Avrebbe dovuto usare una considerevole porzione della sua forza per affrontarli.


L'avversario che Lin Ming scelse era un guerriero vestito di rosso che brandiva una sciabola. L'arma di questa persona emanava un campo di forza elettrico e un dominio di sciabola.


"In questa fase, i domini e i campi di forza non sono niente di che. Sembrano fin troppo comuni; quasi tutti ne hanno uno!"


Lin Ming sospirò profondamente. Alcuni avevano perfino due domini.


Inoltre sembrava che un dominio di basso livello come quello del Loto Blu sarebbe stato inutile.


Lo spirito combattivo dell'uomo vestito di rosso aumentò al massimo. Combatté con ferocia contro Lin Ming per un qualche decina di scambi. Alla fine Lin Ming attivò simultaneamente la Forza del Dio Blasfemo, bruciò il sangue dell'Antica Fenice e usò il potere delle Otto Porte Nascoste per sconfiggerlo!


Alla fine solo 15 persone si guadagnarono il diritto di salire fino al 20esimo gradino!


Fu qui che uno poteva vedere vagamente il profilo della cima dell'Altare Sigillo Divino.


"Ci sono solo 15 persone che possono salire. Mi chiedo quanti riusciranno a farcela?"


Mormorò tra sé e sé Huo Lieshi. Questi 15, non importava come avessero combattuto qui, sarebbero arrivati ad un passo dallo stadio del Re del Mondo in futuro! Una competizione così accesa sarebbe stata davvero emozionante!
                                


                                



