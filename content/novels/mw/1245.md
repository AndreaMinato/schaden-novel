---
title: Capitolo 1245 – Variazione delle Pupille
pubDate: 2025-12-15T08:37:10.337Z
tags:
    - mw
---


<em><strong>Capitolo sponsorizzato, GRAZIE PAOLO!</strong>
22 capitoli in coda (2 di Paolo + 20 di Lorenzo), 0/5
da editare
-Schadenfreude</em>


Grande Mondo del Vasto Universo, Divino Palazzo del Vasto Universo.


Più di due decine di grandi maestri del Regno Divino erano radunati qui. Attraverso trenta enormi specchi cristallini, potevano vedere ogni cosa che stava succedendo nei trenta campi di arti marziali delle semifinali.


Le trenta arene delle semifinali usavano tutti diversi metodi per tenere la competizione. Decine di battaglie si erano già concluse ed erano state ammesse 300 persone nelle finali.


"Kuang Zhan, Yu Mo, Dirong, Yuwen Bo... queste quattro persone sono davvero rari geni. Questo Incontro di Arti Marziali Assoluto una selezione meravigliosa di talenti!"


Vasto Cosmo rise. Queste persone erano arrivate tutte al primo posto nelle semifinali. C'erano molte possibilità che sarebbero arrivati ai primi venti posti in classifica.


"Ahah, non possono comunque rivaleggiare con i discendenti degli Empirei." Il Re del Mondo Grande Universo sorrise. Yuwen Bo era un discepolo delle sue Terre Sacre.


"Sono già piuttosto buoni. In particolare, ci sono molte persone che hanno una forza simile ad un discendente dell'Empireo, se non un po' inferiore. Se sono più deboli, questo è a causa delle loro risorse, eredità e talento sono inferiori." Valutò Vasto Cosmo. Questo era già un grande complimento. Le risorse che un discendente di un Empireo usavano erano fin troppo lussuose. Ad esempio, avrebbero usato Pillole del Mondo Sconfinato durante il Mare Divino Realm, una spesa che avrebbe dato difficoltà perfino ad una Terra Sacra di un Grande Re del Mondo. Per un discendente di un Empireo invece erano medicinali comuni.


"Stavolta suggerirò all'Empireo Vasto Universo di aumentare la quota di persone che possono entrare nel Palazzo Divino, Kuang Zhan, Yuwen Bo e gli altri dovrebbero avere qualche possibilità di entrare."


Mentre Vasto Cosmo parlava, diversi Grandi Re del Mondo presenti si rallegrarono. Aggiungere altre persone sarebbe sempre significato un'enorme spesa in più. Anche se un Empireo era ricco, non avrebbe sprecato le risorse che aveva accumulato.


Bisognava sapere che il trattamento ricevuto in una Terra Sacra di un Grande Re del Mondo non sarebbe mai rivaleggiato con quello di un Divino Palazzo Empireo. Questo sarebbe stato un immenso beneficio per la crescita dei geni. Tutti speravano di poter mandare i loro discepoli per fare esperienza nel Divino Palazzo di un Empireo, anche solo per un breve periodo di tempo.


Vasto Cosmo chiese all'improvviso a Tian Mingzi: "Mm, va bene, come se la sta passando il suo You Wujin delle Terre Sacre del Cielo oscuro ora?"


"Wujin non ha ancora finito di competere..." Rispose Tian Mingzi. "Ci sono un paio di incognite che sono apparse nel campo di battaglia. La loro forza e il loro potenziale è piuttosto buono."


"Oh?"


Esclamò interessato Vasto Cosmo. Il talento di Tian Mingzi era estremamente elevato, superava lievemente perfino Vasto Cosmo stesso. Se aveva valutato alcuni partecipanti come piuttosto buoni, allora naturalmente dovevano essere individui sbalorditivi.


Non solo Vasto Cosmo provò interesse, ma gli altri Re del Mondo presenti guardarono verso il campo di arti marziali della Stella del Cimitero Lunare. La competizione poteva essere considerata lenta in confronto alle altre finora. Comunque si stavano avvicinando alla fase finale.


"Oh! Ci sono dieci partecipanti che sono riusciti ad arrivare al 30esimo gradino! Non male! Ottimo! Forse qualcuno potrà scalare il 32esimo gradino. Ma raggiungerlo davvero è fin troppo difficile."


Disse soddisfatto Vasto Cosmo. Dato che proveniva dal Divino Palazzo dell'Empireo, era ben consapevole di quanto fosse difficile l'Altare Sigillo Divino. In origine aveva pensato che sarebbe stato un ottimo risultato anche se quattro o cinque persone avessero raggiunto il 30esimo gradino.


"Tian Mingzi, chi sono queste due incognite?"


"Ce ne sono due: un giovane vestito di nero con una lancia di nome Lin Ming e un giovane pallido con una spada di nome Ya."


Mentre parlava, Lin Ming e Zanna di Drago stavano combattendo. I loro avversari erano tra i primi 300 maestri del Decreto Sigillo Divino o alcune persone in una posizione inferiore che non avevano mostrato la loro piena forza nei preliminari.


Prima, dal 29esimo al 30esimo gradino, da quindici si era passati a solo dieci persone. Un terzo dei partecipanti era stato eliminato durante la scalata.


Le battaglie erano violente come un fuoco impetuoso.


L'intero 30esimo piano era coperto da una potente e pesante pressione da Empireo. Se un genio ordinario fosse stato posto qui, avrebbe avuto difficoltà a stare in piedi, figuriamoci combattere. A causa della soppressione dell'atmosfera, non sarebbe riuscito ad usare il 10% della sua forza.


Al momento però, il potere e il potenziale di questi dieci geni formavano dei raggi di luce appariscenti che sfrecciavano nel cielo!


"Ahah, tra i 3000 grandi mondi del Regno Divino con i suoi quadrilioni di bilioni di vite, ci sono davvero fin troppi geni! Tuttavia You Wujin è davvero unico. Credo che abbia una possibilità di raggiungere il 32esimo gradino! Tra gl altri, tre o quattro dovrebbero poter raggiungere il 31esimo. Farlo è già un risultato sconvolgente."


Disse il Re del Mondo Grande Universo. Tian Mingzi però si limitò a sorridere lievemente, non rispose.


In quel momento, nell'Altare Sigillo Divino, le intense battaglie si erano concluse, con cinque persone emerse come vincitori. Lin Ming, Zanna di Drago, You Wujin e Jiang Wuxue avevano superato il turno, insieme a Zi Jianke, che aveva mostrato grandi abilità durante i preliminari.


Tra questi cinque, tutti erano potenziali vincitori.


Il punto chiave però era che c'erano ancora altri tre gradini sopra di loro!


Con lo stesso tasso di eliminazione di prima, allora forse nessuno riuscirebbe a raggiungere il 33esimo gradino. Forse anche il 32esimo sarebbe stato fin troppo difficile.


"Xiao Daozi aveva ragione. Nessuno può raggiungere il 33esimo gradino."


"Nessuno dovrebbe raggiungere la cima, nemmeno You Wujin."


In quel momento, il pubblico discuteva attraverso trasmissioni di vera essenza. Dato che le semifinali erano arrivate a questo punto, miliardi di persone nell'arena rimanevano in silenzio, attendevano con pazienza e concentrazione le ultime battaglie. Una volta che questo gruppo fosse arrivato al 31esimo gradino, indipendentemente da chi avrebbe combattuto, sarebbe stato un duello davvero magnifico!


In quel momento, mentre fluttuava sopra l'Altare Sigillo Divino, Xiao Daozi aprì gli occhi, Una lieve voce risuonò nell'intera arena.


"Visto che c'è un numero dispari di persone che sono arrivate al 31esimo gradino, allora la persona con i migliori risultati nei preliminari, You Wujin, potrà evitare di combattere e ascendere direttamente al 32esimo gradino. Il resto continuerà a combattere e il vincitore potrà salire.


"Se sono dispari allora You Wujin non dovrà combattere?"


"Questo è un vantaggio fin troppo grande. Negli ultimi, anche se uno non combatte, non può risparmiare molta energia, al 31esimo gradino i vantaggi nell'evitare una battaglia sono fin troppo grandi ora!"


"Giusto. Questi cinque sono tutti grandi maestri, quindi probabilmente potranno salire tutti al 31esimo gradino. Se You Wujin può evitare di combattere contro di loro, potrà salire ancora più in alto!"


Tutti i discepoli del clan dell'Antica Fenice, le Terre Sacre del Nuovo Paradiso da dove proveniva Jiang Wuxue e quelle di Zi Jianke, pensarono che fosse estremamente ingiusto.


I membri delle Terre Sacre del Cielo Oscuro però esultarono a più non posso!


"Ahah, fantastico! L'apprendista Senior You può evitare uno scontro, ma questo è qualcosa che si è guadagnato perché i suoi risultati erano i migliori."


"In tal caso, allora l'apprendista Senior You potrebbe avere qualche possibilità di arrivare al 32esimo o anche al 33esimo gradino!"


"Eheh, in effetti, anche se non evitasse di combattere, potrebbe comunque vincere facilmente!"


Nell'Altare Sigillo Divino, You Wujin mantenne una faccia calma. Strinse i pugni e pensò: <em>'Bene! Queste regole sono vantaggiose per me.'</em>


Anche se You Wujin era estremamente orgoglioso di sé, anche lui mancava di energia e sicurezza di fronte al titanico Altare Sigillo Divino. Se avesse potuto risparmiare un po' della sua forza, allora ne avrebbe ottenuto immensi benefici.


"Se posso davvero evitare una battaglia, allora potrò ottenere un risultato ancora migliore qui. Le mie possibilità di attirare l'attenzione dell'Empireo Genesi Diabolica saranno ancora superiori!


You Wujin era pieno di sicurezza!


"Iniziate a salire!" Xiao Daozi chiuse gli occhi di nuovo e tornò a meditare a mezz'aria.


I cinque partecipanti che erano stati selezionati tra tutti i migliori talenti di 100 grandi mondi balzarono immediatamente sulle mura dell'Altare Sigillo Divino all'unisono.


In quel momento, quando toccò le mura di pietra, Lin Ming sentì una grande pressione.


"Che pressione formidabile... inoltre non è solo sul corpo e sulla vera essenza, ma anche sull'anima..."


Lin Ming la sentì non appena iniziò a scalare il 31esimo gradino dell'altare, un potere selvaggio si precipitò sul suo mare spirituale.


"Questa sorta di pressione spirituale non è niente per me, ma per gli altri dovrebbe essere una grande prova."


Dopo che Lin Ming aveva temprato la sua anima nel Mondo del Sogno Divino, la sua forza spirituale era molto più formidabile dei suoi rivali. Avrebbe potuto sopportare facilmente una pressione di questo livello.


Con passi costanti, iniziò a scalare le pareti di pietra dell'Altare Sigillo Divino.


Più si avvicinava alla cima, più sentiva vividamente il Concetto dei 33 Cieli dell'Altare Sigillo Divino.


Per quanto riguarda gli altri, non potevano salire con calma come Lin Ming.


Mentre scalavano, ogni sorta di illusione si avventò su di loro!


Lotta! Crociata! Massacro! Ossessioni!


Zanna di Drago si sentiva come se stesse scalando un campo di battaglia Asura cosparso di sangue. Nelle sue orecchie sentiva gli echi e le urla di spiriti maligni e anime condannate!


Il tamburo della guerra riecheggiava nelle sue orecchie, Un'intensa spada di energia attraversò il suo corpo, facendolo sentire come se sarebbe stato fatto a pezzi da un momento all'altro.


"Questo Altare Sigillo Divino è davvero all'altezza della sua reputazione. Quanto è interessante!!"


Zanna di Drago chiuse gli occhi e poi li riaprì. Una volta che lo fece, le sue pupille cambiarono, erano diventate sottili come aghi. Attorno ad esse si era formata una serie di strani motivi.


I suoi occhi sembravano avvolti da un velo di misteri così indescrivibile che gli altri non avrebbero osato guardarli. Chi lo faceva si sarebbe sentito risucchiare via lo spirito.


Dopo che queste strane pupille apparirono, tutte le illusioni furono spazzate via da Zanna di Drago, non poterono più influenzare la sua mente.


Ricominciò a salire. E, visto che era rivolto verso l'altare, nessuno notò il cambiamento nei suoi occhi.


Per quanto riguardava You Wujin e Jiang Wuxue, erano molto più in difficoltà.


"Il 31esimo gradino è davvero terrificante!"


Jiang Wuxue si accigliò.


"Intento della Spada del Massacro, scatenati!"


In quell'istante, una luce divina cremisi emerse dalla fronte di Jiang Wuxue. L'intento omicida che emetteva raggiunse il picco. Così resistette ad innumerevoli ondate di illusioni.


Mentre saliva, la sua fronte si infradiciò di sudore e ogni movimento divenne difficile per lui. Chiaramente non poteva rimanere rilassato quanto Zanna di Drago.


Per quanto riguardava You Wujin, anche lui era in una situazione simile a lui. Contando sulla sua forza profonda e la sua coltivazione, poteva resistere a queste illusioni. Per lui salire il 31esimo gradino era una prova estremamente dura!


E tra questi, Zi Jianke era alla fine. Il suo viso era pallido, le sue dita tremavano e ogni passo che faceva era più lento di quello precedente. Sembrava intrappolato in una palude, i suoi movimenti stavano diventando sempre più lenti.


<em>'Sono illusioni! Illusioni! Non possono influenzarmi! Non possono influenzarmi! Non possono influenzarmi!'</em>


Pensò agitato Zi Jianke, cercando di sbarazzarsi di tutte queste illusioni caotiche. Tuttavia, le sue attuali condizioni fisiche erano già estremamente scarse e aveva consumato la maggior parte della sua energia. No, era quasi impossibile resistere per lui di fronte a questa doppia pressione.


"Sono... l'ultimo! Sono... il peggiore?!"


L'illusione e la realtà si mescolavano costantemente. Zi Jianke sentì la sua forza svanire rapidamente dal suo corpo. Tra le scene che si alternavano rapidamente, poteva vedere Lin Ming, Zanna di Drago e gli altri che si erano già distanziati considerevolmente.


Era come un mortale gravemente ferito che era caduto in un burrone profondo. Anche se poteva vedere la cima, scalarlo sarebbe stato semplicemente impossibile.
                                


                                



