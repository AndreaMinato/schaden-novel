---
weight: 1246
title: Capitolo 1246 - Lin Ming VS You Wujin
pubDate: 2025-12-15T08:37:10.337Z
tags:
    - mw
---


<em><strong>Capitolo sponsorizzato, GRAZIE PAOLO!</strong>
21 capitoli in coda (1 di Paolo + 20 di Lorenzo), 0/5
da editare
-Schadenfreude</em>


"C'è qualcosa di strano in Zi Jianke?"


"Sta scalando a caso; non sta procedendo in una linea dritta!"


Tra il pubblico, molti avevano notato che stava accadendo qualcosa di strano a Zi Jianke. Era già stato seminato dagli altri quattro.


"Apprendista Senior Maggiore, puoi farcela, metticela tutta!"


"Apprendista Senior Maggiore, non arrenderti!"


I discepoli delle Terre Sacre di Zi Jianke stavano tutti tifando per lui. Tuttavia non poteva sentire affatto le loro grida.


Il sudore aveva già coperto i suoi occhi e la sua coscienza era completamente annebbiata.


"Sangue... le mie mani stanno tenendo sangue? Sto strisciando in un mare di sangue... la fine, non posso vederne la fine..." Ogni volta che faceva un passo, Zi Jianke si sentiva come se stesse attraversando una montagna di spade. I suoi palmi e le sue gambe erano travolte da un dolore tagliente.


Era arrivato al limite. Si sentiva come se pesasse 10.000 jin e il dolore era così intenso che pensava che sarebbe morto da un momento all'altro.


Con il suo ultimo briciolo di determinazione, sporse la mano, ma non aveva più la forza di fare un altro passo.


Zi Jianke aveva già perso coscienza. Nel momento in cui il flusso di energia nel suo corpo si era fermato, non riuscì più a sopportare la pressione del 31esimo gradino. Il corpo di un praticante di arti marziali del sistema di raduno dell'essenza era fragile e, senza la protezione dell'energia attorno a lui, non poteva sopportarne l'impatto.


Il sangue piovve e Ji Zianke cadde dalla rupe.


Un'energia lo prese al volo, sorreggendolo; era stato sconfitto!


"Ji Zianke ha perso! Era il terzo ad aver raggiunto il 22esimo gradino, eppure non è riuscito ad arrivare al 30esimo!"


"Cielo, è fin troppo difficile! Qualcuno sarà capace di arrivare al 32esimo o al 33esimo gradino?"


Molti pensavano già che Ji Zianke fosse inferiore a You Wujin, ma che si avvicinasse al livello di Zanna di Drago e di Lin Ming. Ora si erano resi conto tutti di quanto fosse ampio il divario tra di loro.


"Gli altri quattro stanno quasi finendo!"


"Lin Ming, Zanna di Drago e You Wujin sono in testa. Jiang Wuxue è un po' indietro. Rappresenta la differenza della loro forza?"


"Potrebbe non essere vero. Dovrebbero combattere per saperlo davvero. L'Altare Sigillo Divino è solo una piattaforma per mettere alla prova la fusione comprensiva di coltivazione e talento."


"Sembra che tutti e quattro potranno arrivare in cima. Allora dovranno combattere!"


"Non vedo l'ora. Indipendentemente da chi combatterà contro chi, sarà sicuramente uno scontro tra rivali!"


"Questi due!" You Wujin guardò Lin Ming e Zanna di Drago con incredulità. "Perché stanno scalando così velocemente? Devo impegnarmi a fondo solo per tenere il passo con loro!"


"È possibile che i due abbiano qualche sorta di immunità speciale alla pressione spirituale?"


Pensandoci, Xiao Daozi aveva detto che l'Altare Sigillo Divino non era solo una prova della coltivazione e della densità della vera essenza. Era anche una prova della determinazione, del potenziale e di ogni sorta di altri fattori combinati insieme. You Wujin aveva pensato che fosse un po' irritante.


Era sicuro che la sua forza e la profondità delle sue riserve di vera essenza fossero ben superiori a Lin Ming e a Zanna di Drago. Che il suo potenziale fosse inferiore al loro, per questo mantenevano lo stesso ritmo?


"Che il mio potenziale sia davvero inferiore a quei due?"


You Wujin aveva difficoltà ad accettarlo.


Dal suo punto di vista, poteva accettare se l'erede di un Empireo fosse superiore a lui. Dopotutto qualcuno che proveniva da una Terra Sacra di un Grande Re del Mondo non poteva rivaleggiare con il talento, l'eredità e le risorse di un Divino Palazzo.


Tuttavia, non poteva accettare di essere alla pari con incognite di piccole organizzazioni!


Bisognava sapere che nei quasi quarant'anni di vita di You Wujin, aveva consumato un'enorme quantità di risorse. Tutti insieme, il valore di questi tesori non poteva essere più valutato in pietre del sole viola, ma in giade dei nove soli.


Le giade dei nove soli erano raffinate da persone ad un passo dal diventare Empirei o ancora pià potenti combinando cristalli del sole viola con nove diversi tipi di energia yang. Una sola giada dei nove soli equivaleva a quasi 100 milioni di cristalli del sole viola o ad biliardo di pietre del sole viola.


You Wujin aveva usato così tante risorse e aveva allenato una potenza trascendente. Anche così, non era di molto superiore ai due comuni praticanti di arti marziali. Come poteva You Wujin accettarlo? Lo faceva sentire come se tutte quelle risorse che aveva consumato fossero state sprecate, come se fossero state usate su un cane.


"È impossibile che siano superiori a me. Non ci credo. Devono aver usato qualche tecnica arcana per resistere alla pressione spirituale o la loro forza spirituale è formidabile, per questo sono così veloci..."


Ipotizzò You Wujin. In realtà aveva indovinato per metà.


Lin Ming e Zanna di Drago avevano entrambi una forte resistenza alla pressione spirituale. Uno coltivava l'anima e l'altro aveva un fisico spirituale speciale.


Un'ora dopo, Zanna di Drago fu il primo a raggiungere il 31esimo gradino dell'Altare Sigillo Divino.


E dietro Zanna di Drago, appena venti respiri di tempo dopo, You Wujin arrivò quasi allo stesso tempo di Lin Ming.


In quel momento, le pupille di Zanna di Drago erano tornate alla normalità. Il suo viso era un po' più pallido rispetto a prima e sembrava estremamente fragile. Era difficile immaginare che una forza terrificante riposasse in lui.


"Questi due non hanno esaurito troppe energie... devono avere qualche tecnica speciale per resistere alla pressione spirituale." You Wujin divenne sempre più sicuro delle sue ipotesi quando vide Lin Ming e le condizioni di Zanna di Drago. "In tal caso, userò semplicemente la mia forza assoluta per sconfiggervi tutti!"


Passò un altro quarto d'ora e alla fine Jiang Wuxue scalò con grande difficoltà il 31esimo gradino.


I quattro erano riusciti a salire tutti. Senza dubbio, a parte loro quattro, nessun altro sarebbe riuscito ad arrivare fino a questo punto.


Presto ci sarebbero state delle battaglie decisive!


"Troppo inteso! Sono tutti grandi maestri; chi combatterà contro chi?"


"Credo che Jiang Wuxue sia il più debole, Lin Ming e Zanna di Drago sono simili, e You Wujin è il più forte!"


In base a come avevano scalato il 21esimo gradino, Jiang Wuxue era un po' più debole e gli altri tre erano allo stesso livello. Agli occhi del pubblico però, You Wujin era negli stadi avanzati del Mare Divino Realm, quindi la sua coltivazione e la sua vera essenza erano le più profonde tra i quattro. Lin Ming e Zanna di Drago dovrebbero superarlo in potenziale, ma probabilmente sarebbero stati battuti da lui in quanto a forza.


"Questo Lin Ming è davvero un mostro. È solo al picco degli inizi del Mare Divino Realm, eppure è così forte. Non ho davvero idea di come si sia allenato."


.....


In quel momento, a diverse centinaia di chilometri di distanza dall'Altare Sigillo Divino, una nave spirituale fluttuò nel cielo.


Sull'imbarcazione c'era un uomo vestito di nero che sedeva in un grande trono cupo che guardava l'altare dalla finestra. Anche se era così lontano, poteva vedere tutto ciò che stava accadendo con chiarezza.


"Tra questi quattro, due di loro si sono registrati nel mio Mondo delle Vere Arti Marziali, ma in realtà non provengono da lì, né appartengono alle mie Terre Sacre delle Vere Arti Marziali. Uno è coltivatore vagante che passava per caso da lì e l'identità del suo maestro è un mistero. L'altro invece è un discepolo di una mera Terra Sacra al picco. Anche così, i due sono riusciti ad arrivare al 31esimo gradino! Ma il discepolo che ho cresciuto con attenzione per tutto questo tempo è stato eliminato al 27esimo piano! Ho usato la mia porzione di introiti della Banca delle Stelle e della Casa d'aste imperiale per le tue risorse, e ti ho anche dato una potenza trascendente incompleta come eredità. Anche se ho fatto tutto questo, questo è il risultato schifoso che mi hai dato!"


Quest'uomo vestito di nero fumava di rabbia. Era il Grande Re del Mondo delle Vere Arti Marziali. In realtà il Mondo delle Vere Arti Marziali erano solo un Sect di un mondo di secondo ordine, quindi era normale che non avesse discepoli capaci di arrivare al 30esimo gradino. Ora però, erano apparse quattro persone che potevano scalare fino al 31esimo gradino e, nonostante due di loro si fossero anche registrate nel Mondo delle Vere Arti Marziali, non provenivano davvero da lì. Questo gli aveva proprio fatto perdere la faccia.


Mentre parlava, i praticanti di arti marziali di fronte a lui si stavano inginocchiando sul pavimento, tremanti di paura. Nessuno osò intervenire.


L'uomo vestito di nero sospirò. "È passato oltre un milione di anni e ho consumato innumerevoli risorse, eppure... se passerà un altro milione di anni e le mie Terre Sacre delle Vere Arti Marziali non potranno crescere un altro Re del Mondo, allora sarà il destino a decidere il vostro fato. Non potrò fare altro..."


L'uomo vestito di nero scosse la testa e non disse altro. Lui da solo era il pilastro che sorreggeva le Terre Sacre delle Vere Arti Marziali, ma non sarebbe riuscito a farlo per sempre.


In quel momento, nell'Altare Sigillo Divino, i quattro partecipanti non iniziarono ancora a combattere. Invece si riposarono per un momento. Questo breve periodo di riposo fu vantaggioso sopratutto per Jiang Wuxue perché aveva esaurito più energie lui rispetto agli altri.


La pressione del 31esimo piano era terrificante. Anche se il terreno era completamente piatto, Jiang Wuxue sentiva che la sua forza era soppressa fino a non più del 40%.


"Questi maledetti sono saliti più velocemente di me. Questo strano Altare Sigillo Divino non mi permette di mostrare le mie tecniche di spada al meglio. In termini di forza combattiva, con la mia spada, non credo che perderò contro un moccioso agli inizi o negli stadi intermedi del Mare Divino Realm!"


In realtà una Terra Sacra di un Grande Re del Mondo avrebbe allenato disperatamente i discepoli principali per partecipare all'Incontro di Arti Marziali Assoluto. Per garantire la più grande possibilità di vittoria, si sarebbero assicurati che tutti i discepoli entrati fossero negli stadi avanzati del Mare Divino Realm. Entrando in un incantesimo del tempo era facile ottenere questo risultato.


Quindi Chi Ruyu, Wu Guyun, You Wujin, Jiang Wuxue e gli altri erano tutti praticanti di arti marziali negli stadi avanzati del Mare Divino Realm.


Se uno non fosse stato a questo livello, sarebbe stato facile subire una grave sconfitta. Solo i Sect sparsi più piccoli avrebbero mandato un gruppo di discepoli agli inizi o negli stadi intermedi al Mare Divino Realm come carne da cannone. In ogni caso, per loro sarebbe stato impossibile ottenere qualche buon risultato.


"Scegliete il vostro avversario!" Disse con indifferenza Xiao Daozi, la sua espressione era gelida come un ghiacciaio di 10.000 anni. Non importava quanto fossero sbalorditivi i partecipanti nell'altare, era rimasto impassibile, come fosse tutto naturale. Per Xiao Daozi, il 31esimo gradino non era niente di che!


I miliardi di persone nel pubblico trattennero il respiro.


E al 31esimo gradino, Lin Ming, You Wujin, Zanna di Drago e Jiang Wuxue si scambiarono tutti un'occhiata, un intenso spirito combattivo ardeva nei loro occhi, quasi facendo bruciare l'aria.


"Voi due avete delle tecniche di supporto spirituale arcane davvero formidabili, mh? E pensare che avreste ricorso a qualcosa del genere per salire fin qui." You Wujin fu il primo a parlare.


"Oh? Cosa stai cercando di dire?" Chiese Lin Ming alzando un sopracciglio.


"Anche se non vuoi ammetterlo, non potete nascondermelo. D'ora in poi però sarà una battaglia di forza, qualcosa che dipenderà dalle vostre vere abilità. Volete scegliere per primi o sceglierò io?" You Wujin aveva un'espressione estremamente sicura di sé, come se fosse il migliore nel gruppo.


Zanna di Drago rimase in silenzio, ma Lin Ming mostrò un sorrisetto e poi rise: "Dato che mi lasci scegliere per primo, allora non mi farò problemi. Sceglierò... te!"


Lin Ming lo indicò You Wujin con la lancia!


Questo movimento causò un grande trambusto!


Tra i quattro, era Jiang Wuxue a sembrare il più debole. Quindi, se uno avesse potuto scegliere per primo, sarebbe stato più appropriato selezionare lui. Lin Ming però aveva scelto quello che sembrava più forte!


"Questo Lin Ming è troppo pazzo!"


"Che tipo tosto!"


Quando vide la reazione di Lin Ming, un intenso intento omicida brillò negli occhi di You Wujin: "Hai del fegato!"
                                


                                



