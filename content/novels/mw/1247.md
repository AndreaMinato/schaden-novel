---
weight: 1247
title: Capitolo 1247 – Giovane Eroe
pubDate: 2025-12-15T08:37:10.337Z
tags:
    - mw
---


<em>Capitolo regolare,
21 capitoli in coda (1 di Paolo + 20 di Lorenzo), 0/5
da editare
-Schadenfreude</em>


Dopo che Lin Ming indicò con la lancia You Wujin, tutti i discepoli delle Terre Sacre del Cielo Oscuro si infuriarono, i loro occhi stavano diventando rossi. Nelle semifinali nella Stella del Cimitero Lunare, il loro apprendista Senior You era rimasto al primo posto fino ad ora. Come potevano tollerare che qualcuno lo provocasse così?!


"Questo ragazzo non sa quali sono i suoi limiti!"


"È pazzo! Osa davvero sfidare l'apprendista Senior You, chi crede di essere?!"


 "Vuole diventare famoso e pensa di poter usare l'apprendista Senior You come trampolino di lancio. Eheh, ma ha scelto la persona sbagliata."


"Aspetta che lo faccia nero."


Nessuno era disposto a distruggere il proprio potere e prestigio. Queste persone si erano entusiasmate per così tanto tempo e avevano visto come You Wujin aveva primeggiato finora. Per quanto riguardava i sostenitori di You Wujin, i discepoli delle Terre Sacre del Cielo Oscuro sbuffarono di fronte alle insolenti tattiche di Lin Ming.


Anche il clan dell'Antica Fenice era poco fiducioso.


"L'apprendista Senior Lin è troppo aggressivo. E pensare che avrebbe scelto di combattere contro You Wujin e non Jiang Wuxue..."


"Di cosa ti preoccupi? L'apprendista Senior Lin sicuramente ha qualche asso nella manica che deve ancora sfoderare. Inoltre, qualcuno come lui vive per combattere. Se sfida qualcuno, sfiderà il più forte."


"Esatto, non importa chi vincerà. Ciò che è più importante è che non indebolisca il suo spirito combattivo! Cos'è Jiang Wuxue? Non è niente di che. Se c'è da combattere con qualcuno, dev'essere il più forte!"


"Esatto, l'apprendista Senior Lin sta puntando la lancia verso You Wujin con grande coraggio!"


Le discepole del clan dell'Antica Fenice fissarono tutte Lin Ming mentre sfidava You Wujin. La sua figura valorosa ed eroica era splendida, facendole impazzire tutte di desiderio.


Al momento la schiena di Lin Ming era dritta come una lancia. Il suo abito svolazzava al vento e i suoi lunghi capelli danzavano nell'aria. I suoi occhi ardevano mentre fissava You Wujin, i lineamenti del suo viso erano duri e la sua fronte era aggrottata. Il suo sguardo era più elettrico di un fulmine!


Un solo giovane, sotto gli sguardi di miliardi di persone, aveva osato sfidare il genio numero uno tra cento grandi mondi; una persona che avrebbe avuto l'occasione di diventare un Grande Re del Mondo in futuro! Un talento tra talenti!


Era una grande occasione e apparteneva a Lin Ming!


Un giovane eroe che stava vivendo la gloria dei suoi anni migliori!


Una persona del genere aveva un futuro illimitato. Con il suo temperamento incredibilmente feroce e il suo fisico sbalorditivo, era naturale che innumerevoli ragazze si innamorassero di lui.


"Ahah, interessante. Tian Mingzi, quella incognita che ha favorito ha sfidato il numero uno delle sue Terre Sacre del Cielo Oscuro."


Nel Divino Palazzo Vasto Universo, Vasto Cosmo mostrò interesse nei confronti di questo incontro. Durante queste semifinali, era difficile che qualcuno attirasse l'attenzione di una persona come lui.


Tian Mingzi rise, non mostrò una grande reazione.


Il Re del Mondo Grande Universo disse: "È potente, ma alla fine non può rivaleggiare con il nipote You. Il nipote You è qualcuno che ha la possibilità di arrivare tra i primi 10 posti della Proclamazione della Terra dell'Incontro di Arti Marziali Assoluto!"


Il torneo del Regno Divino avrebbe prodotto due classifiche. Una era la Proclamazione Celeste. La classifica totale che includeva i discepoli dei Palazzi degli Empirei e tutti i geni dei 3000 grandi mondi.


La parola celeste si riferiva ad Empireo.


Dopo la Proclamazione Celeste, c'era anche una corrispondente Proclamazione della Terra, una classifica che escludeva gli eredi degli Empirei e gli altri discepoli dei Sect degli Empirei. Era una classifica che includeva solo i geni dei 3000 grandi mondi.


Dopotutto era ingiusto paragonare i geni ordinari ai nobili discepoli di Empirei.


Quindi, riuscire ad arrivare tra i primi dieci posti della Proclamazione della Terra era un risultato davvero incredibile.


Quando l'Empireo Vasto Universo aveva detto che i primi tre dell'Incontro di Arti Marziali avrebbero potuto apprendere una potenza trascendente e i primi dieci sarebbero potuti entrare nel Divino Palazzo Vasto Universo e ricevere la guida di Vasto Cosmo, questo era praticamente destinato ai discepoli della Proclamazione della Terra.


Era ragionevole. Ad esempio, qualcuno come Xiao Moxian, in origine proveniva dal Palazzo della Genesi Diabolica. Il Divino Palazzo della Genesi Diabolica non era affatto inferiore a quello del Vasto Universo, quindi come avrebbe potuto desiderare le sue risorse? Se il Divino Palazzo Vasto Universo aveva quelle risorse, allora ce le avrebbe avute anche quello della Genesi Diabolica.


Quando il Re del Mondo Grande Universo intervenne, un altro Re del Mondo disse: "Se il nipote You se la caverà bene, allora entrerà inevitabilmente in un Divino Palazzo di un Empireo."


"Forse qualcuno del Divino Palazzo della Genesi Diabolica verrà a prenderselo invece, ahah!"


I Re del Mondo presenti risero fragorosamente. Primp, favorivano davvero le possibilità di You Wujin e, secondo, volevano intrattenere buoni rapporti con Tian Mingzi. Dopotutto tra tutti i molti Re del Mondo presenti, Tian Mingzi aveva il futuro più brillante. Era possibile che i suoi futuri risultati sarebbero stati ancora migliori rispetto a quelli di Vasto Cosmo!


Inoltre, Tian Mingzi aveva ottimi rapporti con il Divino Palazzo della Genesi Diabolica e aveva ottenuto il riconoscimento del suo Empireo. Il motivo di questo era perché, decine di migliaia di anni fa, Tian Mingzi un tempo era entrato nel Divino Palazzo della Genesi Diabolica e si era temprato lì per molto tempo.


Questo era simile al processo di selezione del Divino Palazzo Vasto Universo. Questo tipo di rapporti era davvero importante!


.....


In quel momento, nell'Altare Sigillo Divino, la voce di Mu Qianxue riecheggiò nelle orecchie di Lin Ming. "Tian Mingzi proviene dalle Terre Sacre Qianyu, un Sect che si concentrava sulle Leggi del Ghiaccio, dello Spazio e del Tempo. Si può dire che Tian Mingzi abbia raggiunto il pinnacolo in queste tre leggi! In quanto suo discendente, anche You Wujin dovrebbe eccellere in queste tre Leggi."


"Capisco." Quando aveva visto You Wujin combattere contro i corpi spirituali, Lin Ming aveva visto che un suo colpo noncurante poteva contenere tre o quattro Concetti. "Signorina Mu, dato che la potenza trascendente delle Terre Sacre Qianyu è caduta nelle mani di Tian Mingzi, You Wujin potrebbe averla allenata?"


Quando sentì parlare della potenza trascendente, apparì dell'odio nello sguardo di Mu Qianxue. "Sì, la potenza trascendente delle Terre Sacre Qianyu è molto più completa dell'Arte della Metamorfosi Diabolica delle Terre Sacre delle Vere Arti Marziali. Ma quella potenza trascendente è una tecnica arcana ausiliaria; il suo ruolo nel vero combattimento è minore, quindi puoi più o meno ignorarla."


"Oh?" Lin Ming provò curiosità. In realtà pensava che le tecniche ausiliarie arcane erano più preziose delle potenze trascendenti offensive. Erano abilità che potevano influenzare dei propri risultati. Le potenze trascendenti di tipo offensivo erano più concentrati a potenziare la propria forza.


Ad esempio, la Forza del Dio Blasfemo era una tecnica arcana ausiliaria. Senza di essa, Lin Ming non avrebbe mai ottenuto i suoi attuali risultati nelle Leggi del Fulmine e del Fuoco. Forse non sarebbe riuscito nemmeno ad attraversare la tribolazione.


"Ho capito. Un giorno mi riprenderò la potenza trascendente delle Terre Sacre Qianyu!"


Mentre Lin Ming parlava, l'aura di You Wujin si scatenò!


Nell'Altare Sigillo Divino, You Wujin sembrava essere diventato l'unica persona al mondo. Anche il pubblico più distante fu influenzato dall'aura di You Wujin. Si sentì come se qualcuno avesse indicato un pugnale verso le loro teste, raggelandoli!


Questo era il potenziale di spada di You Wujin! Un intenso intento omicida puro e nero come una notte sconfinata travolse l'intero pubblico.


"Che potenziale terrificante. Può uccidere solo utilizzando il potenziale della sua spada!"


"Davvero terrificante. E, il punto chiave è che questo potenziale è rilasciato sotto la soppressione del 31esimo gradino dell'Altare Sigillo Divino. Nonostante la pressione nei gradini è di gran lunga inferiore alla pressione tra le rupi verticali, la vera essenza verrà soppressa fino ad un certo modo. Riuscire a mostrare questo livello di abilità anche in queste condizioni, si può solo provare venerazione di fronte a questo giovane..."


Perfino Huo Lieshi, che aveva sempre pensato che i suoi discepoli fossero i più sbalorditivi, aveva un'espressione solenne. Il suo sguardo era pieno di ammirazione e stupore. Non poteva che riconoscere la forza di You Wujin.


Per quanto riguardava le Terre Sacre del Cielo Oscuro, i loro numerosi discepoli stavano esultando sempre di più.


"L'apprendista Senior You è invincibile!"


"L'apprendista Senior You vincerà!"


"Ahah! Questa è la maestà di un vero re!"


In quel momento You Wujin brandì la sua spada. Era una katana lunga quattro piedi, sottile, con un'impugnatura lunga un piede. Questo era un artefatto spirituale di medio livello che veniva impugnata con entrambe le mani. In termini di qualità, era inferiore alla Lancia del Sangue della Fenice, che però doveva ancora crescere pienamente. Il potere che questa katana poteva mostrare in realtà era superiore a quello della Lancia del Sangue della Fenice!


Con uno scatto, la spada fischiò nell'aria!


In un istante, lo spazio sembrò distorcersi attorno a You Wujin. You Wuin era nascosto in questa distorsione dello spazio, lui e la spada erano diventati tutt'uno.


Le increspature si formavano attorno ai confini dello spazio attorno alla spada, tagliando ogni cosa!


Quando vide questo colpo di spada, le pupille di Lin Ming si rimpicciolirono. Una volta, un supremo esperto che aveva compreso pienamente le Leggi dello Spazio aveva detto che l'arma più affilata al mondo non era un oggetto forgiato da un granmaestro raffinatore, ma lo spazio stesso. Quando il cielo si spaccò e lo spazio collassò, quella forza riuscì a squarciare la realtà!


Nonostante You Wujin non potesse strappare lo spazio molto stabile del Regno Divino, poteva formare increspature spaziali attorno all'arma per renderla più affilata!


Solo un normale colpo di spada era già così potente.


Come poteva Lin Ming bloccare questo colpo?


Tutti spalancarono gli occhi. I giovani d'élite che potevano sedersi in questa arena erano grandi talenti nella loro specialità. Nonostante questo, se avessero dovuto affrontare You Wujin, sarebbero stati terrorizzati nello scoprire di non poter nemmeno sopportare questo attacco! Inoltre, questo era solo il primo colpo. Non era nient'altro che l'antipasto e presto sarebbero arrivati degli attacchi feroci!


"Che colpo potente! Lin Ming è in pericolo!"


Di fronte a questo attacco, Lin Ming si spostò di lato e sfoderò la sua Lancia del Sangue della Fenice. L'arma gridò mentre una luce azzurra sfrecciò in avanti come un brillante drago dei fiumi brillanti, impattando contro la luce di spada di You Wujin.


<em>Chi chi chi!</em>


La luce di spada e di lancia impattarono con forza. Risuonò un suono incredibilmente fastidioso. Le increspature spaziali attorno alla luce di spada continuarono a sciogliersi e la luce azzurra si rompeva costantemente, ad un ritmo ancora più veloce.


You Wujin mostrò un largo sorriso. Lo spazio era conosciuto come l'arma più affilata. Era all'altezza della sua reputazione!


Proprio mentre la luce di lancia di Lin Ming stava per essere inghiottita, accadde una scena misteriosa. Dopo che il bagliore luminoso si ruppe, si riformò e rinacque!


"Crescita infinita?"


You Wujin alzò le sopracciglia. Questa luce di lancia aveva l'attributo dell'eternità.


L'eternità era un tipo estremamente speciale di Concetto. Una volta evoluto al picco, sarebbe diventato il Concetto di Immortalità!


dopo che Lin Ming aveva assorbito l'osso di drago divino, l'attributo dell'eternità della sua vera essenza era aumentato.


<em>Peng!</em>


Mentre le increspature spaziali si scioglievano, la luce di lancia e di spada scoppiarono, trasformandosi in una pioggia di bagliori neri e azzurri.


Erano finiti in parità durante il primo scambio!


"L'ha bloccato?"


"Pensavo che Lin Ming avrebbe perso."


"Forte!"


Da un solo scambio, anche se era il primo, si potevano capire molte cose. Nonostante i due stessero scagliando normali attacchi, le loro mosse contenevano i misteri di numerose Leggi, davvero ammirevoli!


"Non male. Sei degno di farmi combattere un po' sul serio, ma solo un po'!"


You Wujin rise. Il suo corpo si trasformò in un raggio di luce mentre si precipitava verso Lin Ming!
                                


                                



