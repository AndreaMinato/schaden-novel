---
weight: 12480
title: Capitolo 1248 – Violenta Collisione
pubDate: 2025-12-15T08:37:10.337Z
tags:
    - mw
---


<em><strong>Capitolo sponsorizzato, GRAZIE PAOLO!</strong>
20 capitoli in coda (0 di Paolo + 20 di Lorenzo), 0/5
da editare
-Schadenfreude</em>


1000 piedi non erano niente. You Wujin apparì di fronte a Lin Ming in un momento!


Questa non era una trasmissione dello spazio. Con la comprensione delle Leggi dello Spazio di You Wujin, non poteva ancora teletrasportarsi nel Regno Divino. Tuttavia, nelle brevi distanze, era così rapido da sembrarne davvero capace.


You Wujin aveva mostrato la sua piena velocità! La sua mano era già scomparsa; tutto ciò che era rimasto era una katana nera che sollevava una tempesta di luce!


Era l'equivalente di un attacco di dieci grandi maestri di arti marziali. E le sue luci di spada si radunarono tutte di fronte a Lin Ming, ognuna poteva creare increspature speziali!


Tecniche del genere facevano davvero sussultare con ammirazione!


"Il potere di questi bagliori non sono paragonabili al primo colpo, ma contengono comunque il 30-40% del potere dell'originale e le Leggi dello Spazio che possono creare increspature speciali. Sono colpi rapidi, ma anche estremamente astuti e difficili da parare; è quasi impossibile bloccarli tutti! Si può immaginare quanto siano potenti tutti questi fendenti di luce. Insieme sono almeno 10 volte più potenti del primo attacco!"


Tra il pubblico, anche i praticanti di arti marziali sicuri di sé provarono frustrazione di fronte ad una tecnica del genere. Sarebbero stati come una fragile foglia di fronte ad una potente tempesta; non avrebbero avuto la forza di opporsi!


"Sono veloci, molto più veloci di una lancia. Vediamo come li bloccherà!"


Lo sguardo di Lin Ming si accese. Non poteva permettersi di abbassare la guardia di fronte a You Wujin.


In contrasto con i fendenti luminosi, gli attacchi di Lin Ming erano calmi e stabili come montagne e fiumi, come la terra sconfinata!


Si ergeva forte e alto, un muro indomito!


La luce di lancia di Lin Ming era lontana dall'essere paragonabile al colpo del nemico in quanto a velocità, ma il bagliore azzurro sulla sua lancia formava un'aureola.


Ogni singolo attacco che scagliava Lin Ming era solido come la terra, come un'onda impetuosa che arrivava in campo al mondo. Un solo colpo di lancia poteva contrattaccare diversi fendenti di You Wujin!


Lin Ming aveva già aperto sette delle Otto Porte Nascoste e la Forza del Dio Blasfemo stava circolando fino al limite.


Attacco dopo attacco, ognuno più forte dell'ultimo.


<em>Ding ding ding ding ding ding!</em>


La collisione della spada e della lancia aveva da tempo formato un suono continuo, riecheggiava nel cielo come una nube temporalesca e il ruggito di un drago!


Nell'Altare Sigillo Divino, soffiavano correnti d'aria turbolente attorno a queste due persone. In un altro luogo, solo queste raffiche avrebbero avuto la forza di tagliare picchi di montagne.


"Ribaltare montagne, dividere le montagne: Arti della Spada dell'Acqua Sconfinata!"


Le spade di You Wujin si affilarono. La luce della spada divenne caotica e selvaggia, come l'acqua che schizzava, avvolgendo completamente Lin Ming!


Queste erano le Leggi dell'Acqua delle Terre Sacre Qianyu. Le Leggi dell'Acqua e del Ghiaccio provenivano dalla stessa fonte. Le Terre Sacre Qianyu mostravano al meglio la potenza degli elementi dell'acqua!


Ora ciò che You Wujin usava una fusione delle Leggi dell'Acqua e dello Spazio. Ogni luce di spada creava profonde e vibranti increspature dello spazio!


L'acqua, fluida e senza forma, impattava sulla pietra e sul metallo senza essere influenzata.


Il potere dell'acqua però superava di gran lunga questi elementi sotto molti aspetti.


Non importava quanto fossero duri la pietra e il metallo, potevano essere comunque distrutti se fossero stati colpiti da un metallo ancora più resistente. Per quanto riguardava l'acqua, era una spada sempre affilata che scorreva in perpetuo.


Questo era il Concetto d'Acqua, persistente e costante, capace di erodere ogni materiale. Una sola goccia d'acqua, giorno dopo giorno, poteva trapassare lentamente anche la roccia più dura.


Quando You Wujin usava le Arti della Spada dell'Acqua Sconfinata, il Concetto di Spazio che circondava le luci di spada arrivò ad un altro livello!


L'acqua e lo spazio erano fusi insieme. In un istante, le increspature degli elementi si sovrapposero, le loro frequenze oscillatorie risonavano! Queste due Leggi fondamentalmente diverse vibravano con la stessa frequenza. Anche molti guerrieri al Lord Divino sentirono un senso di inferiorità vedendole!


"È davvero una battaglia tra due membri della giovane generazione?"


"Siamo vecchi, fin troppo vecchi! Le nuove generazioni sostituiranno le vecchie. Nemmeno io posso ottenere una fusione delle leggi così magnifica."


Disse con emozione il Grande Anziano del Culto Wujian. La sua forza era di gran lunga superiore a quella di You Wujin, ma questo a causa della sua coltivazione. Lo stesso valeva in termini di comprensione e Leggi, ma comunque non sarebbe riuscito a riprodurre una fusione così raffinata. Questo gli dava la sensazione che i 10.000 anni della sua vita fossero andati sprecati.


I geni non avevano davvero bisogno di spiegazioni. C'erano degli aspetti che le persone non avrebbero potuto comprendere per tutta la vita, ma che quei talenti potevano capire dopo un solo tentativo!


"È davvero benedetto dal cielo; non posso paragonarmi a lui." Accanto al Grande Anziano, Yu Youming sospirò con amarezza. La differenza tra di loro era fin troppo grande.


L'Arte della Spada dell'Acqua Sconfinata e la luce di lancia di Lin Ming si scontrarono! All'inizio, i bagliori di lancia crebbero continuamente e un solo lampo di lancia distruggeva diversi fendenti di luce di You Wujin.


Ora però anche i fendenti di You Wujin contenevano l'attributo dell'eternità. Questa continuità era stata portata dalle Leggi dell'Acqua. Nonostante fosse inferiore alle tecniche di Lin Ming, otteneva risultati simili con metodi diversi.


 "Eternità? Posso farlo anche io!"


In quell'istante, Lin Ming fu sovrastato dai fendenti di luce dell'avversario. Tutti i poteri della sua lancia furono completamente soppressi.


"Apprendista Senior Lin, sta attento!"


"Fratello Lin!"


I discepoli del clan dell'Antica Fenice trattennero tutti il respiro. Per quanto riguardava Qin Xingxuan, la sua fronte si stava infradiciando di sudore per l'agitazione. Ai suoi occhi, tutto ciò che poteva vedere era che Lin Ming era stato avvolto completamente dalla luce di spada di You Wujin.


In mezzo a quel denso bagliore di luce, perfino il ferro divino si sarebbe ridotto in polvere. Un corpo in carne ed ossa come sarebbe finito?


Anche i palmi di Mu Qianyu erano bagnati di sudore. Questa era la realtà; non era lo spazio del sogno divino!


Nonostante le regole stabilivano che non si potevano uccidere gli altri, in una battaglia tra grandi maestri, era normale che accadessero degli incidenti! Per quanto riguardava Xiao Daozi, poteva sorvegliare la competizione ed essere formidabile, ma era a diverse chilometri di distanza. Inoltre Xiao Daozi aveva un temperamento molto distante. Non si era intromesso finora, quindi era difficile dire cosa sarebbe successo se ci fosse stato un imprevisto!


"Che Leggi dell'Acqua formidabile; arriva quasi al limite del Concetto di quinto livello." L'espressione di Lin Ming era fredda e solenne. Se You Wujin poteva rientrare tra i primi posti del Decreto Sigillo Divino, naturalmente aveva degli aspetti in cui eccelleva. Le Leggi dello Spazio e del Tempo che aveva percepito erano tra le leggi più difficili da comprendere e, anche mentre le padroneggiava, era riuscito a percepire anche quelle dell'Acqua. Non era qualcosa che una persona nella media avrebbe potuto sperare di ottenere.


Anche per Lin Ming, se non fosse entrato nel Mondo del Sogno Divino e non avesse inghiottito una fonte spirituale elementare, la sua comprensione delle Leggi sarebbe stata di gran lunga inferiore a quella di You Wujin.


"Se questo è il tuo limite, allora hai già perso! Spada che Divide il Mare!" Gridò You Wujin, sfoderando la sua mossa letale. Il nome della tecnica non era un'esagerazione, questo colpo poteva davvero dividere a metà un mare! Con un potenziale di spada così formidabile e uno slancio incredibile, si poteva immaginare quanto fosse potente!


Un'aura terrificante travolse l'intero pubblico, che iniziò a fissarli con il fiato sospeso. Erano concentrati tutti su Lin Ming, volevano vedere come avrebbe sopportato il secondo attacco.


L'aura di Lin Ming si scatenò. Tutti i colpi di lancia si radunarono insieme, condensandosi in una sola entità. Tutti i colpi di lancia di prima non erano stati attacchi casuali, ma una preparazione per questo momento, l'ultimo colpo di lancia.


Manuale del Tiranno Celeste – Cento Onde Continue!


Voleva usarlo per contrastare la Spada che Divide il Mare, la tecnica di Lin Ming non si basava sul Concetto di Acqua, ma sul costante potenziale di lancia che si sovrapponeva, ottenendo gli stessi effetti della tecnica dell'avversario.


<em>Bang!</em>


Le luci di lancia e di spada esplodevano costantemente. In quel momento, sembravano due tsunami alti cento chilometri che impattavano l'uno sull'altro, facendo tremare il mondo e creando enormi onde d'urto.


Tutti videro l'immagine di un vasto mare impetuoso sopra l'Altare Sigillo Divino. Le onde imperversavano, schizzando fino al cielo!


Lin Ming e You Wujin stavano lottando in questo mare turbolento come due draghi dei fiumi che stavano competendo per essere il re!


"L'ha bloccato!"


"L'apprendista Senior Lin, bel colpo!"


"Solo quell'attacco è sufficiente per aumentare la sua fama! Il suo nome sarà lodato tra tutti i praticanti di arti marziali dei cento grandi mondi!"


I discepoli del clan dell'Antica Fenice stavano impazzendo d'entusiasmo. Le semifinali della Stella del Cimitero Lunare erano ben lontane dal poter sconvolgere l'intero Regno Divino. Dopotutto ogni area aveva le sue semifinali corrispondenti. Tuttavia, tra i 100 grandi mondi che partecipavano alle semifinali, Lin Ming sarebbe diventato molto famoso. Senza dubbio era uno dei più grandi combattenti tra di essi!


Solo questo non sarebbe stato allarmante. Ciò che era sorprendente era che Lin Ming aveva solo una coltivazione agli inizi del Mare Divino Realm ed aveva appena più di 30 anni. Per un praticante di arti marziali che viveva per diversi milioni di anni o anche dieci milioni di anni, 30 anni non potevano essere considerati nemmeno l'inizio.


Solo per questo, il talento di Lin Ming era sufficiente per sconvolgere tutti gli abitanti di questi 100 grandi mondi! Forse avrebbe anche ottenuto l'attenzione di un Empireo!


Ricevere l'attenzione di un Empireo era diverso dal rientrare tra i primi dieci posti della Proclamazione della Terra e poter entrare nel Divino Palazzo Vasto Universo. Questo perché, anche se uno potesse accedere nel Divino Palazzo, non sarebbe riuscito a vedere l'Empireo e avrebbe potuto solo ricevere la guida del suo diretto discepolo, Vasto Cosmo. 
Che sorta di persona era un Empireo? Nei loro quasi 100 milioni di anni di vita, avrebbero visto innumerevoli talenti. Per loro rientrare nei primi dieci posti della Proclamazione della Terra non era niente di che.


Quindi come potevano i discepoli del clan dell'Antica Fenice non essere pieni di orgoglio?


Anche You Wujin se ne rendeva conto. In un certo senso, Lin Ming aveva rubato le sue luci della ribalta. "Non c'è da meravigliarsi che fossi sicuro di potermi sfidare! In effetti hai il capitale per essere orgoglioso di te! Il tuo talento può essere considerato al picco tra questi 100 grandi mondi e, se il tuo talento è un po' più elevato, potresti rivaleggiare a stento con gli eredi di un Empireo! Ma il talento è solo talento. In una vera battaglia, tutto ciò che conta è la forza! E in quanto a forza, sei inferiore a me!"


Una luce tagliente brillò negli occhi di You Wujin. Nonostante non volesse ammetterlo, il talento di Lin Ming in effetti superava il suo! Anche se era di due gradi superiore, anche se aveva quasi dieci anni di più, non era riuscito ancora a sconfiggere velocemente Lin Ming. Questa era l'umiliazione più grande che avesse mai provato in tutta la sua vita!


Aveva già perso contro Lin Ming in talento, ma non avrebbe perso anche in battaglia!


Anche se doveva rischiare di usare ogni tecnica proibita nel suo arsenale, You Wujin doveva sconfiggere Lin Ming, a qualunque costo. Altrimenti, questa perdita sarebbe diventata una macchia indelebile, figuriamoci ottenere l'attenzione dell'Empireo Genesi Diabolica!


"Oh?" Lin Ming sorrise lievemente: "Ti darò una lezione. Ti farò vedere che non solo il tuo talento è inferiore, ma anche la tua forza!"
                                


                                



