---
title: Capitolo 1250 - Lin Ming, Re!
pubDate: 2025-12-15T08:37:10.337Z
tags:
    - mw
---


<em>Capitolo regolare,
20 capitoli in coda (0 di Paolo + 20 di Lorenzo), 0/5
da editare
-Schadenfreude</em>


In quanto suo discepolo, Xiao Daozi era entrato e uscito costantemente dal Divino Palazzo dell'Empireo Vasto Universo. Nella sua vita lunga più di un milione di anni aveva visto innumerevoli talenti e tutti loro erano al livello di un erede di un Empireo!


L'Empireo stesso aveva avuto diverse centinaia di discepoli diretti. Xiao Daozi aveva visto anche molti discendenti di altri Empirei!


Con questo livello di esperienza, era difficile che questa piccola semifinale destasse l'interesse di Xiao Daozi. Quindi era fluttuato in alto nell'aria, a gambe incrociate, con gli occhi chiusi a meditare e sembrava estremamente distaccato. Nemmeno You Wujin aveva attirato la sua attenzione.


Ora però, Lin Ming era riuscito a farlo.


Ciò che lo scioccava non era la sua forza. Secondo lui, la sua potenza rientrava in limiti ragionevoli. No, era sorpreso per il suo talento.


Ad appena trent'anni d'età, Lin Ming agli inizi del Mare Divino Realm era riuscito a battere You Wujin negli stadi avanzati del Mare Divino Realm. Questo talento era sufficiente per rivaleggiare con il discendente di un Empireo! Inoltre, Lin Ming non era cresciuto nella setta di un Empireo. Senza le risorse, le eredità e i maestri disponibili in un Divino Palazzo era in enorme svantaggio, eppure era riuscito a farcela. Era davvero terrificante!


"Questo ragazzino è... incredibile!"


Una frase incredula di Xiao Daozi era davvero una valutazione estremamente alta. Per quanto riguardava il pubblico, non sapeva più che espressione fare.


Nell'area delle Terre Sacre del Cielo Oscuro, tutti quei discepoli selvaggi e rauchi sembrarono aver ricevuto una secchiata d'acqua. Tutti i loro fuochi sembravano essere stati spenti!


L'apprendista Senior che era invincibile ai loro occhi, quell'esistenza imbattibile, era stato distrutto completamente. Aveva perso in talento, forza, lasciato in rovina!


"L'apprendista Senior Lin è... troppo feroce!"


Sussurrò tra il pubblico Yan Yu'er. La sua competizione era finita da tempo ed era tornata tra il pubblico in tempo per vedere Lin Ming sconfiggere You Wujin.


I discepoli del clan dell'Antica Fenice erano esterrefatti, avevano la bocca spalancata. Nonostante il loro apprendista Senior fosse potentissimo, non si sarebbero mai immaginati che Lin Ming sarebbe stato così incredibile da sconfiggere perfino You Wujin!


E anche in particolare che avesse compreso il quinto livello delle Leggi del Fuoco.


Ad appena 30 anni d'età, era entrato nel vero tempio dei Concetti di alto livello. Aveva completato un obiettivo che molti praticanti di arti marziali della vecchia generazione non potevano finire in tutte le loro vite!


You Wujin era considerato un talento in quanto a leggi, ma non era riuscito nemmeno a comprendere pienamente un Concetto di quinto livello!


"Lin Ming! È un re!"


Alcuni tra il pubblico iniziarono a gridare!


E dopo queste urla, risuonò un'ondata di grida.


"Lin Ming! È un re!"


"Lin Ming! È un re!"


All'inizio fu solo il clan dell'Antica Fenice a mostrare il suo supporto, ma ora nell'intera arena riecheggiavano queste voci, l'intero pubblico di miliardi di persone stava ruggendo con giubilo!


I miliardi di uomini formarono una terrificante onda sonica che arrivò fino a 100.000 chilometri, spazzando via le nuvole nel cielo!


Era oltremodo raro che apparisse un talento equivalente al discendente di un Empireo nelle semifinali!


Tutti gli altri praticanti di arti marziali presenti, anche se provenivano da Terre Sacre di Grandi Re del Mondo, non erano nulla in confronto ai Divini Palazzi di Empirei. Lin Ming però aveva usato la sua vera forza per informare tutti loro che, indipendentemente dalle proprie origini, risorse, maestri o eredità, potevano ancora arrivare al livello di un discendente di un Empireo!


In quel momento Lin Ming sembrò la sola esistenza sull'Altare Sigillo Divino, un eroe che governava il mondo, risaltando con arroganza tra la società!


"Lin Ming ha davvero vinto... ha compreso un Concetto di quinto livello e ha anche una potenza trascendente..."


Nel Divino Palazzo, Vasto Cosmo per un momento rimase assorto. Fece un lieve sospiro e osservò tutto ciò che stava accadendo intorno a lui. Poi, scoprì che tra i molti Re del Mondo presenti, un uomo vestito di nero lo stava osservando.


Gli occhi di quest'uomo erano profondi e spettrali, le sue pupille rosse. Mostrava un lieve sorriso, ma per qualche motivo, Vasto Cosmo rabbrividì sotto il suo sguardo. "Tian Mingzi, cosa c'è?"


"Niente di che, ahah..."


Tian Mingzi rimaneva sorridente, come se nulla potesse disturbare il suo umore. Il suo discendente You Wujin era stato battuto da Lin Ming in quanto a talento e a forza. Eppure, di fronte ad una situazione del genere, le sue capacità di rimanere sereno e sorridente non erano qualcosa che un ordinario Re del Mondo avrebbe posseduto.


Più invecchiavano e più molti Re del Mondo si sarebbero preoccupati del loro onore e del loro prestigio. Non rimaneva loro nulla per cui lottare ed era quasi impossibile per loro diventare più potenti. Quindi, avrebbero riversato le loro energie sulle lotte dei discepoli della giovane generazione. Andava così. Quando i vicini si incontravano, spesso avrebbero gareggiato usando i risultati dei propri figli.


Normalmente, se il discendente di un Re del Mondo fosse stato sconfitto completamente da qualcun altro, il maestro sarebbe stato ancora più arrabbiato di Huo Lieshi, ma Tian Mingzi era rimasto impassibile. Stava ancora parlando e ridendo allegramente con quelli attorno a lui come prima.


"Mm..." Vasto Cosmo alzò le sopracciglia. "Tian Mingzi ha notato qualcosa di strano nel campo di forza che Lin Ming ha usato prima? o stava cercando di trovare qualche indizio dalla mia espressione?"


Questi sospetti passarono per la sua mente in un attimo. Per persone al suo livello, era facile trarre molte informazioni dalla loro reazione.


"Il campo di forza che usa Lin Ming mi ricorda di qualcuno... nonostante non l'abbia mai incontrato prima, ho sentito l'onorabile maestro parlare di lui. L'onorabile maestro prova una grandissima ammirazione nei confronti di questa persona. Dalle sue descrizioni, il campo di forza che ha usato Lin Ming ha qualche sochilometrinza con la sua abilità unica!"


"Devo riferirlo all'onorabile maestro e farlo decidere."


Vasto Cosmo stava pensando a tutto questo. Anche così, mantenne un'espressione impassibile, senza permettere agli altri di sapere cosa stava pensando.


"Che peccato! Il nipote Wujin stava quasi per farcela; ha perso per una sola mossa." Il Re del Mondo Grande Universo si accarezzò la barba, mostrò uno sguardo pieno di amarezza, come se You Wujin fosse il suo discepolo.


"Mm... Il nipote Wujin ha ottenuto grandi risultati nelle Leggi dello Spazio e del Tempo, insieme a quelle dell'Acqua. Diffondendo la sua energia tra tre Leggi, non può essere paragonato a Lin Ming che si concentra su una sola legge. Altrimenti, con il talento di You Wujin, sarebbe dovuto arrivare al quinto livello. Se fosse accaduto, le cose sarebbero andate diversamente. Sarebbe stato difficile determinare il vincitore."


Fece da eco un altro Re del Mondo, chiaramente stava cercando un altro motivo per spiegare la sconfitta di You Wujin.


In effetti, secondo loro, che importava se il talento di Lin Ming aveva raggiunto quello di un discendente di un Empireo? Anche l'attuale Tian Mingzi aveva un talento che superava la maggior parte dei discendenti di Empirei!


I suoi futuri risultati sarebbero stati davvero terrificanti, così che importava di una sola sconfitta di You Wujin? Quindi tutti questi Re del Mondo lodarono e lusingarono Tian Mingzi per intrattenere buoni rapporti con lui.


Tian Mingzi non ci badò molto. Disse solo: "Sopravvalutate troppo Wujin. Questo mio discendente è solo un inutile buono a nulla. Ho usato così tante risorse per crescerlo, eppure i suoi risultati sono appena accettabili. Per quanto riguarda quel Lin Ming, proviene solo da una Terra Sacra al picco, eppure ha ottenuto dei risultati così meravigliosi. Il suo talento è davvero sbalorditivo. Non è un ingiustizia che Wujin abbia perso contro di lui."


"Ahah! Il fratello You è di vedute così aperte, ci fa davvero provare vergogna!"


"Giusto. I membri della giovane generazione hanno il loro modo di fare. Se provassimo ad imporre i nostri desideri su di loro, aumenteremo solo la pressione su di loro e limiteremmo i loro futuri risultati."


"L'atteggiamento spensierato e rilassato del fratello You è davvero lodevole."


Mentre tutti stavano lodando Tian Mingzi, nessuno parlò della potenza trascendente che aveva usato Lin Ming. Per loro era un'occasione fortunata che solo Lin Ming poteva aver sperimentato. Per una persona come Lin Ming, cogliere un'opportunità fortunata del genere era ragionevole.


Per un genio ordinario, ottenere un'occasione del genere sarebbe stato invece la causa di un disastro.


Il talento di Lin Ming però era paragonabile a quello di un Erede di un Empireo. Con questa sorta di posizione, era davvero degno di un'occasione fortunata simile, quindi non avrebbe attirato gli sguardi avidi degli altri.


Anche se Vasto Cosmo sapeva che questa occasione fortunata era straordinaria!


L'ondata esultante continuò per un intero bastoncino di incenso di tempo prima di affievolirsi.


You Wujin era stato eliminato. Lin Ming era seduto a meditare sul 31esimo radino, recuperando le forze e regolando il suo respiro.


Da un'altra parte, Zanna di Drago e Jiang Wuxue dovevano ancora lottare.


Stavano guardando entrambi lo scontro di Lin Ming.


Lin Ming gettò un'occhiata verso Zanna di Drago, che ricambiò il suo sguardo.


Zanna di Drago sorrise lievemente, dicendo con semplicità: "Hai combattuto bene."


Questa valutazione significava che, anche se aveva visto lo scontro, Zanna di Drago lo apprezzava soltanto, ma non aveva paura, né si vergognava di sé stesso.


Solo un avversario del genere avrebbe riempito di anticipazione Lin Ming, riempiendolo di spirito combattivo.


Per quanto riguardava Jiang Wuxue, la sua espressione era cupa e solenne. Era ben consapevole che se avesse dovuto affrontare Lin Ming, avrebbe perso sicuramente!


"Questo moccioso, come può essere così anormale?!"


Jiang Wuxue strinse la spada nella sua mano, mentre provava una sensazione di impotenza. Lin Ming era troppo forte!


In quel momento Zanna di Drago si rivolse verso di lui. Disse: "Amico, è il nostro turno."


Zanna di Drago sembrava estremamente calmo, ma quando vide il suo sguardo, Jiang Wuxue capì che non era altro che una facciata, sembrava che non gli importasse nulla di quella battaglia!


Altrimenti come sarebbe stato così calmo prima di uno scontro così significativo?


"Questo ragazzo, pensa che sia un rammollito o cosa? Crede davvero di essere al livello di Lin Ming? Crede di potermi battere come vuole?"


Jiang Wuxue represse la rabbia. Voleva dimostrare a tutti che, nonostante non potesse rivaleggiare con Lin Ming, anche lui era un grande maestro! Nonostante Zanna di Drago sembrasse troppo freddo e arrogante, probabilmente non era più forte di lui!


<em>Woosh!</em>


Jiang Wuxue brandì la sua spada!


Jiang Wuxue era un soprannome, non era il suo vero nome. Era lama di un nuovo paradiso, la spada senza macchia. A causa della sua velocità, la sua spada non si sarebbe mai sporcata di sangue. Questo era il motivo del suo soprannome!


La sua spada naturalmente raggiunse una velocità davvero elevata!


Le energie di spada riempirono l'aria, come degli sconfinati venti artici che ululavano per il mondo, soffiando contro Zanna di Drago.


Jiang Wuxue aveva compreso il Concetto di Vento. In quel momento, le energie di spada si erano fuse con le raffiche. Il vento era diventato la sua spada, la sua spada era diventato vento! Dall'inizio la sua spada era stata quasi invincibile; era evidente dal suo fendente di luce. Ora però anche la sua luce di spada era completamente svanita!


Perfino le tecniche di spada di You Wujin erano di gran lunga inferiori a quelle di Jiang Wuxue in termini di velocità! Questa spada era veloce come una raffica e impossibile da vedere; come poteva difendersi da essa?


In quel momento, Zanna di Drago estrasse la sua arma. Questa era un'arma che assochilometriva ad una spada e ad una sciabola. La sua impugnatura era dritta e la lama seguiva una retta, ma si incurvava alla fine, sembrando una sciabola. Il suo filo era affilato e il centro aveva una cresta acuta.


In termini di forma, sembrava una zanna incurvata, per questo veniva chiamata lama della Zanna di Drago. Il suo soprannome proveniva dalla sua spada!


"La velocità è adeguata, ma il potere d'attacco è carente."


Zanna di Drago menò un fendente. Una brillante energia di spada scosse il mondo, facendo tremare lo spazio. In quell'istante, la luce di spada sconfinata di Jiang Wuxue fu deformata e infranta dall'attacco di Zanna di Drago!


Con la sua forza assoluta, Zanna di Drago aveva soppresso direttamente l'energia di spada di Jiang Wuxue!


La forza bruta distruggeva 10.000 mosse. Quando la differenza di forza aveva raggiunto un certo limite, nessuna tecnica o abilità poteva compensarla.


"Che potere sbalorditivo."


Lo sguardo di Lin Ming si accese. Il potere d'attacco di Zanna di Drago era troppo anormale. Bisognava sapere che era solo un colpo noncurante, non aveva nemmeno usato uno dei suoi attacchi più forti.


"Sembra che questo combattimento finirà immediatamente. La differenza tra Jiang Wuxue e Zanna di Drago è troppo grande!"


