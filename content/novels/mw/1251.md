---
weight: 12510
title: Capitolo 1251 – Arrivare in Cima
pubDate: 2025-12-15T08:37:10.338Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
19 capitoli in coda (19 di Lorenzo), 0/5
da editare
-Schadenfreude</em>


"Ha fuso le Leggi dello Spazio nella sua spada. Ha distrutto il mio Concetto di Vento usando le vibrazioni dello spazio!"


Dopo che il suo attacco fallì, Jiang Wuxue arretrò. Il colpo di Zanna di Drago l'aveva inorridito. Aveva usato l'energia di spada sconfinata per sollevare correnti d'aria, intensificandola e formando qualcosa di simile ad un dominio di spada.


Questa tecnica di spada era ben lontana dal fare tremare lo spazio; stava solo creando un fenomeno lievemente simile, ma questo era già abbastanza sbalorditivo. Jiang Wuxue aveva sconfitto innumerevoli avversari con questa mossa.


Ora però il colpo di Zanna di Drago aveva fatto fremere lo spazio e aveva distrutto facilmente il suo attacco. La sua comprensione delle Leggi dello Spazio era ad un livello assurdo.


"Troppo terrificante!" Jiang Wuxue strinse l'impugnatura della sua spada. Si era reso conto che, tra i suoi coetanei, Zanna di Drago era l'avversario più potente che avesse mai affrontato!


In quel momento Zanna di Drago sollevò la spada.


Mentre l'arma scattava, le pupille brillanti come stelle di Zanna di Drago cambiarono, condensandosi in un solo punto. Nei suoi occhi emersero innumerevoli simboli. Il suo sguardo sembrava pieno di misteri indescrivibili e avvolti dall'oscurità, nessuno avrebbe osato guardarlo negli occhi!


"Cosa...?!"


Quando vide queste pupille, Jiang Wuxue si sentì raggelare. In quel momento, Zanna di Drago menò un fendente!


Mentre la lama sfrecciava, Zanna di Drago si divise in otto figure, attaccando l'avversario da otto direzioni!


"Cosa?!"


Jiang Wuxue era nel panico più totale!


Immagini a specchio spaziali, otto. Queste erano le capacità di un coltivatore che era davvero arrivato al quinto livello del Concetto delle Leggi Spaziali!


Il quinto livello delle Leggi Spaziali era molto più difficile da raggiungere delle Leggi elementali. Anche un talento incredibile come You Wujin era riuscito appena a sfiorarlo. Potersi dividere in quattro immagini era già qualcosa che aveva scioccato tutti i presenti, ma ora Zanna di Drago aveva mostrato di aver compreso il quinto livello del Concetto di Spazio!


Com'era possibile...


Jiang Wuxue si sentì raggelare. Nel momento in cui Zanna di Drago aveva mostrato un potere così assurdo, il suo cuore della spada si era quasi infranto, facendogli perdere il coraggio di resistere.


La differenza tra di loro era troppo grande!


Resistenza, qualsiasi resistenza, era inutile!


"Spada Stellare Assoluta!"


Jiang Wuxue strinse i denti e attivò il potere delle stelle, usando la sua mossa più potente. In quel momento la luce delle stelle nel cielo sembrò radunarsi in un fiume brillante che pioveva dal cielo in modo incantevole.


Tuttavia, quando il colpo di Jiang Wuxue si scontrò con Zanna di Drago, fu annientato all'istante dall'attacco combinato delle otto immagini spaziali!


<em>Woosh!</em>


Le otto figure tornarono ad essere una sola entità. Zanna di Drago apparì dietro Jiang Wuxue come un fantasma. La lama curva toccò la schiena di Jiang Wuxue.


"Hai perso."


Disse piano Zanna di Drago.


In quel momento il corpo di Jiang Wuxue era rigido. I suoi palmi e la sua schiena erano già fradici di sudore.


Terrificante!


Questa era una sensazione indescrivibile. Nel momento in cui Zanna di Drago si era precipitato verso di lui, aveva visto le sue pupille e quegli occhi gli avevano dato la sensazione di morire.


Non c'erano possibilità di resistere!


<em>Drip drip!</em>


Le gocce di sudore cadevano a terra, colando dalla punta delle dita di Jiang Wuxue. L'energia che si propagava nell'aria era stata distrutta dall'invisibile pressione dell'Empireo, riducendosi in nebbia per poi svanire.


Jiang Wuxue era rimasto congelato sul posto, assochilometriva ad una statua.


I miliardi di spettatori rimasero in assoluto silenzio!


Quanto era terrificante Zanna di Drago!


Nel cielo, chissà quando, Xiao Daozi si era alzato. Stava mostrando uno shock evidente mentre osservava Zanna di Drago.


"Queste sono solo le semifinali, eppure è apparso un altro genio impareggiabile. Il talento di questo Zanna di Drago è oltremodo spaventoso!" Xiao Daozi fece un respiro profondo. Questo era qualcosa che andava oltre le sue aspettative.


"Devo riferirlo all'apprendista Senior Vasto Cosmo, ma... probabilmente vi starà già prestando attenzione..."


Dopo che l'arena rimase in silenzio per diversi respiri di tempo, di colpo si accese una serie di discussioni animate.


"Zanna di Drago è troppo forte! Anche se Jiang Wuxue è inferiore a You Wujin, sono comunque i migliori maestri tra 100 grandi mondi. Le Terre Sacre del Nuovo Paradiso appartengono ad un mondo di primo ordine, ma anche così, nemmeno Jiang Wuxue aveva la sicurezza per continuare a combattere contro Zanna di Drago!"


"Jiang Wuxue non può essere biasimato. È davvero impossibile resistere. Zanna di Drago si è diviso in otto immagini spaziali, oltre il doppio rispetto a You Wujin! È riuscito a comprendere il quinto livello del Concetto delle Leggi dello Spazio ad una così giovane età. È semplicemente il talento di un genio mostruoso!"


"Le Leggi dello Spazio sono molto più difficile da comprendere delle cinque Leggi elementali, ma una volta comprese, sono molto più formidabili! È difficile immaginare quali saranno i risultati di Zanna di Drago in futuro. Anche il discendente di un ordinario Empireo non potrebbe rivaleggiare con lui!"


"Questo Zanna di Drago è molto più forte di Lin Ming!"


"Non ci sono limiti in questo universo, c'è sempre una persona più potente, quindi non è affatto strano! Contando i milioni di miliardi di vite dell'intero Regno Divino, il numero di geni sarebbe inimmaginabile. Questo raduno, questo Incontro di Arti Marziali Assoluto, è davvero magnifico!"


C'erano semplicemente troppi geni!


Zanna di Drago, Xiao Moxian, Fata Bingmeng, Bai Yao, Lin Ming...


In confronto a loro, You Wujin era stato completamente messo in ombra. A causa della sua età, Lin Ming sembrava anche un po' troppo immaturo.


In quel momento, You Wujin era sui gradini dell'altare e aveva visto lo scontro tra Zanna di Drago e Jiang Wuxue. Rivelò un sorriso abbattuto.


Sapeva che Zanna di Drago era di diversi anni più giovane rispetto a lui! E non solo, ma Zanna di Drago l'aveva battuto sotto l'aspetto di cui era più orgoglioso, le Leggi dello Spazio!


Uno dei più grandi colpi per la mentalità di qualcuno era essere superati completamente nel dominio in cui si eccelleva. Questa competizione dell'Altare Sigillo Divino era un colpo tremendo per la fiducia di You Wujin!


In quel momento nell'arena risuonarono le grida accese ed infervorate di miliardi di persone!


Stavano tutti urlando il nome di Zanna di Drago. L'intera arena era presa dalla foga!


"Troppo forte! Forse durante questo Incontro di Arti Marziali Assoluto potrà competere con combattenti come Xiao Moxian e gli altri!"


"Esatto, in queste semifinali della Stella del Cimitero Lunare, Zanna di Drago è il più potente! Ha appena mostrato il quinto livello del Concetto di Spazio e ha sconfitto facilmente Jiang Wuxue. Deve ancora rivelare la sua vera forza. Chi osa dire che non ha la sua potenza trascendente?!"


"A proposito di potenza trascendente, i primi tre nella Proclamazione della Terra possono studiare una potenza trascendente e Zanna di Drago sicuramente sarà uno di loro! Tuttavia non si sa se potrà sconfiggere discendenti di Empirei al livello di Xiao Moxian; non sappiamo quanto sono forti. Per quanto riguarda Lin Ming, nonostante il suo talento sia estremamente alto, gli manca ancora un tocco finale. Non dovrebbe essere un problema per lui arrivare tra i primi dieci posti della Proclamazione della Terra, ma rientrare tra i primi dieci della Proclamazione Celeste sarebbe troppo difficile!"


"In futuro, Zanna di Drago e Lin Ming sicuramente diventeranno Grandi Re del Mondo. Due Grandi Re del Mondo si sono radunati qui, quanto è anormale?!"


I miliardi di persone stavano discutendo tutti freneticamente. Tra i membri del clan dell'Antica Fenice, il battito cardiaco di Fata Feng accelerò. Questi membri della giovane generazione erano spaventosamente forti!


<em>'È davvero potente.'</em> Pensò Lin Ming mentre guardava Zanna di Drago. Nonostante non avesse mostrato tutta la sua forza contro You Wujin, chi sapeva quanto Zanna di Drago si era trattenuto.


Jiang Wuxue non aveva i requisiti per fargli rivelare la sua vera forza.


Secondo Lin Ming, Zanna di Drago poteva essere descritto come profondamente imperscrutabile. Era un avversario davvero terrificante!


Era curioso di quali incontri fortuiti avesse fatto.


.....


"Quelle pupille..."


Nel Divino Palazzo, Vasto Cosmo si sfregò la fronte, assorto.


I molti Re del Mondo erano stati scossi dall'ultimo attacco di Zanna di Drago. Lin Ming li aveva scioccati, ma Zanna di Drago li aveva perfino spaventati un po'.


Nessuno di loro si erano resi conto di quanto fossero strane le pupille di Zanna di Drago. O, ad essere più corretti, nonostante l'avessero notato, non ci avevano prestato molta attenzione. Nel Regno Divino c'erano fin troppe stirpi e fisici speciali. Non era insolito che apparisse qualcuno dalle pupille strane.


Vasto Cosmo ponderò per molto tempo. Poi formò in silenzio alcuni sigilli con le mani. Registrò completamente la potenza trascendente di Lin Ming e le pupille speciali di Zanna di Drago in questi sigilli, mandando direttamente questa notifica al suo onorabile maestro: l'Empireo Vasto Universo!


.....


In quel momento, nell'Altare Sigillo Divino della Stella del Cimitero Lunare, le grida si diffusero per l'arena come le onde dell'oceano, continuando per un quarto d'ora prima di spegnersi gradualmente.


Il supervisore di queste semifinali, Xiao Daozi, fluttuò in alto nel cielo sopra l'Altare Sigillo Divino, guardando Lin Ming e Zanna di Drago dall'alto.


"Voi due... siete molto abili! Questa non è la prima volta che ho presieduto ad un Incontro di Arti Marziali Assoluto, ma negli ultimi centinaia di migliaia di anni, meno di dieci persone sono riuscite a guadagnarsi una lode del genere da me. In queste semifinali però ce ne sono addirittura due!"


"Nella mia vita, ho visto innumerevoli geni, molti dei quali sono talenti impareggiabili della propria era. Voi due però mi avete lasciato una profonda impressione e il motivo di questo... sono le vostre origini!"


"L'Altare Sigillo Divino è davanti a voi. Il 32esimo gradino! Il 33esimo gradino! Salite più in alto che potete e sfruttate al limite il vostro potenziale! Fatemi vedere fino a che punto arriverete!"


Xiao Daozi raramente parlava così tanto. Dall'inizio delle semifinali, a parte annunciare le regole, aveva parlato ancora meno.


Anche così, Xiao Daozi aveva solo detto "fatemi vedere fino a che punto arriverete" e non "fatemi vedere se potete raggiungere la cima".


In altre parole, Xiao Daozi credeva che, anche se Lin Ming e Zanna di Drago avevano raggiunto un livello di talento e di forza elevato, non erano ancora in grado di arrivare all'ultimo gradino.


Nonostante questo Altare Sigillo Divino fosse solo una replica, era comunque un tesoro raffinato personalmente dall'Empireo Vasto Universo, un tesoro spirituale di un Empireo.


Voler raggiungere la cima al Mare Divino Realm non era più facile a dirsi che a farsi?!


"Finalmente è iniziato!"


"Questa è la battaglia finale! Pensavo che sarebbe stata tra You Wujin e Jiang Wuxue, ma non mi sarei mai immaginato che ci sarebbe stato uno scontro tra queste due incognite! Questo è molto più entusiasmante. Mi chiedo se potranno scalare gli ultimi gradini dell'Altare Sigillo Divino?"


"Credo che Zanna di Drago potrà salire ancora in alto. Per quanto riguarda Lin Ming, nonostante non potrà superare Zanna di Drago, potrà comunque raggiungere il 32esimo gradino!"


Nelle leggende, nelle volte in cui l'Altare Sigillo Divino era stato usato nell'Incontro di Arti Marziali, nessuno aveva mai raggiunto il 32esimo gradino, figuriamoci il 33esimo.


"Ora, andiamo!"


Lin Ming e Zanna di Drago si guardarono, entrambi sentivano uno spirito combattivo ardere negli occhi dell'altro. I due balzarono sulla rupe del 32esimo gradino!


Il gradino era alto 100.000 piedi, torreggiava e svettava nel cielo!


La pressione del 32esimo gradino era di gran lunga superiore a quella del 31esimo. Lin Ming sentì all'istante questo cambiamento di pressione.


"Quanto è potente. Dato che sarà così, allora che questa pressione da Empireo sia ancora più forte!"
                                


                                



