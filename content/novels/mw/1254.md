---
weight: 1254
title: Capitolo 1254 – Potere della Divinità
pubDate: 2025-12-15T08:37:10.338Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
16 capitoli in coda (16 di Lorenzo), 0/5
da editare
-Schadenfreude</em>


"Questo moccioso, che trucchi ha in serbo stavolta?" Huo Lieshi era agitato. Se quell'energia caotica avesse colpito altre volte, Lin Ming avrebbe avuto difficoltà perfino a sopravvivere.


Xiao Daozi si alzò, esitando se doveva intervenire o no.


In origine aveva intenzione di interrompere la gara di Lin Ming e impedirgli di rimanere gravemente ferito dalle correnti di energia. Tuttavia, dopo aver indagato sulla sua situazione, aveva scoperto che la coscienza di Lin Ming era entrato in uno stato strano, come se fosse mezzo addormentato. Questa condizione era simile ad un'improvvisa illuminazione.


Vedendo questo, Xiao Daozi esitò ulteriormente.


Questo ragazzo, era entrato in un'improvvisa illuminazione in un momento così inopportuno?


Si poteva entrare in questo stato solo con un colpo di fortuna; naturalmente non l'avrebbe interrotto. In questo caso però, se non l'avesse fatto, avrebbe rischiato di morire.


Non solo Xiao Daozi, ma anche gli Empirei Vasto Universo e Sogno Divino nel palazzo divino avevano visto le strane condizioni di Lin Ming.


"Sta percependo le Leggi in questo momento? È come se... abbia scoperto il Concetto speciale contenuto nell'Altare."


L'Empireo Vasto Universo era sbalordito. Nell'Altare Sigillo Divino era contenuto il Concetto di 33 Cieli. Era stato lasciato nell'antico altare in passato. Aveva trovato un frammento dell'artefatto spirituale dell'altare e, dopo un lungo periodo di tempo di riflessione, alla fine aveva creato questo tesoro.


"Può percepire il Concetto dei 33 Cieli. E pensare che l'avevo sottovalutato. Che peccato che però il suo livello è troppo basso. Anche se può sentirlo, non significa che possa comprenderlo. Anche Zanna di Drago con il suo grandissimo talento e le sue Pupille Tre Vite che si dice possano capire ogni legge non possono farlo."


Il Concetto di 33 Cieli era estremamente difficile da percepire, perché nell'attuale Regno Divino, da quando le regole del Dao Celeste erano cambiate 3,6 miliardi di anni fa, il Concetto di 33 Cieli era stato isolato da loro.


Nonostante fosse stato lui a creare l'Altare Sigillo Divino della Stella del Cimitero Lunare, in quanto al Concetto di 33 Cieli in realtà non poteva rivaleggiare con il vecchio vestito di grigio che stava guardando la competizione dall'altare. Era lo spirito dell'artefatto.


Lo spirito dell'Altare Sigillo Divino era stato creato dall'Empireo Vasto Universo usando un frammento del vero spirito e poi era stato fuso con il resto dell'anima di una Bestia Divina.
Anche l'Empireo Vasto Universo aveva compreso un po' del Concetto di 33 Cieli; questo era stato il suo più grande guadagno dopo aver creato l'Altare Sigillo Divino. Tuttavia non aveva avuto altra scelta se non usare questa via indiretta per comprenderlo. Dopotutto l'Empireo Vasto Universo non aveva il Cubo Magico.
Dopo aver ottenuto un frammento dello spirito dell'antico artefatto, non aveva potuto inghiottirlo come avrebbe potuto fare Lin Ming e aveva ponderato sul Concetto di 33 Cieli dello spirito.


"Davvero, l'inesperto non teme i pericoli. Questo bambino può percepire il Concetto dei 33 Cieli che permea l'Altare Sigillo Divino; è un risultato estremamente raro. Dev'esserci qualcosa di speciale in lui."


Mentre l'Empireo Vasto Universo parlava, la donna vestita di bianco si limitò a continuare ad osservare Lin Ming, i suoi occhi brillavano mentre era assorta.


"Sogno Divino, a cosa sta pensando?"


La donna vestita di bianco sorrideva lievemente. "Ciò che trovo strano è che il corpo di questo giovane ha l'aura della Legge del Sogno Divino..."


"La legge del Sogno Divino? Com'è possibile? Non è la sua legge unica? Oh, sì, è andato nel Mondo del Sogno Divino, quindi è possibile che abbia incontrato una grande occasione fortunata e abbia catturato una fonte spirituale elementare, quindi per questo ha una lieve aura della Legge del Sogno Divino nel suo corpo."


L'Empireo Universo ci aveva pensato all'improvviso, ma la donna con l'abito bianco non rispose. Sapeva che l'aura della Legge del Sogno Divino che proveniva da Lin Ming non era semplice come sembrava.


In quel momento, due scie di energia caotica impattò su Lin Ming.


Le scapole di Lin Ming quasi si ruppero; le sue spalle erano macchiate di sangue.


Poi anche il suo braccio destro fu colpito. Il suo avambraccio era fradicio di sangue.


Sotto l'assalto dell'enorme pressione dell'Empireo, con le sue braccia e le sue spalle feriti, danni del genere avrebbero decretato la fine della gara di Lin Ming. Questo perché un praticante di arti marziali contava completamente sulle sue braccia e le sue gambe per resistere alla pressione che cadeva sull'Altare Sigillo Divino.


"È finita. Non ho idea di cosa stia facendo Lin Ming, ma il suo braccio destro è già ferito. È impossibile per lui continuare a scalare!"


"Temo che abbia già... perso i sensi!"


Lin Ming stava ignorando completamente tutte le grida del pubblico. Era completamente assorbito dal suo stato di illuminazione improvvisa.


Dal momento in cui Lin Ming aveva iniziato a scalare il 32esimo gradino, aveva usato la sua vera essenza protettiva per resistere al bombardamento dell'energia caotica che proveniva dall'Altare Sigillo Divino.


Con la sua vera essenza, coltivazione, fondamenta e comprensione delle Leggi, sopportare questo impatto e raggiungere il 32esimo gradino non sarebbe stato affatto un problema per lui.


Tuttavia sarebbe stato il suo limite.


Pensandoci, aveva scoperto che usare la sua vera essenza protettiva per sopportare questo assalto era un metodo completamente sbagliato!


Era come un mortale che provava ad alterare il flusso di un fiume per fermare un'inondazione. Se avesse solo contenuto le acque, prima o poi sarebbe scoppiata una violenta inondazione.


Solo sbloccandolo, espandendolo e costruendo delle riserve si potevano controllare le inondazioni.


Al momento Lin Ming era in questo tipo di situazione. Non usava più la sua vera essenza protettiva per bloccare l'energica caotica, ma la sopportava direttamente con il suo corpo mortale, così da poter riceverla nei suoi meridiani e diventarne più consapevole, raffinandola. Questo processo era estremamente rischioso e anche straziante. I suoi meridiani si lacerarono e si riempì di ferite.


Una volta che però fosse riuscito a raffinare questa strana energia, sarebbe riuscito a controllarla e a renderla sua. Non solo sarebbe riuscito a salire fino in cima all'Altare Sigillo Divino, ma gli avrebbe anche portato grandi vantaggi!


Le energie dei 33 Cieli erano incredibilmente misteriose. Sarebbe stato assurdo per un praticante di arti marziali ordinario volerle assorbire, ma Lin Ming aveva attraversato uno Stadio della Distruzione dei 33 Cieli e una tribolazione celeste. Lui era capace di farlo!


Mentre tutti parlavano, un'altra ondata di energia caotica, molto più grande di tutte quelle precedenti, impattò sulla testa di Lin Ming!


Se fosse stato colpito, allora sarebbe rimasto gravemente ferito!


Anche così però Lin Ming rimase immobile come prima, completamente inconsapevole!


Xiao Daozi si accigliò, stava quasi per intervenire, ma proprio in quel momento risuonò una voce nella sua mente: "Non muoverti!"


Xiao Daozi si irrigidì. Questa voce apparteneva allo spirito dell'artefatto, il vecchio vestito di grigio che stava controllando la situazione in segreto.


Questo vecchio con l'abito grigio era qualcuno che perfino il suo maestro dell'Empireo Vasto Universo avrebbe trattato con rispetto visto che apparteneva alla sua stessa generazione e lo chiamava Vecchio Sigillo. Non c'era bisogno di menzionare come Xiao Daozi doveva rispettarlo.


Così non si mosse. Poté solo rimanere a guardare mentre questo colpo impattava sulla fronte di Lin Ming!


<em>Peng!</em>


Dopo un colpo improvviso, la fronte di Lin Ming si ricoprì di sangue!


"Fratello Lin!"


Gridò Qin Xingxuan quando vide la ferita terrificante. Le sue dita e la sua voce tremavano.


"Come mai non hanno terminato la competizione?"


"Cosa sta facendo Senior Xiao Daozi? Se non pone fine alla competizione allora l'apprendista Senior Lin Ming morirà!"


"Maestro, dobbiamo salvare l'apprendista Senior Lin Ming!"


Diverse giovani discepole iniziarono ad implorare i loro maestri.


I membri del clan dell'Antica Fenice erano tutti scioccati e agitati. Era estremamente difficile che un genio del genere apparisse nella loro organizzazione. Se gli fosse accaduto qualcosa, non avrebbero perso una grande occasione?


"State tutti zitti!"


Ruggì Huo Lieshi. Riversò energia nella sua voce, reprimendo il trambusto.


Nonostante anche lui fosse nervoso, sapeva che Xiao Daozi doveva avere i suoi motivi per non intervenire.


"Pensate che le vostre capacità di valutazione siano migliori di quelle di Senior Xiao Daozi? State zitti e sedetevi!"


Tutti i discepoli ubbidirono.


Gli occhi di Qin Xingxuan erano velati di lacrime. Strinse con forza le mani di Mu Qianyu.


Nelle vicinanze, anche le mani di Yan Yu'er si stavano irrigidendo mentre guardava nervosamente Lin Ming.


Ogni impatto dell'energia caotica fu sopportato dal corpo di Lin Ming.


Era fradicio di sangue, come se qualcuno avesse versato secchiate di pittura rossa su di lui. Figuriamoci Qin Xingxuan, Mu Qianyu e i discepoli del clan dell'Antica Fenice, anche i discepoli degli altri grandi mondi lo stavano guardando tutti con apprensione.


"Cosa sta facendo Lin Ming?"


"Esatto, perché non sta scendendo giù ora? Non dovrebbe trattare la sua vita con leggerezza!"


"Le sue ferite sono troppo gravi; morirà presto se continuerà così!"


Alcuni discepoli erano preoccupati per Lin Ming. Naturalmente molti altri erano contenti di vederlo in queste condizioni.


Ci sarebbero stati sempre esseri umani gelosi. Avrebbero sperato che tutte le persone più forti di loro sarebbero morte e questo valeva in particolare per i discepoli delle Terre Sacre del Cielo Oscuro che Lin Ming aveva umiliato prima. Desideravano tutti che Lin Ming andasse incontro ad un fato peggiore.


"Ahah, quello sciocco di Lin Ming, credo che morirà qui."


"Non ho idea di cosa sta attaccando Lin Ming, ma sta resistendo con il suo corpo. Eheh, colpisci la sua testa, colpisci ancora la sua testa, colpiscilo più forte!"


In realtà i discepoli delle Terre Sacre del Cielo Oscuro non potevano vedere le energie dei 33 Cieli. Potevano solo vedere che Lin Ming era stato ridotto in condizioni miserabili da un qualche tipo di strana forza. Anche così, non osavano gridare troppo forte. Si limitarono a parlare a bassa voce, le loro parole erano sovrastate dalle grida di milioni di persone.


In quel momento You Wujin era già uscito dall'Altare Sigillo Divino. Mentre guardava Lin Ming, i suoi occhi brillarono con una luce crudele e maligna: "Nonostante non sappia cosa sta facendo, in effetti Lin Ming è in una posizione molto pericolosa. Anche Xiao Daozi dovrebbe essere nervoso. Non ho idea di perché non sia ancora intervenuto, ma se ci sarà qualche incidente, questo ragazzo potrebbe morire qui. Se morirà però, sarà molto meglio..."


Le pupille cremisi di You Wujin brillarono con una luce selvaggia. In quel momento, un flusso ancora più forte di energia caotica iniziò a radunarsi dietro Lin Ming. Era un'ondata ancora più forte rispetto a quella precedente e stava puntando alla sua testa!


Xiao Daozi vide cosa stava succedendo. Era completamente concentrato e pronto ad intervenire da un momento all'altro.


In quel momento però accadde una scena incredibile!


Mentre questa energia sfrecciava verso Lin Ming, si divise in due. C'era una grande porzione Il 90% di essa cambiò direzione all'improvviso, ma quella più piccola sprofondò nella sua testa senza causare nessun danno. Era svanita senza lasciare traccia!


"Cosa?!"


Xiao Daozi ne fu spiazzato. Sembrava che Lin Ming avesse assorbito quell'energia caotica!


In mezzo al pubblico, nessuno capì cos'era accaduto. Solo lo spirito dell'artefatto, Xaio Daozi e gli Empirei Vasto Universo e Sogno Divino capirono che cosa stava succedendo.


Quell'energia caotica che Lin Ming aveva appena assorbito aveva un nome particolare: il potere delle divinità!
                                


                                



