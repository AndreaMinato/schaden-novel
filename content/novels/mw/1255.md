---
weight: 1255
title: Capitolo 1255 – Dritto fino alla cima
pubDate: 2025-12-15T08:37:10.338Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
15 capitoli in coda (15 di Lorenzo), 0/5
da editare
-Schadenfreude</em>


"Può assorbire il potere della divinità?"


L'Empireo Vasto Universo mostrò un'espressione scioccata. Non era più un problema di percezione. Non importava quanto fosse elevata la percezione, era impossibile sentirla se non si fosse stati ad un livello sufficiente, figuriamoci in così breve tempo. Era come portare un bambino di tre anni estremamente talentuoso in un palazzo imperiale per farlo diventare il matematico reale. Non importava quanto fosse percettivo il bambino, non sarebbe riuscito comunque a fare calcoli complessi.


"Sogno Divino, cosa sta succedendo qui?"


L'Empireo Vasto Universo guardò la donna. La sua forza non era considerata sbalorditiva tra tutti gli Empirei, ma Sogno Divino era al picco del suo stadio.


L'Empirea Sogno Divino disse a bassa voce: "Avrei delle ipotesi al riguardo, ma devo vedere di più per verificarle..." La sua voce era leggera e illusoria, come se non avesse detto nulla.


In quel momento, Lin Ming era stato colto dall'ispirazione.


L'energia dei 33 Cieli nell'Altare Sigillo Divino dava una sensazione di caos ed era quasi impossibile da assorbire perché era un tipo di energia completamente mista e totale!


Tra tutte le energie nel mondo, alcune erano adatte alle regole del dao celeste del Regno Divino, mentre altre non lo erano.


Il tipo di energia più comune nel Regno Divino era vera essenza, ma l'energia dei 33 Cieli sull'Altare Sigillo Divino includeva anche vera essenza ne comprendeva 33 tipi!


A parte la vera essenza, c'erano altri due generi di energia con cui Lin Ming aveva familiarità. Una era essenza astrale che aveva usato per il sistema della trasformazione del corpo e l'altra era energia spirituale per coltivare la Legge del Sogno Divino; Lin Ming la definiva essenza spirituale.


Lin Ming si rese conto solo ora che l'energia che aveva coltivato e trovato negli incubi nel Mondo Sogno Divino era l'essenza spirituale.


'<em>Vera essenza, essenza astrale ed essenza spirituale, questi tre tipi di energia sono i più adatti alle regole del Dao Celeste. Allora posso chiamarli poteri del Dao Celeste. A parte questi tre, ce ne sono altri 30. Quanti segreti si celano nella strada delle arti marziali?'</em>


Pensò Lin Ming. Poteva assorbire questi tre tipi di energia con cui era familiare, ma non poteva farlo con gli altri; poteva solo deviarli.


Questo era il motivo per cui era accaduto il fenomeno di prima. Dopo che l'energia caotica si era precipitata su di lui, si era divisa in due. Il 90% di essa era stata respinta, ma il resto composto da vera essenza, essenza spirituale e astrale era stato assorbito da lui.


In quel momento i praticanti di arti marziali nell'area non avevano ancora capito cosa stava accadendo in Lin Ming.


I discepoli delle Terre Sacre del Cielo Oscuro stavano godendo delle sue sofferenze.


"A quel moccioso piace proprio essere picchiato."


"Ahah, ben gli sta; possiamo goderci un po' di più questo spettacolo."


"Esatto, è divertente. Spero che rimanga ancora più ferito e più gravemente."


Mentre questi discepoli parlavano, Lin Ming aprì gli occhi!


Come se avesse intuito qualcosa, spostò lo sguardo verso il clan dell'Antica Fenice e le Terre Sacre del Cielo Oscuro.


"Cosa?!"


Vedendo lo sguardo ardente di Lin Ming, i discepoli delle Terre Sacre del Cielo Oscuro rimasero tutti esterrefatti; si era risvegliato!


I membri del clan dell'Antica Fenice impazzirono di gioia. Il loro apprendista Senior Lin finalmente si era svegliato!


"Dannazione, si è svegliato davvero?"


"Sono gli ultimi raggi di sole prima del tramonto. Dopo essere stato ferito così gravemente e aver perso così tanto sangue, che importa se si risveglia. Tanto vale che si arrenda ora."


"Che sfortuna. Stavo sperando di potermi godere questo bello spettacolo per un po' di più."


Mormorarono i discepoli delle Terre Sacre del Cielo Oscuro. In quel momento il corpo di Lin Ming emise degli scricchiolii. Tutte le sue ferite iniziarono a fremere, rigenerandosi con una velocità visibile ad occhio nudo!


Il sangue smise di scorrere. I suoi meridiani guarirono e perfino le sue ossa spaccate si ripararono.


"Cosa?!"


Tutti nel pubblico rimasero scioccati. I discepoli delle Terre Sacre del Cielo Oscuro ne furono sbigottiti. Che sorta di resistenza era questa? Era stato gravemente ferito e non aveva nemmeno assunto una pillola, ma ora il suo corpo si stava rigenerando rapidamente?


Prima che il pubblico avesse la possibilità di pensare a cosa stava succedendo, Lin Ming salì!


Iniziò a scalare l'Altare Sigillo Divino!


Mentre scalava, assorbì simultaneamente l'energia caotica dell'Altare Sigillo Divino. Nonostante non stesse salendo velocemente, ogni volta che si muoveva percorreva quasi dieci piedi!


Dieci piedi erano superiori all'altezza di una persona. In altre parole, Lin Ming sembrava che stesse saltando per l'Altare Sigillo Divino! Non sembrava più un mortale che stava scalando una montagna, ma una scimmia che balzava su una grossa quercia.


Vedendo questo cambiamento improvviso, i discepoli delle Terre Sacre del Cielo Oscuro strabuzzarono gli occhi.


"Com'è possibile?!"


"Cos'è successo? Chiaramente ha raggiunto il suo limite!"


Tutti lo trovarono difficile da credere. Non solo le sue gravi ferite si erano rigenerate così velocemente, ma poteva scalare il 32esimo gradino così facilmente?


"Buon giovane!" Il vecchio vestito di grigio nello spazio interno dell'Altare Sigillo Divino lo vide e sospirò con ammirazione. In origine aveva pensato che fosse impressionante che Lin Ming fosse in grado di percepire il Concetto di 33 Cieli non appena entrato, ma ora sembrava che avesse sottovalutato Lin Ming.


Lin Ming sfrecciò dritto tra le nuvole.


100 piedi, 500 piedi, 1000 piedi, 2000 piedi, 3000 piedi!


Era diventato più veloce. I suoi passi erano stabili e calmi!


I membri del clan dell'Antica Fenice erano pieni di gioia ed entusiasmo!


Alcuni si alzarono e gridarono a squarcia gola, quasi si precipitarono loro stessi sull'Altare Sigillo Divino.


"Apprendista Senior Lin, puoi farcela!"


"Apprendista Senior Lin, precipitati in cima!"


Vedendo l'aura di Lin Ming sollevarsi come un arcobaleno, tutti i discepoli del clan dell'Antica Fenice impazzirono d'entusiasmo. Alcune giovani ne furono così emozionate che iniziarono a piangere di gioia!


Lin Ming era l'orgoglio del clan dell'Antica Fenice!


Da quando il clan era stato fondato, non c'era mai stato un giorno come questo, finiti nel grande palco dell'Incontro di Arti Marziali Assoluto attirando l'attenzione dell'intero Regno Divino.


"L'Apprendista Senior Lin è troppo feroce!"


"Non ho idea di cosa sia appena accaduto, ma l'apprendista Senior Lin deve aver trovato alcune regole dell'Altare Sigillo Divino. In un periodo di tempo così breve, ha scoperto le regole dell'Altare Sigillo Divino. La sua percezione supera quella di qualunque genio mostruoso; è davvero un prescelto favorito dal cielo!"


Come potevano gli spettatori nella Stella del Cimitero Lunare sapere del Concetto dei 33 Cieli dell'altare? E non capivano che era qualcosa che non poteva essere compreso dalla sola percezione.


Credevano solo che la percezione di Lin Ming avesse superato i limiti naturali e fosse riuscito a capire le Leggi dell'Altare Sigillo Divino.


"A che punto pensi che arriverà l'Apprendista Senior Lin?"


"Chissà? Non dovrebbe essere un problema per lui raggiungere il 32esimo gradino e dovrebbe poter arrivare al 32esimo piano e poter scalare una parte del 33esimo. Forse... forse l'apprendista Senior Lin potrà superare Zanna di Drago!"


Mentre le persone discutevano, i discepoli del clan dell'Antica Fenice si entusiasmarono sempre di più. Zanna di Drago era una persona che potevano paragonare ad un discendente di un Empireo.


L'Altare Sigillo Divino era una prova della coltivazione e del potenziale di un praticante di arti marziali. Più il livello e il potenziale di una persona erano superiori, più potevano salire!


Se Lin Ming avesse potuto superare Zanna di Drago, in un certo modo sarebbe stato come superare il discendente di un Empireo!


"Questo Lin Ming ce l'ha davvero fatta. Sembra che mi sbagliassi su di lui!"


Nel Palazzo Divino, l'Empireo Vasto Universo fece un respiro profondo.


Si alzò e con un solo passo attraversò il vuoto, passando oltre i flussi dello spazio sconfinato. La sua velocità diventò inimmaginabile. Questa era una tecnica dello spostamento che poteva usare anche un guerriero al Lord Divino, ma sotto il suo controllo era molto più potente.


Con un solo passo, poteva attraversare un grande mondo del Regno Divino!


L'Empireo Vasto Universo percorse lentamente il vuoto. Sembrava che stesse camminando con noncuranza in un parco, ma in realtà stava oltrepassando centinaia di grandi mondi. Alla fine si fermò. Di fronte a lui c'era un palazzo fluttuante. Le torri numerose erano costruite con giada bianca purissima che lo faceva sembrare una splendida illusione.


Questo era il Divino Palazzo del Sogno Divino. Prima l'Empireo aveva mandato solo una proiezione di percezione divina dalla donna, manifestando il suo viso. Ora però si era presentato personalmente al Palazzo Divino!


L'Empireo Vasto Universo indossava un lungo abito giallo. Il suo viso era quadrato e il suo aspetto era solenne. I suoi lineamenti sembravano essere stati forgiati con del metallo.


Era estremamente alto. Di fronte ad una persona ordinaria non era diverso da un gigante.


La comparsa di Lin Ming lo aveva spinto ad arrivare al Palazzo Sogno Divino. Era evidente che l'Empireo aveva riconosciuto le sue capacità.


"Sogno Divino..."


Chiamò internamente l'Empireo Vasto Universo. In quel momento riecheggiò una voce nelle sue orecchie: "Entri."


L'Empireo Vasto Universo fece un solo passo in avanti. Un attimo dopo arrivò in un'area isolata nel palazzo dove viveva l'Empirea.


Tra i fiori lussureggianti e gli alberi pieni di vita, l'Empirea Sogno Divino era alta e calma, indossava un lungo abito bianco. Il suo aspetto era sbalorditivo, la definizione di perfezione. Le sue gambe erano sottili e la sua espressione era indifferente. Emanava un'aura pura e sacra; sembrava oltremodo saggia.


Solo dal suo aspetto era difficile immaginare che fosse una guerriera impareggiabile che era vissuta per oltre 10 milioni di anni. Sembrava una giovane nel fiore dei suoi anni, intelligente e splendida, pura e incontaminata.


Quando l'Empireo Vasto Universo la vide. Pensieri e ricordi gli affollarono la mente. Voleva dire molte cose, ma alla fine poté solo dire diverse parole. "È passato... un milione di anni da quando ci siamo visti."


Mentre parlava, il cristallo nero che fluttuava nell'aria entrò nel suo corpo e il suo filo di percezione divina tornò a fondersi in lui. "Il tempo passa davvero troppo velocemente. Abbiamo vissuto così a lungo, eppure non possiamo sopportare il passare di milioni di milioni di anni." L'Empireo Vasto Universo sospirò.


La donna vestita di bianco scosse gentilmente la testa e disse con indifferenza. "Anche il Dao Celeste ha il suo Samsara. Inoltre, anche se potessimo vivere per cento milioni di anni, secondo me non sarebbe altro che un grande sogno meraviglioso. Le nuvole che passano, i sogni che terminano, tutto non è nient'altro che increspature d'acqua."


L'Empireo Vasto Universo sorrise: "È uguale al solito, eterea e intoccabile, uno specchio brillante che non perde mai la sua lucidità. Non c'è niente in questo mondo che può sconvolgerla. Per lei tutto è un sogno. Il mio stato mentale non è paragonabile al suo."


L'Empireo Vasto Universo continuò: "Il motivo per cui sono venuto qui oggi è per parlarle di Zanna di Drago e Lin Ming. Pensandoci, devo dire di essermi sbagliato di grosso. Un solenne Empireo come me ha fatto un errore di valutazione riguardo ad un membro della giovane generazione! Non mi sarei mai immaginato che ci sarebbero stati così tanti aspetti speciali riguardo a Lin Ming. Anche se non può ricevere l'intera eredità dell'Empireo Primordius, è comunque riuscito a comprendere il Concetto di 33 Cieli!"


"Lin Ming, Zanna di Drago, Xiao Moxian, Bing Meng, Bai Yao... non solo loro, ma ci sono anche i discepoli sbalorditivi di altri Empirei. Temo che la nascita di così tanti talenti impareggiabili sia un segno che si avvicina la grande calamità."
                                


                                



