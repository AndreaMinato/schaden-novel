---
weight: 1256
title: Capitolo 1256 – Scalare fino al 33esimo gradino
pubDate: 2025-12-15T08:37:10.338Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
14 capitoli in coda (14 di Lorenzo), 0/5
da editare
-Schadenfreude</em>


"La grande calamità si avvicina..." Disse tra sé e sé l'Empirea Sogno Divino, come se fosse immersa nei fiumi della storia.


Naturalmente, anche se potevano dire che questa grande calamità del Dao Celeste si stesse avvicinando, quell'evento sarebbe potuto avvenire dopo decine di migliaia o anche milioni di anni.


In realtà nessuno sapeva quando sarebbe avvenuta.


Durante questo periodo tumultuoso, i vecchi Empirei sarebbero caduti e ne sarebbero nati di nuovi.


L'Empireo Vasto Universo divenne assorto e guardò l'Altare Sigillo Divino.


"Anche Zanna di Drago ha iniziato a mostrare la sua forza... le Pupille Tre Vite sono davvero all'altezza della loro reputazione!"


L'Empireo Vasto Universo era più che sicuro nelle capacità di Zanna di Drago perché le sue Pupille Tre Vite erano una potenza trascendente. Era anche conosciuta come uno stato fisico sconvolgente che poteva comprendere ogni legge. Era considerata comunque un esempio sbalorditivo anche tra tutte le potenze trascendenti!


Anche le potenze trascendenti erano divise in livelli.


In quel momento, al 32esimo gradino dell'Altare Sigillo Divino, Lin Ming era già arrivato a 50.000 piedi d'altezza. Non era rallentato ancora, come se nulla potesse fermare la sua avanzata.


Tuttavia, mentre Lin Ming era tornato a muoversi, Zanna di Drago era già salito ad 80.000 piedi.


Zanna di Drago Abbassò la testa e guardò Lin Ming. Nei suoi occhi, le sue pupille erano circondate da numerosi motivi complessi e meravigliosi ed era impossibile distinguere cosa brillava lì.


'<em>Ha compreso le leggi speciali dell'Altare Sigillo Divino?</em>' Pensò Zanna di Drago. Non poteva percepire il Concetto di 33 Cieli, ma sapeva che c'era qualche legge speciale che permeava l'intero Altare Sigillo Divino.


<em>'In un'ora è riuscito a percepire la legge speciale dell'altare mentre era aggrappato alle rocce della rupe. È davvero sbalorditivo! Anche io posso comprendere qualcosa, ma dipende tutto dalle Pupille Tre Vite, qualcosa che Lin Ming non possiede.'</em>


Zanna di Drago provò una sincera ammirazione nei confronti di Lin Ming. In realtà, più saliva per il 32esimo gradino e più diventava facile per lui. Che sorta di genio era? Non era il tipo da usare la forza bruta per resistere all'impatto del potere della divinità che conteneva 33 tipi di energia del Dao Celeste. Invece, mentre scalava, avrebbe ponderato sulle regole del potere della divinità.


Naturalmente era impossibile per Zanna di Drago percepire il Concetto di 33 Cieli come aveva fatto Lin Ming. Dopotutto non aveva attraversato 33 Cieli. Anche così, Zanna di Drago aveva un asso nella manica speciale, le Pupille Tre Vite che vedevano attraverso ogni legge!


Nessuna legge poteva nascondersi dalle Pupille Tre Vite!


Il motivo per cui Zanna di Drago era riuscito a comprendere il quinto concetto delle Leggi dello Spazio a soli 36 anni era tutto dovuto alle sue Pupille Tre Vite!


In origine, le leggi dello spazio di Zanna di Drago si erano bloccate al quarto livello, ma dopo aver attivato le Pupille Tre Vite, nei tre brevi mesi di viaggio verso la Stella del Cimitero Lunare, le sue Leggi dello Spazio erano arrivate al quinto livello. Dopo diversi altri mesi, anche le sue Leggi del Tempo avevano fatto lo stesso. Questo era il potere sconvolgente delle Pupille Tre Vite!


Contando sulle Pupille Tre Vite, Zanna di Drago era riuscito a vedere i flussi del potere della divinità. Nonostante non potesse assorbirlo direttamente come Lin Ming, poteva ancora intravedere i flussi in cui si muoveva. Seguendo queste regole e modificando la sua traiettoria, poteva evitare le aree di impatto potenti e invece avrebbe scelto il percorso in cui il potere della divinità era più debole.


Lin Ming invece scalava rapidamente perché stava andando in linea retta. Per quanto riguardava Zanna di Drago, la sua traiettoria si sarebbe modificata all'improvviso. Si sarebbe spostato a sinistra per poi cambiare direzione e spostarsi a destra!


Le ondate di potere attraversavano Zanna di Drago, senza toccare affatto il suo corpo. Quindi Zanna di Drago doveva solo sopportare un impatto molto ridotto, aumentando significativamente la sua velocità!


Dall'inizio si era soltanto spostato a sinistra e a destra mentre scalava, poi però, sulle rupi dell'Altare Sigillo Divino era saltato verso l'alto con semplicità. Ogni volta che balzava, avrebbe schivato sette o otto colpi del potere della divinità!


"Guarda quanto sta salendo velocemente Zanna di Drago!"


"Cielo! Che sorta di via sta prendendo?"


Zanna di Drago sembrava una scimmia spirituale, stava balzando continuamente. Stava salendo sempre più velocemente.


"Troppo forte! Nonostante non sappia cosa ha compreso, sicuramente c'è un motivo speciale per cui sta salendo così. Deve aver scoperto come conformarsi alle leggi dell'Altare Sigillo Divino!"


"Un talento incredibile! Davvero un talento incredibile! Lin Ming è già un genio mostruoso, ma Zanna di Drago può superarlo anche così. Lin Ming ha compreso le Leggi dell'Altare Sigillo Divino, ma anche Zanna di Drago ha fatto lo stesso! Ma lui l'ha fatto in modo ancora più rilassato! Lin Ming si è dovuto fermare e pagare un caro prezzo per diventare consapevole di queste leggi, ma Zanna di Drago è riuscito a farlo mentre scalava."


Come potevano gli spettatori della Stella del Cimitero Lunare capire la differenza sostanziale tra Lin Ming e Zanna di Drago? Non sapevano che Lin Ming aveva davvero compreso il Concetto di 33 Cieli e stava assorbendo un decimo del potere della Divinità.


Per quanto riguardava Zanna di Drago, stava soltanto usando le Pupille Tre Vite per comprendere i flussi del potere divino e stava balzando nei punti più deboli. Poteva essere considerato un trucco.


Tuttavia, secondo loro, la scalata di Zanna di Drago sembrava estremamente rilassata, come se stesse saltando e facendo capriole sulla rupe!


Per quanto riguardava Lin Ming, la sua traiettoria era molto più stabile. Saliva in linea retta senza fare grandi movimenti.


Mezz'ora dopo, Lin Ming era salito di 60.000 piedi, ma Zanna di Drago era già arrivato al 32esimo piano!


Era stato il primo a scalare il 32esimo gradino!


"Zanna di Drago!"


"Zanna di Drago!"


"Sbalorditivo!"


"Re!!"


L'intero pubblico lo acclamò. Perfino i discepoli del clan dell'Antica Fenice esultarono per lui.


Questo livello di talento era davvero impressionante.


Normalmente, quando un genio combatteva contro Lin Ming, avrebbe subìto una sconfitta una volta che avesse rivelato i suoi punti di forza e i suoi assi nella manica. O, se non altro, avrebbe iniziato ad indebolirsi gradualmente.


Mentre Lin Ming stava superando i suoi limiti, solo qualcuno come Zanna di Drago poteva allo stesso modo mettere a frutto il suo potenziale, ottenendo nuove ispirazioni e arrivando ad un livello superiore!


Questa era la differenza tra un genio ordinario e un talento impareggiabile!


Quindi, per il pubblico, Zanna di Drago non era mai stato battuto da Lin Ming. Al contrario, era lui in vantaggio.


Dopo diversi quarti d'ora, anche Lin Ming raggiunse il 32esimo piano senza ulteriori problemi.


I due geni impareggiabili si erano incontrati al 32esimo gradino!


Bisognava sapere che negli ultimi Incontri di Arti Marziali Assoluti in cui era stato usato l'Altare Sigillo Divino, nessuno aveva mai raggiunto il 32esimo gradino! Ora però erano riusciti a farlo in due!


Questa era una battaglia tra re!


Il pubblico emise delle grida assordanti. Tutti aspettavano con impazienza questo momento, erano pieni di entusiasmo.


Lin Ming e Zanna di Drago erano a 500 piedi di distanza sull'altare. Avevano un'altezza e una corporatura simile. Tuttavia Lin Ming aveva un aspetto più bello con dei lineamenti affilati e distinti, un giovane sbalorditivo nel fiore degli anni. Per quanto riguardava Zanna di Drago, sembrava più delicato e aveva la pelle pallida.


"Lin Ming, sei davvero un rivale che posso apprezzare." Disse Zanna di Drago. Sembrava rilassato dai movimenti del suo corpo, come se potesse resistere facilmente alla pressione del 32esimo gradino senza aver bisogno di preoccuparsi dell'impatto del potere della divinità."


"Anche tu. In tutti questi anni in cui ho praticato le arti marziali, sei il mio coetaneo più talentuoso che abbia mai visto. La maggior parte delle volte sono gli altri a sottovalutare me, ma quando pensavo di poterti sconfiggere, sei comunque riuscito a fare altri progressi!"


Mentre parlava, Lin Ming toccò il suo anello spaziale. Secondo le regole di questa competizione, per ottenere il diritto di salire al prossimo gradino, bisognava sconfiggere un avversario sull'attuale gradino. E c'erano solo due persone al 32esimo piano! Questo significava che erano avversari!


Zanna di Drago lo guardò: "Hai intenzione di combattere contro di me ora?"


"Sono le regole." Disse Lin Ming. In realtà non voleva combattere contro Zanna di Drago in questo momento. In tutta correttezza, doveva ammettere di non avere la sicurezza di batterlo. Non sapeva quali fossero i suoi limiti.


Zanna di Drago sorrise: "Le regole sono solo regole. Nemmeno io desidero combattere contro di te ora. Questo per un semplice motivo. Nonostante sia sicuro di vincere, non potrò farlo facilmente. So che rimarrò gravemente ferito e consumerò almeno l'80-90% della mia vera essenza. In questa situazione, anche se riposassi al 32esimo gradino per molto tempo, non riuscirei a riprendermi. Allora il mio desiderio di salire al 33esimo gradino non potrebbe essere esaudito. Cosa ne pensi?"


Lin Ming rifletté. In realtà era ben consapevole di questo. Una volta che avesse combattuto contro Zanna di Drago, non avrebbe più avuto la forza di scalare l'altare.


E Lin Ming voleva proprio arrivare al 33esimo gradino. Nonostante questo Altare Sigillo Divino fosse solo una replica creata dall'Empireo Vasto Universo, conteneva comunque il Concetto di 33 Cieli. Se lo avesse compreso meglio, gli sarebbe stato di enorme beneficio. Sicuramente non voleva perdersi questa opportunità fortunata.


Lin Ming guardò Zanna di Drago e lasciò il suo anello spaziale.


Zanna di Drago sorrise lievemente, il suo sguardo era calmo.


In seguito i due guardarono Xiao Daozi, la persona che presiedeva le semifinali nella Stella del Cimitero Lunare.


Che potessero o no saltare questa battaglia e salire direttamente al 33esimo gradino dipendeva tutto da lui.


Xiao Daozi ridacchiò: "Bene. Avete l'ambizione e l'audacia di scalare il 33esimo gradino; è qualcosa che apprezzo molto! Il 33esimo gradino è leggendario. Si dice che nessuno al di sotto del Divine Transformation realm possa sperare di raggiungerlo. Naturalmente sono solo leggende e le leggende in realtà sono limitate al Divino Palazzo Vasto Universo. Questo perché, a parte quando l'altare è stato spostato per essere usato nelle semifinali, è rimasto nel Divino Palazzo Vasto Universo, così che i discepoli potessero fare esperienza su di esso! Gli altri discepoli di Empirei hanno ognuno dei metodi per temprarsi e fare esperienza, quindi non hanno scalato l'Altare Sigillo Divino."


"Quando il mio onorabile maestro aveva 8,6 milioni di anni d'età, ha creato questo Altare Sigillo Divino. Sono passati quasi due milioni di anni. Nessuno al di sotto del Divine Transformation realm, anche i discepoli diretti dell'onorabile maestro, è mai riuscito a raggiungere la cima! C'è stato un discepolo che ha raggiunto i 70.000 piedi d'altezza al 33esimo gradino, ma gli mancavano ancora 30.000 piedi! E allora, aveva una coltivazione negli stadi avanzati del Mare Divino Realm!"


"Oggi, tra di voi, uno è negli stadi intermedi del Mare Divino Realm e l'altro negli stadi iniziali. Potete essere più che orgogliosi di aver raggiunto questo livello. Non dovete più combattere, ma potete continuare a scalare fino all'Altare Sigillo Divino!"


Quando alcuni nell'arena sentirono l'annuncio di Xiao Daozi, divennero mortificati. Volevano vedere lo scontro epico tra questi re della loro generazione.


Allo stesso tempo però potevano anche assistere alla scalata di Lin Ming e di Zanna di Drago al picco delle loro condizioni. Era davvero un evento incredibile!


"È troppo entusiasmante!"


"Questi sono re della giovane generazione. Mi chiedo fin dove potranno arrivare? Forse potranno perfino arrivare in cima!"


"Arrivare in cima? Ahah, sei fin troppo ingenuo. Scalarlo è impossibile, ma salire per diverse decine di migliaia di piedi non è affatto un problema. Zanna di Drago potrebbe perfino rompere il primato stabilito dal discepolo del Divino Palazzo Vasto Universo. Per quanto riguarda Lin Ming, salirà un po' di meno. Dovrebbe scalare fino a 30.000-40.000 piedi!"
                                


                                



