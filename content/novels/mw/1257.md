---
title: Capitolo 1257 – Trucchi
pubDate: 2025-12-15T08:37:10.339Z
tags:
    - mw
---


<em>Capitolo regolare,
14 capitoli in coda (14 di Lorenzo), 0/5
da editare
-Schadenfreude</em>


Lin Ming e Zanna di Drago erano entrambi vicini alla rupe dell'ultimo gradino. Guardando su, potevano vedere il gradino alto 100.000 piedi che svettava tra le nuvole!


Mentre guardava l'ultimo gradino dell'Altare Sigillo Divino, Lin Ming si riempì di spirito eroico!


Un giorno, nel lontano futuro, avrebbe potuto perfino cercare il vero Altare Sigillo divino e sperimentare il suo Concetto dei 33 Cieli.


Lin Ming poteva sentire che il Concetto di 33 Cieli conteneva qualche segreto sul Grande Dao del mondo. Se avesse voluto raggiungere il picco di tutte le arti marziali, avrebbe dovuto comprendere le verità più grandi del Grande Dao, altrimenti non ci sarebbe stata la minima speranza per lui.


In quel momento Zanna di Drago aveva attivato le sue Pupille Tre Vite. Nei suoi occhi si riflettevano le vie dell'energia caotica dell'altare.


Presto identificò la posizione del flusso più tenue e ci balzò sopra!


Nell'aria, Zanna di Drago si spostava costantemente, cambiando direzione motle volte mentre trovava l'area con la minore quantità di energia caotico.


Era come una rondine che guizzava tra le raffiche di una tempesta. Anche se la tempesta era piena di venti violenti e fulmini, poteva attraversarla facilmente.


<em>Pa!</em>


Zanna di Drago aveva padroneggiato il processo. Aveva fatto un salto di 100 piedi!


"Forte! Anche se questo è il 33esimo gradino, è comunque saltato di 100 piedi!"


All'inizio, quando si saltava dal piano, si poteva raggiungere un'altezza maggiore. Sarebbe diventato più difficile via via che si saliva. Anche così, poter balzare di 100 piedi anche al 33esimo gradino era qualcosa di ammirevole.


"È troppo forte. Guardalo, il modo strano in cui salta cambia direzione diverse volte. Deve aver trovato qualche modo per adattarsi alle Leggi dell'Altare Sigillo Divino. Nonostante questi movimenti sembrino inutili, in realtà contengono ogni sorta di mistero."


"Quanto è strano. L'Altare Sigillo Divino impedisce di volare, come mai Zanna di Drago può cambiare direzione a mezz'aria?"


Tutti discutevano tra di loro. Non potevano vedere il potere della divinità, quindi non sapevano cosa stava tentando di fare Zanna di Drago. Nel cielo sopra l'Altare Sigillo Divino, Xiao Daozi poteva vedere tutto con chiarezza. Il motivo per cui Zanna di Drago poteva cambiare direzione a mezz'aria era perché poteva vedere i flussi di potere divino e avrebbe attaccato questi flussi usando la sua energia, creando una forza repulsiva per cambiare direzione.


Per raggiungere questo livello bisognava avere una capacità di valutazione estremamente accurata e poter cogliere l'attimo più fuggevole. Altrimenti sarebbe stato facile fare errori e ricevere il contraccolpo del potere di quelle energie impetuose.


"Questo Zanna di Drago sembra poter vedere attraverso ogni cosa; è davvero un genio mostruoso!"


Senza dubbio, la percezione di Zanna di Drago era incredibile, ma ora, grazie anche alle Pupille Tre Vite, i risultati che avrebbe raggiunto in quanto a comprensione sarebbero stati incredibili!


In quel momento tutti puntarono gli occhi su Lin Ming.


Come sarebbe saltato?


Lin Ming guardò la rupe del 33esimo gradino. Fece un respiro profondo e disse tra sé e sé: "I 33 gradini dell'Altare Sigillo Divino. Un giorno, se arriverò al picco delle arti marziali, allora che sia questo l'inizio del mio viaggio!"


In quel momento una luce brillò sulla fronte di Lin Ming. Aveva attivato le Otto Porte Nascoste, tutta la forza del suo corpo stava aumentando rapidamente!


Si chinò, guardò verso l'alto e poi saltò! La sua forza si scatenò in quel momento. Se ci fosse stato del ferro divino sotto i suoi piedi, allora si sarebbe frantumato completamente!


Lin Ming fece un balzo dieci volte più potente rispetto a quello di Zanna di Drago, ma era solo un semplice salto che impattava direttamente con il potere della divinità!


Se Zanna di Drago era come una rondine che solcava i venti della tempesta, evitando le raffiche turbolenti e i fulmini, allora Lin Ming era un pesce che nuotava controcorrente salendo una cascata. Non aveva bisogno di nessuna tecnica e avanzava con la sua forza assoluta!


30 piedi, 50 piedi, 70 piedi, 90 piedi!


Anche se aveva compreso una porzione del potere della divinità, sotto questo impatto la sua velocità calò nettamente.


<em>Pa!</em>


Lin Ming afferrò una sporgenza delle mura dell'Altare Sigillo Divino. Anche il suo primo salto era stato di 100 piedi!


Una terrificante pressione continuò a comprimere il suo corpo, ma si tenne stretto alla parete con una stretta d'acciaio.


"Mm? Anche lui è balzato per 100 piedi! Anche Lin Ming è sbalorditivo, il suo slancio non è inferiore a quello di Zanna di Drago!"


"Eheh, il 33esimo gradino è una guerra d'attrito protratta. Non si può vedere nulla all'inizio, ma più andremo avanti, più si distanzieranno l'uno dall'altro."


L'intero pubblico stava guardando ogni singolo cambiamento nell'altare con una concentrazione totale. Lin Ming e Zanna di Drago continuarono a salire insieme!


"Che pressione forte, che potere della divinità formidabile. Questa è molto più potente rispetto a tutto ciò che ho sperimentato al 32esimo gradino. Se è così solo all'inizio, allora si può immaginare quanto sarà intensa dopo! Non c'è da meravigliarsi che Senior Xiao Daozi abbia detto che, anche se numerosi discepoli diretti dell'Empireo Vasto Universo hanno scalato l'altare, nessuno di loro è riuscito ad arrivare in cima per oltre 2 milioni di anni. Durante questo periodo di tempo, anche se l'Empireo Vasto Universo avesse accettato un discepolo diretto ogni diverse centinaia di migliaia di anni, avrebbe comunque avuto decine di allievi."


 Ondate di potere divino si precipitarono verso Lin Ming. Ognuna di esse si divideva in due, il 90% veniva respinto mentre il 10% assorbito.


Lin Ming si sentì come una spugna che assorbiva una quantità di energia illimitata. Tuttavia queste correnti di potere divino erano semplicemente troppo selvagge. Assorbirle faceva bruciare i suoi organi interni e i suoi meridiani iniziarono perfino a scricchiolare come se non potessero sopportare il brutale battesimo di energia.


Per quanto riguardava Zanna di Drago, stava contando sulle sue Pupille Tre Vite per intravedere il flusso di energia ed evitare le aree in cui c'era il potere divino più forte.


Uno stava evitando e l'altra stava resistendo: Zanna di Drago naturalmente se la stava cavando più facilmente rispetto a Lin Ming.


"Zanna di Drago sta usando qualche trucco."


Commentò l'Empireo Vasto Universo nel Palazzo Sogno Divino. L'abilità delle Pupille Tre Vite di vedere la circolazione di ogni legge era troppo innaturale.


"Nonostante il metodo di Lin Ming sia più raro, in termini di risultati, è in svantaggio. Può assorbire solo una piccola porzione del potere divino e deve respingere il resto. Questo consumerà rapidamente la sua forza. Non ho idea fino a quando resisterà."


Era stato l'Empireo Vasto Universo a creare l'altare, quindi era il più consapevole della difficoltà delle ultime decine di migliaia di piedi. Arrivare a quell'altezza era spaventosamente difficile. Sarebbe stato impossibile per Lin Ming o Zanna di Drago salire fino a quel punto.


Accanto a lui, l'Empirea Sogno Divino sospirò. Disse piano. "Questi trucchi sono solo metodi inortodossi. Può trovare temporaneamente una scorciatoia, ma sarà impossibile per lui continuare a farlo."


"Naturalmente." L'Empireo Vasto Universo ridacchiò. "La replica di questo altare ha solo il 10% dell'incanto dell'Altare Sigillo Divino. Nonostante sia solo il 10%, non è qualcosa che un praticante di arti marziali al Mare Divino Realm può scalare. Zanna di Drago può usare questi trucchetti ora, ma non potrà farlo per sempre.
C'è una possibilità che possa arrivare a 70-80.000 piedi e questo vale anche per Lin Ming. Però per lui sarà impossibile resistere al potere della divinità in questo modo. Potrà farcela solo se farà altri progressi allora. Comunque non capisco perché Lin Ming può percepire le Leggi dei 33 Cieli. Sospetto perfino che possa aver ottenuto in eredità un Concetto che riguarda i 33 Cieli. Se è vero, allora è davvero un bambino fortunato."


L'Empireo Vasto Universo sapeva che sarebbe stato impossibile per Lin Ming percepire il Concetto di 33 Cieli al suo livello. Avrebbe potuto farcela solo se avesse avuto un'occasione fortunata sconvolgente, perché questa non era più una questione di percezione.


L'Empirea Sogno Divino sembrò pensierosa e non disse altro.


Lentamente, Zanna di Drago si piazzò in testa.


All'inizio era stato in vantaggio di diverse decine di piedi, ma poi il divario arrivò a centinaia di piedi.


Lin Ming non provò ciecamente a competere in velocità. Si aggrappò stabilmente alle sporgenze dell'Altare Sigillo Divino, sopportando il battesimo del potere divino e riflettendo sui Concetti. Mentre il potere divino scorrere attraverso di lui, poteva sentire il passaggio di innumerevoli anni,


Il Concetto di 33 Cieli era onnicomprensivo. Lin Ming sospettava perfino che i cosiddetti Cieli si riferissero a 33 tipi di energia.


"Le fondamenta di Zanna di Drago sono molto più profonde. Temo che più avanzeranno, più diventerà grande il divario tra di loro."


"È ragionevole. Zanna di Drago era in vantaggio anche al 32esimo gradino."


"Nonostante sia vero, non dimenticare che Lin Ming è solo agli inizi del Mare Divino Realm. Dato che la competizione ha raggiunto questo punto, non dimenticarti che non c'è più un perdente qui. A parte la loro forza, il potenziale di questi due supera perfino quello dei discepoli diretti dell'Empireo Vasto Universo!"


Due ore passarono lentamente.


Il 33esimo gradino era più che straordinario. Anche se erano trascorse due ore, Lin Ming e Zanna di Drago erano saliti solo di circa 25.000 piedi!


Allora, Zanna di Drago era in vantaggio di 2000 piedi rispetto a Lin Ming. Guardò giù e, quando vide che Lin Ming stava avanzando stabilmente, dal suo sguardo trapelò un po' di stupore e ammirazione.


"I metodi di Lin Ming sono completamente diversi dai miei e deve consumare molta più energia di me. Anche così, gli rimangono ancora molte energie. La sua resistenza e le sue capacità di recupero sono davvero inconcepibili."


Mentre ci stava pensando, Zanna di Drago cambiò espressione. Sentì all'improvviso che il potere della divinità di fronte a lui era diventato caotico e denso.


All'inizio, aveva contato sulle Pupille Tre Vite per vedere l'energia caotica e identificare la via che seguiva.


Ora però non era più possibile.


Le aperture tra i flussi del potere divino erano troppo piccole; non poteva evitarli!


Nel Palazzo Sogno Divino, l'Empireo Vasto Universo guardò Zanna di Drago. Era impossibile scalare le ultime parti dell'altare usando dei trucchi. Voleva vedere come Zanna di Drago sarebbe riuscito a superare questo ostacolo.


Zanna di Drago si fermò per un momento. Poi, nelle sue pupille a forma di capocchia d'ago si riflesse una vista panoramica del potere divino.


"Quinto Concetto delle Leggi dello Spazio: Genesi dello Spazio!"


Gli occhi di Zanna di Drago brillarono di luce fredda. In quel momento l'energia spaziale attorno a lui si deformò. Dopo che erano state cambiate dalle Leggi dello Spazio, poteva attraversare quelle aperture incredibilmente piccole.


"Ha usato la Genesi dello Spazio per rimpicciolire lo spazio attorno a lui così da poter attraversare quelle fenditure piccolissime. Questo Zanna di Drago mi sta dando delle sorprese sempre più piacevoli! In passato, dopo che ho creato l'Altare Sigillo Divino, anche il mio discepolo più sbalorditivo da allora, Vasto Vuoto, è riuscito a salire solo fino ai 70.000 piedi del 33esimo gradino. Allora però era negli stadi avanzati del Mare Divino Realm. Zanna di Drago ha qualche speranza di infrangere il suo primato."


L'Empireo Vasto Universo favoriva Zanna di Drago. Tra gli Empirei, la sua forza poteva essere considerata al massimo nella media. In confronto all'Empirea Sogno Divino, Primordius e al Vecchio Tre Vite, c'era un grandissimo divario tra di loro.


E Zanna di Drago era l'unico discepolo del Vecchio Tre Vite!


Negli ultimi 300 milioni di anni, il Vecchio Tre Vite aveva allenato un solo successore. Se Zanna di Drago avesse potuto superare tutti i discepoli dell'Empireo Vasto Universo solo negli stadi intermedi del Mare Divino Realm, allora avrebbe potuto accettarlo. Non sarebbe stato affatto scioccato. Invece avrebbe pensato che fosse completamente ragionevole.


"Zanna di Drago dovrebbe poter infrangere il primato, è solo questo Lin Ming che non posso capire. Ci sono fin troppi enigmi nel suo corpo."
                                


                                



