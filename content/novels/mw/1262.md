---
weight: 12620
title: Capitolo 1262 – Massacro delle Tavole del Dao
pubDate: 2025-12-15T08:37:10.339Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
11 capitoli in coda (11 di Lorenzo), 0/5
da editare
-Schadenfreude</em>


Usare la tribolazione celeste per temprare il corpo, questo era semplicemente inimmaginabile!


La tribolazione celeste in origine era il potere della retribuzione celeste, capace di annientare ogni forma di vita. Anche usare vari mezzi per bloccarla non sarebbe stata sufficiente, figuriamoci sopportarla direttamente con il proprio corpo.


Ad esempio Zanna di Drago era già un grandissimo genio, ma figuriamoci temprare il proprio corpo, solo tre o quattro colpi delle Fonti del Tuono avevano frantumato i suoi incantesimi dello spazio.


Era anche per questo che molti pensavano che Lin Ming fosse così anormale. Inoltre Zanna di Drago aveva mostrato una forza di gran lunga superiore a quella di Lin Ming. Anche se non fosse davvero lui ad essere il più potente, il divario tra i due non poteva essere troppo grande.


Così come poteva uno dirigere la tribolazione celeste per temprare il proprio corpo, mentre l'altro era stato sconfitto così nettamente?


"Non credo che sia un'abilità di Lin Ming. Zanna di Drago è salito più in alto di Lin Ming e procedeva anche con più calma, ma all'improvviso a 33.000 piedi si è rivelato inferiore. Credo che sia perché Lin Ming ha un tipo di scudo speciale o un raro tesoro che può assorbire il fulmine!"


Tra la folla, molte persone erano d'accordo con questa opinione.


Il Regno Divino era antichissimo. Erano esistite innumerevoli figure sconvolgenti che avevano raffinato potenti tesori. Era possibile che ci fossero degli scudi capaci di proteggere dalla tribolazione celeste dell'Altare Sigillo Divino.


"Sì, è quello che sospetto anche io. Lin Ming ha resistito fin troppo facilmente a quelle 27 Fonti del Tuono, come se il suo corpo non fosse stato attaccato affatto dal fulmine. Inoltre ha coltivato le Leggi del Fulmine e del Fuoco fin dall'inizio, così non sarebbe strano se avesse qualche raro tesoro di tipo fulmine."


"I tesori fanno parte della propria forza, ma sono comunque un fattore esterno. Se Lin Ming arrivasse fino a questo punto usando un tesoro, allora, anche se è meraviglioso per lui, non potrebbe essere considerato un miracolo."


"Se è così, allora è solo una questione di fortuna. La prova dell'Altare Sigillo Divino si addice di più a lui."


"Eheh, anche la fortuna fa parte della propria forza. Zanna di Drago è stato troppo sfortunato."


Mentre tutti stavano parlando, presto iniziò a formarsi questa opinione. Il pubblico trovava più accettabile che Lin Ming avesse qualche tesoro sbalorditivo.


E in quel momento, Lin Ming aveva già scalato 1000 piedi, avvicinandosi al punto di riferimento a 80.000 piedi!


Dai 70.000 agli 80.000 piedi il mare viola diventava ancora più selvaggio e violento. Scariche elettriche serpeggiavano nel mondo come draghi viola. Il fulmine squarciò il cielo, rivelando un'energia pericolosa e sconfinata.


In quel momento l'intero corpo di Lin Ming era avvolto dai fulmini. Dalla testa ai piedi, mostrava la gloria delle saette!


Lo stato di Lin Ming sembrava confermare le ipotesi di tutti. Altrimenti come poteva ignorare così tanti attacchi?


"Questo ragazzo! Quanti segreti ha?"


Mormorò tra sé e sé l'Empireo Vasto Universo nel Palazzo di Sogno Divino. Scoprendo che Lin Ming era capace di percepire il Concetto di 33 Cieli, l'Empireo intuì che ci doveva essere qualche segreto in lui, altrimenti sarebbe stato impossibile comprenderlo.


E ora Lin Ming aveva superato la formazione assassina delle 27 Fonti del Tuono con un impeto inarrestabile, perfino assorbendo una porzione della forza delle Fonti del Tuono. Questo aveva lasciato senza parole l'Empireo Vasto Universo. Il potere della tribolazione era completamente diverso dal potere del fulmine elementale ordinario, quindi come poteva Lin Ming raffinarlo?


All'improvviso, accanto a lui, l'Empirea Sogno Divino disse: "Vasto Universo, crede che Lin Ming abbia trovato qualche tesoro sconvolgente o che forse abbia incontrato un'opportunità fortunata, contando su qualche forza esterna per arrivare a questo punto."


"Non l'ha fatto?" L'Empireo Vasto Universo si girò verso la donna vestita di bianco. Non pensava che un praticante di arti marziali al Mare Divino Realm potesse contare sulle sue forze per arrivare ad un livello simile.


Per quanto riguardava gli strani tesori, ce n'erano di ogni tipo. Il Regno Divino era troppo vasto e sconfinato, ed era esistito da fin troppo tempo. Era normale che ci fossero oggetti che nemmeno l'Empireo Vasto Universo sarebbe riuscito a percepire. Solo diverse persone nell'intero Regno Divino per esempio sapevano del Cubo Magico. Anche lo spirito dell'Antico Sigillo Elisio lo conosceva, ma il solo motivo per cui l'aveva scoperto era perché Lin Ming l'aveva mostrato quando stava cercando di difendersi.


La donna vestita di bianco sorrise lievemente: "Occasioni fortunate, tesori, sono cose che Lin Ming ha in abbondanza. E, come crede, sono sicuramente sconvolgenti, ma il motivo per cui può assorbire il potere della tribolazione celeste non è necessariamente perché sta contando su qualche forza esterna, ma per le sue abilità..."


"Le sue abilità?" L'Empireo Vasto Universo si accigliò. "Un metodo di coltivazione di tipo fulmine al livello di una potenza trascendente può solo essere alla pari con la tribolazione del fulmine, così non può davvero assorbire una tribolazione. Lin Ming è solo agli inizi del Mare Divino Realm, ma crede che abbia usato la sua forza per raffinare quella tribolazione celeste?"


L'Empireo Vasto Universo non capiva come fosse possibile. L'Empirea Sogno Divino però rispose: "Se Lin Ming avesse sperimentato una tribolazione celeste... sarebbe un'entità che ha superato le leggi del Dao Celeste. Se è vero, allora, se si coordinasse con un potere sovrannaturale dell'elemento fulmine, potrebbe..."


Sentendo queste parole, l'Empireo Vasto Universo ne fu scioccato.


"Ha sperimentato una tribolazione celeste?! Crede che in qualche modo sia riuscito ad attivare una tribolazione celeste al Mare Divino Realm? Com'è possibile?"


Le tribolazioni celesti erano la punizione del dao celeste. Quando qualcosa provava a superare le leggi del dao, allora il dao celeste avrebbe evocato una prova contro quell'esistenza per annientarla.


A questo punto, l'Empireo Vasto Universo aveva sopportato tre tribolazioni celesti.


La prima era avvenuta quando era diventato un Empireo. La prima volta era stata anche la più terrificante.


La seconda e la terza erano avvenute quando aveva creato un tesoro spirituale al livello di un Empireo. Il tesoro aveva dovuto sopportare questa punizione e non il suo creatore.


Il primo, visto che la sua qualità era stata insufficiente, era stato distrutto , il secondo invece era stato raffinato con successo e il prodotto finale era l'attuale replica dell'Altare Sigillo Divino.


A parte creare un tesoro spirituale, anche creare una potenza trascendente avrebbe evocato una tribolazione celeste. La potenza trascendente dell'Empireo Vasto Universo era incompleta e quindi non aveva destato una tribolazione.


Il cielo però avrebbe lasciato sempre una via di fuga. Le tribolazioni celeste davano sempre una possibilità di sopravvivere, non importava quanto fosse bassa. Una volta che uno superava questa prova, ne avrebbe tratto benefici incredibili!


C'erano molti geni dalla forza superiore, molti Sacri Lord o Re del Mondo, che pensavano di poter destare la tribolazione per temprare i loro corpi e usare questo metodo per superare il dao celeste, ma non erano capaci di offendere il dao celeste. Quindi come poteva Lin Ming, che era solo agli inizi del Mare Divino Realm, esserci riuscito?


L'Empireo Vasto Universo lo riteneva incredibile. Anche il figlio di una Bestia Divina non avrebbe potuto destare una tribolazione al Mare Divino Realm.


L'Empirea Sogno Divino non disse altro. Invece guardò in silenzio la scalata di Lin Ming.


Anche l'Empireo Vasto Universo rimase in silenzio. Era ben consapevole che Sogno Divino non parlava mai senza cognizione di causa, naturalmente era sicura delle sue parole.


Se era vero, allora questo giovane di nome Lin Ming era fin troppo terrificante. Il suo potenziale sarebbe stato di gran lunga superiore a quello di Zanna di Drago, qualcuno che aveva coltivato con successo le Pupille Tre Vite.


In quel momento Zanna di Drago, che era privo di sensi, si svegliò. Era stato mandato direttamente in una barca spirituale dal Divino Palazzo del Vasto Universo. Attraverso gli oblò dell'imbarcazione, poteva vedere la competizione. Inoltre, dall'alto poteva vedere cosa stava succedendo con molta più chiarezza rispetto al pubblico.


Vide subito Lin Ming.


"Questa altezza è..."


Zanna di Drago fece un respiro profondo. Pensava che con la sua forza, se avesse combattuto contro Lin Ming, molto probabilmente avrebbe vinto. Ora però Lin Ming era arrivato a 77.000 piedi d'altezza, a 3000 piedi di distanza dal suo primato.


E quando aveva raggiunto quell'altezza, aveva consumato oltre metà della sua vera essenza ed era finito in pessime condizioni.


Lin Ming invece era cosparso da saette e sembrava che il suo corpo fosse diventato fulmine liquido. La sua vitalità del sangue era al picco, molto più potente della sua.


"Come ci sta riuscendo?"


Zanna di Drago era confuso e costernato. La forza di Lin Ming dovrebbe essere inferiore alla sua e non aveva nemmeno le Pupille Tre Vite.


Quando Lin Ming aveva scalato l'Altare Sigillo Divino, il metodo che aveva usato era molto meno agevole rispetto al suo. Era salito con molta meno facilità rispetto a Zanna di Drago.


E ora, arrivato al punto in cui era stato, Lin Ming era al picco delle sue condizioni e aveva quasi raggiunto l'area dove Zanna di Drago era caduto.


Zanna di Drago non riusciva a capire cosa stava succedendo, non importava quanto si stesse arrovellando sulla questione.


"Non sono riuscito a vedere come hai attraversato la tribolazione a 70.000 piedi, ma una volta che incontrerai l'attacco delle tavole del Dao ad 80.000 piedi, guarderò bene come la supererai.


Arrivati a questo punto, Zanna di Drago era sicuro che Lin Ming sarebbe arrivato ad 80.000 piedi d'altezza.


Il tempo passò lentamente. Il corpo di Lin Ming ruggiva, dei crepitii scoppiarono esplosivamente da ogni giuntura del suo corpo. Anche la sua anima era inondata dallo sconfinato potere del fulmine.


E in quel momento, finalmente Lin Ming arrivò ad 80.000 piedi d'altezza. Una volta arrivato qui, avrebbe dovuto resistere al bombardamento delle 33 tavole del dao!


Le 33 tavole non erano più composte dal potere del fulmine, ma dalle leggi del mondo. Rappresentavano la volontà del dao celeste ed erano molto più formidabili di quelle Fonti del Tuono di prima.


Quando Zanna di Drago aveva formato delle immagini spaziali, ognuna di esse erano riuscita a distruggere tre Fonti del Tuono, ma dopo avevano potuto solo tagliare una di queste tavole. Si poteva immaginare il divario tra di essi.


Il pubblico guardò con il fiato sospeso.


"80.000 piedi! Finalmente è arrivato ad 80.000 piedi!"


"Eheh, stavo aspettando questo momento. Presto Lin Ming dovrà sopportare la tribolazione di quelle 33 tavole del dao. Prima sospettavo che Lin Ming avesse usato qualche tesoro di tipo fulmine per bloccare quelle Fonti del Tuono. Se è così, ora dovrà rivelare la sua forza per affrontare queste 33 tavole."


"È sospettoso, ma è la verità. A parte questo, non c'è altra spiegazione. Lin Ming è forte, ma la sua potenza non può essere così elevata. Ora la tribolazione delle 33 tavole del dao che deve sopportare sono diverse. Sono formate dalle leggi stesse. Se Lin Ming ha qualche tesoro, quella risorsa sarà inutile d'ora in poi. Sarà impossibile che utilizzi altri trucchi."


Mentre tutti parlavano, innumerevoli rune delle leggi iniziarono ad apparire attorno a Lin Ming. Queste rune erano multicolori e ogni tinta rappresentava una legge diversa. Inoltre, l'aspetto più strano era che queste leggi erano immensamente diverse dalle leggi che esistevano al momento nel Regno Divino.


Lin Ming guardò quelle rune multicolori con aria pensosa: "Queste rune, ognuna rappresentano le leggi dei 33 Cieli. Tra di esse ci sono le leggi del sistema del raduno di essenza, della trasformazione del corpo e del sogno divino... si può dire che comprendano ogni cosa!"


Lin Ming ancora non capiva cosa fossero i 33 Cieli, ma ora aveva intuito qualcosa. I 33 Cieli rappresentavano ogni singolo sistema di energia nell'universo ed era anche la fusione di ogni arte marziale del Grande Dao!


In tal caso, allora solo percependo i 33 Cieli si poteva arrivare al picco delle arti marziali!
                                


                                



