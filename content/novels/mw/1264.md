---
weight: 1264
title: Capitolo 1264 – Assorbire le Rune delle Leggi
pubDate: 2025-12-15T08:37:10.339Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
9 capitoli in coda (9 di Lorenzo), 0/5
da editare
-Schadenfreude</em>


Gli spettatori stavano discutendo animatamente tra di loro. Molti pensavano che fosse impossibile che la forza di Lin Ming fosse arrivata al Lord Divino realm e che aveva rotto la formazione usando qualche trucco dopo aver compreso i misteri dietro la formazione delle tavole del dao.


Un piccolo gruppo composto da maestri di formazione però si rifiutava di riconoscere questa possibilità. Non sapevano come Lin Ming aveva superato questa prova, erano solo certi che fosse impossibile per lui superare la formazione.


Quanti anni aveva Lin Ming? Quanto era elevata la sua coltivazione? Anche questi maestri di formazioni non potevano trovare all'istante il metodo per rompere quell'indescrivibile formazione. Pensarlo era semplicemente un insulto per la loro professione.


Nemmeno nei loro sogni si sarebbero immaginati che le rune incise sulle 33 tavole risuonassero con il nono Stadio della Distruzione dei 33 Cieli di Lin Ming. Le leggi del dao celeste si erano già immerse nella carne, nel sangue e nel midollo del giovane, diventando parte di lui.


"Sembra che sia... gravemente ferito!"


Mentre tutti stavano discutendo, alcuni notarono le condizioni di Lin Ming.


In effetti era gravemente ferito.


L'osso del braccio destro si era fratturato e ora pendeva sul suo fianco. Il suo corpo era fradicio di sangue e non gli era rimasta un'area intatta. Aveva già consumato una grande quantità della sua vera essenza.


Lin Ming ora si stava aggrappando alla parete di pietra dell'altare con la mano sinistra. Respirava lentamente, riprendendo fiato.


L'Altare Sigillo Divino però era avvolto da una pressione potente e l'energia caotica della divinità poteva attaccare in ogni momento; voler riposare in una situazione del genere era più facile a dirsi che a farsi.


Lin Ming fece un respiro profondo, facendo circolare il potere del divino osso di drago. Il suo braccio destro emise degli scricchiolii mentre si riaggiustava e si ricongiungeva con il resto del corpo.


Questa era una forza rigenerativa davvero terrificante! Perfino le persone che l'avevano vista prima sussultarono.


Le ferite stavolta però erano diverse. Erano lesioni creata dal Dao Celeste. Non importava quanto fosse sbalorditiva la forza vitale di Lin Ming, era comunque impossibile per lui guarire in breve tempo.


Lin Ming ondeggiò la mano, agitando l'energia Origin Heaven Earth. I vestiti laceri cambiarono all'istante. Ora gli abiti erano formati da energia ed era molto più conveniente.


Con le sue vesti bianche come la neve, Lin Ming mosse le dita e prese una pillola dal suo anello spaziale e la inghiottì.


"Lin Ming ha preso una pillola!"


"È la prima volta che prende una pillola"


"Sì, questa è la prima volta. Questo genio mostruoso ha persistito fin qui senza assumere pillole. La sua forza è davvero inimmaginabile."


"Bene. Almeno sappiamo che questo ragazzo è ancora umano. È arrivato ad un punto tale da dover prendere una pillola."


Alcuni giovani scherzarono. La scena precedente di come Lin Ming aveva infranto le tavole del dao era stata troppo scioccante; non era sembrato affatto umano.


Dopo aver assunto le pillole, Lin Ming ebbe qualche difficoltà nel sopprimere le ferite nel suo corpo. Anche il processo di circolazione della vera essenza era stato influenzato.


<em>'Ci sono tracce di tossine, ma è sopportabile.'</em> 


Pensò Lin Ming. Non era proibito prendere pillole sull'Altare Sigillo Divino, ma i medicinali avrebbero introdotto delle tossine nel corpo. Se un praticante di arti marziali avesse contato sulle pillole per guarire, non sarebbe riuscito a tornare al picco delle sue condizioni.


"Gli attacchi delle leggi dei 33 Cieli sono davvero insoliti; le ferite che mi hanno inferto sono estremamente difficili da guarire."


Lin Ming si accigliò lievemente. Scalare fino alla cima dell'Altare Sigillo Divino era qualcosa che non avrebbe potuto fare nemmeno al picco delle sue condizioni. Se fosse stato ferito sarebbe stato ancora più difficile.


"Mm? Questo..." Lin Ming si allertò e si guardò attorno all'improvviso.


Dopo aver sconfitto le 33 tavole, si erano frantumate in innumerevoli rune delle leggi. Ora questi simboli stavano fluttuando attorno a lui.


Ognuna di queste rune multicolori era incredibilmente misteriosa. Erano tesori del dao celeste che erano stati tagliati fuori dal Regno Divino. Risuonarono lievemente con le rune celate nel corpo di Lin Ming.


<em>'Questi sono frammenti di leggi del Concetto di 33 Cieli. Saranno di grandissimo beneficio per me.</em>'


Pensò Lin Ming. Allo stesso tempo fece circolare simultaneamente il potere di essenza, energia e divino. Il potere divino attorno a Lin Ming iniziò a spostarsi, formando un vortice intorno a sé.


Per quanto riguardava quei frammenti di leggi, furono catturati in questo vortice. Fluttuarono lentamente verso Lin Ming, che li assorbì con avidità!


Dopo che questi frammenti entrarono nel corpo di Lin Ming, si incisero nella sua carne e nel suo sangue, marchiando i suoi organi e le sue ossa. Entrarono perfino nel mondo interno di Lin Ming, diventando rune del mondo o penetrando nella sua anima, diventando marchi spirituali.


Un'enorme quantità di frammenti di leggi iniziarono a risuonare e a confermare le leggi che già esistevano nel corpo di Lin Ming. In quell'istante ottenne una grande quantità di comprensioni. Il Concetto di 33 Cieli diventò molto più chiaro e la via dell'essenza, dell'energia e del divino divenne molto più comprensibile!


"Lin Ming ha assorbito i frammenti delle leggi!"


"Questo... può perfino assorbire i frammenti delle leggi dei 33 Cieli?"


Tutti rimasero sbigottiti, specialmente Zanna di Drago. Era salito alla stessa altezza di Lin Ming e aveva sperimentato personalmente l'attacco letale delle 33 tavole del dao. Quindi sapeva molto bene quanto erano strane queste leggi. Anche se possedeva la Pupille Tre Vite e poteva vedere chiaramente le vie di circolazione delle leggi, non era comunque in grado di romperle.


Volerle assorbire era impossibile.


"Come ci è riuscito?" Zanna di Drago non capiva cosa stava accadendo. In quanto a leggi, con le Pupille Tre Vite, poteva guardare dall'alto in basso tutti i suoi coetanei, ma ora aveva capito di essere inferiore a Lin Ming sotto questo aspetto.


Dopo che le 33 tavole del dao esplosero, le rune si erano disperse come nuvole di stelle scintillanti. Lin Ming creò un vortice, impiegando un'ora intera per assorbirle pienamente!


Nonostante nessuno sapesse come ci stesse riuscendo, il pubblico era certo che stesse ottenendo benefici inimmaginabili da questa assimilazione!


Anche se questi vantaggi non potevano essere convertiti immediatamente in forza combattiva, sarebbero stati molto utili per la sua futura crescita!


normalmente, quando un genio scalava i 33 gradini dell'Altare Sigillo Divino, doveva sopportare prove e tribolazioni, una sofferenza e un tormento senza fine. Lin Ming invece ne stava ottenendo grandi benefici. Questo destò un profondo senso di invidia in tutti.


Un vero genio cresceva sempre. Il cosiddetto spettro del destino avrebbe benedetto solo alcuni prescelti. Le condizioni che erano impossibili per gli altri sarebbero state di giovamento a queste persone benedette dal destino. Mentre gli altri morivano a causa dei pericoli dei mistici regni, un vero genio sarebbe riuscito a superare ogni ostacolo, usando i suoi metodi per trasformare il pericolo in gloria. Sarebbero riusciti a scappare e perfino ad ottenere dei tesori.


Questo era il destino. Era un concetto fondamentalmente diverso dalla fortuna.


Dopo aver assorbito numerosi frammenti di leggi, Lin Ming sentì le ferite nel suo corpo guarire lievemente. Comunque era in brutte condizioni e la sua vera essenza era solo al 70% del suo picco. Senza due o tre giorni di riposo sarebbe stato estremamente difficile riprendersi.


"Kuh!"


Lin Ming tossì una boccata di sangue. I suoi abiti bianchi di energia si tinsero di un rosso brillante!


Le ferite di Lin Ming in effetti erano gravi. Tuttavia si asciugò semplicemente il sangue dalla bocca e continuò ad avanzare!


Tutti videro che era già ferito e il suo corpo era ancora fradicio di sangue. Quell'inferno di vitalità del sangue si era già indebolito di molto. Sarebbe stato quasi impossibile  raggiungere la cima dell'Altare Sigillo Divino. Anche così, Lin Ming non mostrò la minima esitazione, né pensò a ritirarsi. Invece, marciò in avanti con coraggio e slancio inarrestabile!


Questo spirito, questa volontà indomita lasciò tutti sbalorditi.


Anche Qin Xingxuan e Mu Qianyu, che erano sempre state preoccupate per Lin Ming, stavano tifando per lui, sperando che salisse più in alto che poteva.


"Questo moccioso, coltiva l'essenza, l'energia e il divino!" L'Empireo Vasto Universo sussultò, non sapeva più cosa dire. Quando Lin Ming aveva rotto la formazione, aveva visto chiaramente l'intero processo. Gli altri potevano non riconoscere il raduno delle tre essenze, ma come poteva l'Empireo non accorgersene? "Non c'è bisogno di parlare del sistema di raduno dell'essenza e di quello della trasformazione del corpo, ma da dove ha appreso la legge del Sogno Divino? Non è qualcosa che sa solo il suo Divino Palazzo?"


L'Empireo Vasto Universo si rivolse alla donna vicina a lui. L'Empirea Sogno Divino scosse la testa. "Il mondo è vasto e sconfinato. La legge del Sogno Divino potrebbe essere un'eredità che possiedono anche altre organizzazioni. Al momento, nell'intero Regno Divino, solo il mio Divino Palazzo ha la Legge del Sogno Divino, ma nei tempi antichi, chi può essere sicuro che nessun altro abbia compreso il sistema di forgia dell'anima? Se Lin Ming ha trovato l'eredità di qualche guerriero impareggiabile che ha coltivato il sistema della raffinazione dell'anima, allora non sarebbe strano se avesse compreso la legge del Sogno Divino."


"Ma..." L'Empireo Vasto Universo si accigliò. Nonostante il suggerimento dell'Empirea fosse stato ragionevole, era ancora difficile da accettare.


Dal suo punto di vista, se fosse vero, allora il destino e il talento di Lin Ming erano fin troppo sconvolgenti. Prima aveva trovato l'eredità dell'Empireo Primordius e aveva coltivato il corpo e l'energia, poi aveva anche scoperto l'eredità di un supremo esperto della forgia dell'anima, apprendendo tutti e tre i sistemi.


E non solo, Lin Ming era anche entrato in contatto con il Concetto di 33 Cieli da qualche parte.


Il tempo passò lentamente. A questo punto, Lin Ming aveva già trascorso mezza giornata per scalare l'ultimo gradino dell'Altare Sigillo Divino; era circa 12-14 ore.


Sopra gli 80.000 piedi d'altezza dell'Altare Sigillo Divino, il mare di fulmini si divise e si disperse. Ora c'era solo un potere caotico della divinità che aumentava sempre di più.


Questo potere era selvaggio e impetuoso, si stava avventando con ferocia sul corpo di Lin Ming!


Lin Ming poteva solo assorbire una piccola parte del potere divino ad 80.000 piedi, una gran parte di esso impattava sulla sua vera essenza protettiva. A volte avrebbe anche frantumato la sua vera essenza con un'esplosione, lasciando una ferita. Lentamente le ferite iniziarono ad accumularsi. I nuovi vestiti che Lin Ming aveva formato si squarciarono nuovamente.


Mentre scalava, la pelle e la carne di Lin Ming si riempiva di crepe. Poi, grazie al supporto delle sue capacità di recupero, si sarebbe rigenerato, per poi spaccarsi, guarire e continuare il processo più volte. Chissà quante ferite aveva ricevuto o quanto sangue aveva versato, ma ogni volta che si cambiava, i suoi abiti si sarebbero macchiati di sangue immediatamente!


Tutti iniziarono perfino a sospettare che Lin Ming avrebbe perso tutto il suo sangue. Era difficile immaginare quanto stesse soffrendo.


In questo stato, Lin Ming continuò a scalare un passo per volta. Finalmente arrivò a 90.000 piedi d'altezza!


Visto che stava stimolando costantemente la sua vera essenza per proteggersi e anche l'energia dell'osso di drago, ora gli rimaneva solo il 60% della sua vera essenza.


In quel momento ci furono di nuovo dei cambiamenti attorno a Lin Ming!


Un'ondata di potere divino ruggì nel cielo. Mentre il flusso di energia serpeggiava, si radunò, condensandosi e formando dei profili di guerrieri. Queste figure avevano dei lineamenti confusi ed erano alti come una persona ordinaria. Brandivano ognuno un'arma diversa in mano. Erano forme di vita create da energia.


"Sono di nuovo qui..." Lin Ming fece un respiro profondo e si fece forza. Le sue attuali condizioni erano davvero pessime!


Anche il pubblico l'aveva notato. Lin Ming stava arrivando al suo limite. Con solo il 60% della sua vera essenza rimasta, la forza combattiva che poteva mostrare era limitata. Il potere di una persona non era illimitato dopotutto. Lin Ming avrebbe potuto superare questa prova?
                                


                                



