---
weight: 1266
title: Capitolo 1266 – Stadi intermedi del Mare Divino Realm
pubDate: 2025-12-15T08:37:10.340Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
7 capitoli in coda (7 di Lorenzo), 0/5
da editare
-Schadenfreude</em>


Dopo che Lin Ming resistette a queste tre tribolazioni celesti, gli altri fantasmi si precipitarono verso di lui!


Nove fantasmi, ognuno condensato con le Leggi!


Da soli, ognuno di loro sarebbe stato inferiore alle tre figure di prima, ma tutti e nove insieme erano tre volte più forti. La tribolazione che Lin Ming avrebbe dovuto sopportare sarebbe stata ancora più terrificante.


L'Albero del Dio Blasfemo cresceva a tutta forza. Il Drago Azzurro ruggiva al cielo. La spada della volontà formata dallo spirito da battaglia menava fendenti con ferocia!


Ad ogni tribolazione, il numero delle ferite di Lin Ming aumentava. Il suo corpo, la sua volontà e il suo mondo interno superavano di gran lunga quelli dei suoi coetanei, ma sotto un impatto del genere, perfino lui sentiva di stare per crollare!


Xiao Daozi che fluttuava nel cielo e il vecchio vestito di grigio nell'altare erano entrambi in allerta, pronti a salvare Lin Ming. Tuttavia, nonostante il giovane fosse al limite, stava ancora lottando.


Nel suo corpo, il potere dell'essenza, dell'energia e del divino si radunavano costantemente. Ad ogni colpo, istintivamente, le tre energie stavano iniziando a fondersi,.


Le leggi dei 33 Cieli si erano evolute dalla fondazione di essenza, energia e divino; erano la base.


Mentre scalava l'altare, Lin Ming aveva assorbito un'enorme quantità di potere divino. E questa energia era formata dalla fusione delle tre essenze. Gli altri non potevano usarla, ma Lin Ming ne era capace.


Le rune della trasformazione del corpo si erano mescolate alla sua carne e al suo sangue.


Le rune della forgia dell'anima si erano fuse nella sua anima.


Le rune dell'essenza erano state assimilate dal suo mondo interno.


Le rune che aveva assorbito iniziarono ad andare nei loro rispettivi domini. Anche quelle che aveva assorbito durante il nono Stadio della Distruzione iniziarono ad integrarsi davvero con il suo corpo.


Assorbendo il potere della divinità, le rune e il Concetto dei 33 Cieli, il corpo, l'anima e il mondo interno di Lin Ming iniziarono a trasformarsi impercettibilmente!


Questo era un cambiamento qualitativo che nessuno poteva individuare.


<em>Rumble rumble rumble!</em>


Il potere delle nove tribolazioni si radunò, esplodendo con violenza!


In quell'istante una luce sconfinata inghiottì il mondo, accecando tutti.


Il corpo di Lin Ming ne fu sommerso e un filo di luce di fronte al bagliore sconfinato del sole, e si perse all'istante in esso.


La terra tremò. Enormi fenditure apparirono nelle grandi montagne che ospitavano il pubblico e perfino il vuoto sembrò rompersi!


"Troppo terrificante!"


"Chi può sopravvivere ad un'esplosione del genere?"


La luce divina perdurò per dieci respiri di tempo per poi svanire lentamente e l'Altare Sigillo Divino si calmò di nuovo. Tutti cercarono freneticamente di ritrovare Lin Ming. In quel momento le sue condizioni erano davvero pessime.


Il corpo di Lin Ming prima fradicio di sangue, ora era carbonizzato e rinsecchito come se fosse stato arso su una pira. Molte ferite profonde arrivavano all'osso e perfino le ossa prima bianche brillanti erano state carbonizzate dalla luce divina.


Anche l'anima di Lin Ming si era spenta e la sua forza vitale sembrava essere scomparsa.


"Lin Ming è morto?"


"Morto?! È impossibile!"


"Assurdità. Come può un genio così straordinario morire in una competizione! Sarebbe la cosa più assurda in assoluto!"


Nessuno poteva accettarlo. Lin Ming aveva creato più volte miracoli e, anche se la sua forza era carente, c'era comunque Xiao Daozi qui. Quindi come poteva morire?


"Lin Ming!"


Qin Xingxuan quasi svenne.


"Sorellina, non farti prendere dal panico. Guarda Senior Xiao Daozi, non si è ancora mosso!" Anche Mu Qianyu era estremamente preoccupata e stava facendo fatica a mantenere la calma. Avrebbe guardato più e più volte Xiao Daozi.


Nonostante il capo dei discepoli avesse un'espressione solenne e diverse volte sembrava che fosse stato sul punto di muoversi, non era intervenuto.


Questo dimostrava che la situazione era ancora sotto il suo controllo e che Lin Ming era ancora vivo!


Il tempo parve fermarsi. Tutti quelli che erano preoccupati per Lin Ming sentirono il cuore in gola. Quelli che lo odiavano, come You Wujin e i discepoli delle Terre Sacre del Cielo Oscuro, speravano che morisse qui.


<em>Crack crack!</em>


Accompagnate da scricchiolii, delle fenditure apparirono su tutto il corpo di Lin Ming. La pelle e la carne nere come il carbone caddero, rivelando un nuovo strato di pelle cristallina.


Lin Ming aprì gli occhi. In quel momento, l'intero universo sembrava riflesso nelle sue pupille brillanti e il suo sguardo pareva capace di trapassare il velo del mondo, intravedendo tutte le leggi!


Lin Ming era vivo!


"Lin Ming!"


Gli occhi di Qin Xingxuan erano velati dalle lacrime.


"Questo dannato moccioso, vuole spaventarmi a morte?" Gridò Huo Lieshi e poi finalmente poté rilassarsi. In effetti, solo un momento fa, aveva sentito che la forza vitale di Lin Ming stava andando in una sorta di ibernazione e si stava trasformando. Ora che però il giovane era davvero sveglio, Huo Lieshi ne fu sollevato.


"Non è morto anche dopo che nove livelli di tribolazione celesti sono esplosi su di lui?"


"Figuriamoci morire, non hai scoperto che il suo corpo, perfino le sue ossa e i suoi capelli hanno ricevuto tutti una nuova vita? Com'è possibile?!"


Le capacità di rigenerazione di un umano erano limitate. Anche se un praticante di arti marziali della trasformazione del corpo avesse raggiunto un livello estremamente elevato e il potere della vitalità del suo sangue fosse formidabile, sarebbe stato impossibile che le sue ferite guarissero all'istante.


Per qualcuno come Lin Ming, che aveva ricevuto delle lesioni così gravi, non importava quanto fossero potenti le sue capacità di recupero, ci avrebbe messo ancora uno o due giorni per guarire completamente. Inoltre, durante questo processo, avrebbe dovuto consumare una grande quantità di preziose erbe medicinali e moltissima energia. La situazione attuale di fronte a loro era davvero assurda.


"Esatto! Com'è riuscito ad ottenere una nuova vita? Sembra che il suo corpo sia stato riforgiato!"


"Un evento del genere potrebbe accadere solo se avesse inghiottito una potenza trascendente!"


Tutti lo trovarono incredibile. In quel momento però alcuni scoprirono qualcosa di diverso in Lin Ming. Era solo una sensazione e non potevano definire con certezza cosa fosse.


"L'aura di Lin Ming è cambiata! Cosa sta succedendo qui?"


"È... è avanzato negli stadi intermedi del Mare Divino Realm!"


"Mm? Stadi intermedi del Mare Divino Realm?!"


Tutti sondarono il mondo interno di Lin Ming e con stupore scoprirono che era davvero avanzato di grado. Gli stadi intermedi del Mare Divino Realm, come Zanna di Drago! La differenza era che Zanna di Drago era al picco di questo grado, mentre Lin Ming ci era appena entrato. Con le fondamenta di Lin Ming però, avrebbe consolidato rapidamente la sua coltivazione e non ci sarebbe voluto molto tempo prima che raggiungesse anche lui il picco di questo grado.


Se Lin Ming era in grande svantaggio durante l'Incontro di Arti Marziali a causa della sua coltivazione, allora adesso aveva compensato una grande parte di questa disparità!


Anche la discendente dell'Empireo, Xiao Moxian, era negli stadi intermedi del Mare Divino Realm.


Nel momento in cui quelle nove tribolazioni si erano abbattute su di lui, tutti i frammenti delle leggi di Lin Ming si erano fusi nel suo corpo. L'Albero del Dio Blasfemo aveva assorbito una grande quantità di energia e aveva anche aiutato ad espandere il mondo interno di Lin Ming. Insieme a tutti i progressi precedenti, era riuscito ad entrare negli stadi intermedi del Mare Divino Realm.


Tuttavia, ciò che il pubblico non sapeva era che i benefici di Lin Ming non si limitavano ad un semplice aumento di coltivazione!


Durante il battesimo della tribolazione, le tre forze dell'essenza, dell'energia e del divino nel corpo di Lin Ming avevano iniziato a fondersi lievemente. Dopo che le rune delle leggi erano penetrate nel suo corpo, l'aura e il fisico di Lin Ming erano cambiati completamente rispetto a prima.


Se Lin Ming prima era solo consapevole del Concetto di 33 Cieli, ora aveva davvero iniziato a comprenderlo!


L'aura di Lin Ming, se descritta con delle mere parole, sembrava divina. Tuttavia era ancora estremamente leggera, quasi trascurabile.


Era impossibile per il pubblico che non capiva il Concetto dei 33 Cieli capire cos'era appena successo.


Anche lo spirito dell'altare non se n'era accorto. Dopotutto il vecchio vestito di grigio era formato da un frammento dell'anima di una Bestia Divina e del vero artefatto spirituale dell'altare autentico. Non era lo spirito intatto, quindi c'erano dei grossi difetti e sezioni mancanti nella sua comprensione del Concetto di 33 Cieli.


Se Lin Ming avesse mostrato tutti i suoi segreti di fronte al vecchio vestito di grigio, allora avrebbe potuto individuarli, ma Lin Ming certamente non l'avrebbe fatto.


"Lin Ming ha fatto un avanzamento durante il momento più critico!"


"Ora Lin Ming e Zanna di Drago sono allo stesso livello!"


"Potrebbe davvero superare i 90.000 piedi! È troppo terrificante!"


Delle 33 tribolazioni a 90.000 piedi, la prima sarebbe consistita in tre parti, la seconda in nove e la terza avrebbe attaccato con tutte le altre ventuno rimanenti.


Questi ventuno fantasmi restanti accerchiarono Lin Ming, precipitandosi insieme verso di lui!


Lo spazio tremò, il loro slancio era sconvolgente. Anche da molto lontano, il pubblico poteva sentire la forza terrificante contenuta in questo attacco.


Le nove tribolazioni erano già così formidabili, ma ora ce n'erano ventuno! 


Tutti tennero gli occhi incollati su Lin Ming. Il giovane aveva appena fatto dei progressi nella sua coltivazione, come una fenice che rinasceva nelle fiamme del nirvana. Sul precipizio della morte, aveva trovato una via per sopravvivere!


In questa situazione, Lin Ming indubbiamente era ancora più formidabile.


Ora tutto ciò che volevano capire quanto era diventato forte il giovane. Volevano vedere come avrebbe sopportato queste ultime ventuno tribolazioni celesti!


"È qui... questo Altare Sigillo Divino è davvero la mia opportunità fortunata. Quando ho attraversato il nono Stadio della Distruzione, i 33 Cieli corrispondevano alle leggi dei 33 Cieli."


Di fronte al bombardamento delle ventuno  tribolazioni, Lin Ming non tirò fuori la lancia, invece attivò al limite le tre energie nel suo corpo, sopportando direttamente questi ventuno attacchi!


"Oh cielo! Sta resistendo direttamente ai loro colpi!"


"Non c'è altro modo. Nonostante abbiano una forma umana, dopo aver fatto il loro attacco si dissipano completamente in energia esplosiva. Questi attacchi non possono essere bloccati!"


L'energia si scatenò; una luce divina illuminò il cielo.


Le ventuno tribolazioni celesti impattarono su Lin Ming, investendo il suo corpo!


La sua anima, il suo fisico e il suo mondo interno furono costretti a sopportare un altro battesimo di energia. Ognuno di questi aspetti dovette resistere a sette tipi di tribolazione!


Nonostante fosse appena avanzato negli stadi intermedi del Mare Divino Realm, diventando più forte, non sarebbe stato facile per Lin Ming sopportare questi attacchi.


Dietro di lui, le immagini del Drago Azzurro e dell'Albero del Dio Blasfemo riapparirono di nuovo. La spada della volontà attaccò.


L'intensa battaglia continuò per diverse decine di respiri di tempo. Alla fine la luce divina si dissipò gradualmente e il mondo ritornò alla serenità.


La pelle cristallina di Lin Ming era stata di nuovo rovinata e il suo corpo si macchiò ancora di sangue. Anche se quasi tutte le sue ossa erano state rotte, Lin Ming stava sorridendo.


Finalmente aveva superato la grande tribolazione a 90.000 piedi!


In origine era destinato ad essere sconfitto, ma durante il momento più critico la sua coltivazione era avanzata. Non solo aveva superato questa tribolazione, ma aveva anche ottenuto altri grandi benefici. Attraverso questo battesimo, le tre energie nel suo corpo avevano iniziato a fondersi insieme.


Durante le semifinali nell'Altare Sigillo Divino, anche se l'occasione fortunata che aveva trovato qui era inferiore al suo nono Stadio della Distruzione, non lo era di molto!
                                


                                



