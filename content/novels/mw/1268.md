---
weight: 12680
title: Capitolo 1268 – Fantasma di un Empireo
pubDate: 2025-12-15T08:37:10.340Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
6 capitoli in coda (6 di Lorenzo), 0/5
da editare
-Schadenfreude</em>


L'antica calamità era una grande guerra che ha coinvolto l'intero Regno Divino?


Questo pensiero passò subito per la testa di Lin Ming. La scala di questa guerra doveva aver raggiunto proporzioni inimmaginabili; perfino le Leggi del Dao Celeste erano cambiate.


Che sorta di conflitto terrificante era, tale da poter perfino alterare le Leggi del Dao Celeste?


In quel momento Lin Ming vide un enorme altare color oro viola apparire nel vuoto. Un uomo alto e affascinante stava sopra di esso, portava abiti bianchi.


Con la mano destra stringeva uno scettro dorato e con la sinistra teneva un sigillo antico e dall'aspetto solenne. In quel momento, sull'altare, sembrava la sola esistenza al mondo.


Da solo, era di fronte all'esercito di oltre 200 Empirei e diversi milioni di Sacri Lord.


<em>'Quello è l'Empireo Sigillo Divino?'</em>


Pensò immediatamente Lin Ming.


L'Empireo Sigillo Divino era il capo del Regno Divino di 3,6 miliardi di anni fa!


Nonostante fosse estremamente lontano, nell'istante in cui lo vide, Lin Ming ne fu sconvolto. Era come essere di fronte all'universo e alle antiche stelle al suo interno.


Dopodiché la terrificante pressione piombò su di lui come una cascata. Sconfinato intento omicida si riversò su di lui. Catturato in questa pressione, Lin Ming si sentì come una foglia nell'acqua, sul punto di essere inghiottito da un momento all'altro.


"Questa è la volontà di un Empireo? I ricordi dell'Altare Sigillo Divino?"


Lin Ming fu colto dal panico. Senza dubbio ora poteva confermare che l'antico altare era lo strumento divino dell'Empireo Sigillo Divino. E il grande sigillo nella sua mano era l'Antico Sigillo Elisio.


3,6 miliardi di anni fa l'Empireo Sigillo Divino aveva condotto i maestri dell'antico Regno Divino per resistere alla grande tribolazione. Era sul picco dell'Altare Sigillo Divino, conducendo tutte le truppe!


Dopo che la grande tribolazione era passata, l'antico tesoro era andato perduto. In realtà poteva essere stato colpito da una potenza sconfinata ed essere rimasto danneggiato, altrimenti sarebbe stato impossibile per l'Empireo Vasto Universo ottenere un filo dello spirito dell'artefatto per raffinare una replica.


Per quanto riguardava l'Antico Sigillo Elisio, era stato usato per bloccare qualche esistenza sconosciuta. Questa soppressione era continuata per 4,6 milioni di anni. Era difficile immaginare che l'entità imprigionata dal sigillo potesse sopravvivere per così tanto tempo!


Lin Ming aveva tutti questi sospetti, ma non aveva tempo di ponderare. La pressione sull'Altare Sigillo Divino era troppo terrificante. L'aura imponente si avventava spietatamente su di lui. Il suo corpo, anima e mondo interno sopportarono simultaneamente il battesimo di questa pressione spaventosa.


Il suo senso divino sembrava per essere fatto a pezzi e il suo mondo interno era sul punto di collassare. Questa era la pressione che l'Empireo Sigillo Divino aveva lasciato in passato quando era sull'altare.


Questa era un'aura creata dalla volontà delle arti marziali, dai pensieri di centinaia di Empirei e dai milioni di Sacri Lord e Re del Mondo, sovrani di ogni forma di vita!


Anche se erano passati 3,6 miliardi di anni, nonostante questo fosse solo un sogno che proveniva da un filo dello spirito dell'Altare Sigillo Divino, Lin Ming trovava comunque quasi impossibile resistere!


Sotto questa pressione, la sua fronte era piena di sudore e le vene sul suo braccio sporgevano come vermi.


Nella mano dell'Empireo, il solenne e spesso Antico Sigillo Elisio fluttuò lentamente nell'aria. Da esso si diffusero raggi argentati lunghi 100.000 piedi che sfrecciarono nell'aria. Una potenza divina si diffuse attorno, attraversando l'universo.


Milioni di maestri al Regno Divino si radunarono, tutti solenni e cupi. Nessuno di loro fece un solo suono. Forti venti astrali ruggivano, spazzando via ogni ostacolo. In quel momento i loro pensieri si erano radunati in un vortice terrificante, rompendo lo spazio stesso!


Lo spazio e il tempo collassarono, tutte le creature viventi tremarono!


Lin Ming lottò per continuare in avanti. Quasi tutti i vasi sanguigni del suo corpo si erano rotti, ma avanzava imperterrito, un passo alla volta.


Era incredibilmente faticoso. Sotto questa pressione, la sua volontà sembrava essere martellata da uno strumento divino.


"Cosa sta sperimentando Lin Ming?"


"Cos'è? Non riesco a vederlo!"


Molti scoprirono che c'era qualcosa di strano in Lin Ming; era evidente che stesse resistendo a qualche sorta di grande tribolazione. Erano riusciti a vedere chiaramente gli ostacoli a 70.000, 80.000 e 90.000 piedi. Ora però nessuno di loro era consapevole di cosa stesse sperimentando Lin Ming.


"Negli ultimi 10.000 piedi, ognuno sperimenta qualcosa di diverso. Fin dai tempi antichi però non c'è mai stato nessuno al Mare Divino Realm che sia riuscito ad arrivare all'ultima parte. È difficile prevedere ciò che potrebbe stare vivendo Lin Ming."


"Nonostante non possiamo vederlo, se è difficile per Lin Ming, dovrebbe essere qualche sorta di tribolazione che non possiamo sperare di immaginare!"


Figuriamoci gli spettatori ordinari, anche le figure di alto livello nell'area riservata e anche il Re del Mondo Xiao Daozi stesso non sapeva cosa stesse sperimentando Lin Ming.


Il tempo sembrò rallentare fino a bloccarsi. Lin Ming vide una grande guerra imperversare nel mondo. Vide innumerevoli bilioni di vite perire. Osservò antiche stelle esplodere nel nulla e mondi collassare. Vide fenici ascendere dal nirvana, cadaveri di Draghi Azzurri che ricoprivano il terreno e vide perfino il sangue di Bestie Divine formare dei fiumi che scorrevano in capo al mondo. Anche gli Empirei cadevano dal cielo. Per quanto riguardava i Sacri Lord, le loro vite erano fragili come la polvere, svanivano in ogni momento.


Una scena del genere era sconvolgente, forte, cupa e tragica!


Nonostante fosse lievemente consapevole di tutte queste scene, non poteva vederle chiaramente. Quel terrificante intento omicida, quella volontà attaccavano la mente di Lin Ming, facendo quasi collassare il suo senso divino!


"Spirito da battaglia primordiale!"


Gridò Lin Ming. Usò il suo spirito da battaglia e la spada della sua volontà per aprire un varco!


Il fendente color oro scuro della volontà colpì il mare di intento omicida!


<em>Peng!</em>


Mentre la spada normalmente inarrestabile colpiva il mare di intento omicida, Lin Ming sentì tremare violentemente il suo mare spirituale. Un dolore straziante travolse la sua anima. Tuttavia non si arrese. Sopportò questa tortura, continuando a farsi strada con la sua lama della volontà. Altrimenti, sarebbe stato impossibile per lui salire sopportando questa pressione.


Il tempo passò lentamente. Un quarto d'ora, un'ora, due ore, quattro ore...


Lin Ming contò sulla sua volontà irremovibile per salire fino a 99.000 piedi!


In quel momento, il suo viso era pallido come la carta e il suo corpo era fradicio di sudore. Aveva esaurito troppa vera essenza e la sua spada della volontà si era affievolita fino a quasi scomparire. Era difficile immaginare che sorta di tribolazione avesse sperimentato durante il suo viaggio.


Anche se le fondamenta della coltivazione di Lin Ming erano estremamente profonde, stava arrivando al suo limite. Stava contando solo sulla sua volontà per arrivare fin qui e continuava a lottare.


Le sue dita erano consumate e si era morso le labbra così forte che stavano sanguinando. Il sudore gli offuscava la vista e non sentiva più nessun rumore. Stringeva semplicemente i denti continuando a scalare, inarrestabile!


99.500 piedi...


99.600 piedi...


Presto avrebbe raggiunto la cima!


In quel momento il pubblico divenne frenetico.


"Lin Ming raggiungerà davvero la cima?!"


"Difficile da dire. Potrebbe subire una tribolazione ancora più terrificante all'ultimo momento! Come le tribolazioni a 70.000-80.000-90.000 piedi!"


"Non ho idea di come sarebbe la tribolazione a 100.000 piedi. Nessuno può dire se Lin Ming potrà attraversarla."


Nonostante nessuno sapesse cosa aveva sperimentato Lin Ming, ma era evidente che stesse contando sulla sua tenacia per arrivare fino a quel punto. Aveva già superato da tempo i suoi limiti!


Se avesse dovuto sopportare un'altra tribolazione, quella a 100.000 sarebbe stata ancora più terrificante delle precedenti. Nelle sue attuali condizioni, per Lin Ming sarebbe stato impossibile superarla.


A 90.000 piedi Lin Ming aveva contato su un avanzamento di coltivazione per creare un miracolo. Ora la sua sola speranza era arrivare agli stadi avanzati del Mare Divino Realm, altrimenti sarebbe stato sconfitto sicuramente.


Tuttavia chiaramente era impossibile avanzare agli stadi avanzati del Mare Divino Realm così velocemente.


"99.900 piedi!"


"Questa è l'ultima tratto!"


Tutti trattennero il respiro.


E in quel momento l'energia Heaven Earth attorno all'Altare Sigillo Divino iniziò a diventare caotica. Ci fu una terrificante eruzione di energia. L'enorme Altare Sigillo Divino tremò, come se nelle sue profondità un Vero Drago si stesse risvegliando.


"C'è davvero un'altra tribolazione?"


"Se c'è davvero, chi può sopportarla?"


Tutti stavano provando dispiacere per Lin Ming stavolta. Se ci fosse stata davvero un'altra prova a 100.000 piedi, allora questo Altare Sigillo Divino sarebbe stato semplicemente troppo anormale. Era impossibile per un umano scalarlo.


"Cos'è quello?"


Qualcuno indicò il più alto precipizio dell'Altare Sigillo Divino.


"Sul limitare del 33esimo gradino c'è una persona lì!"


Tutti divennero incredibilmente scioccati. Al picco dell'Altare Sigillo Divino c'era il fantasma di un uomo alto con gli abiti bianchi. Teneva le mani giunte, dal suo portamento sembrava guardare dall'alto lo scorrere del tempo, osservando il futuro e il passato, diventando tutt'uno con l'universo sconfinato.


Nonostante fosse solo un fantasma, nel momento in cui era apparso, il mondo sembrò cadere sotto il suo controllo, il padrone dell'universo, il sovrano di ogni forma di vita. I miliardi di persone presenti ebbero tutti un profondo impulso di inginocchiarsi in segno di prostrazione, venerandolo.


Perfino Xiao Daozi, che fluttuava nel cielo, fu risucchiato da questo potere e non riuscì più a volare.


Xiao Daozi ne fu scioccato. Formò rapidamente alcuni sigilli, calando per centinaia di migliaia di piedi prima di ristabilizzarsi. Cadde lentamente e poi atterrò.


Volare era proibito sopra l'Altare Sigillo Divino, ma questo valeva solo per i giovani discepoli. Xiao Daozi era un Re del Mondo. Eppure di fronte a questo fantasma non poteva volare affatto. Come poteva non essere scioccato?


"Questa persona è..."


Xiao Daozi era agitato. Anche se era un fantasma, la sua aura era molto più formidabile di un normale Empireo! Xiao Daozi non poteva immaginare chi avesse una potenza del genere!


Era anche inevitabile. Questo antico Empireo era una figura ci 3,6 miliardi di anni fa. Figuriamoci Xiao Daozi, nemmeno l'Empireo Vasto Universo sapeva chi era. Se non avesse trovato l'Antico Sigillo Divino sotto la Capitale Imperiale Immemore, allora nemmeno Lin Ming avrebbe saputo di lui.


"Chi è? Che aura terrificante e allarmante! Trovarsi di fronte a lui è come affrontare innumerevoli antiche stelle!"


"Già un fantasma è così. Com'era quello vero?"


"Non ne ho idea! È questo l'Empireo Vasto Universo?"


"Non è assolutamente l'Empireo Vasto Universo. Mi chiedo chi sia questo antico re!"


Mentre tutti stavano discutendo anche Lin Ming, che era sul punto di perdere i sensi, vide questo fantasma.


Gli altri potevano non saperlo, ma lui era ben consapevole della sua identità: l'Empireo Sigillo Divino!


Era proprio di fronte a lui. C'era solo una distanza di 100 piedi a separarli!


"Em... pireo... Si... gillo.... Divino..."


Le labbra di Lin Ming si mossero, ma non emisero nessun suono. In quel momento poteva solo guardare l'Empireo, dagli angoli della sua bocca colava sangue.


Il fantasma vestito di bianco avanzò lentamente fino al confine dell'Altare Sigillo Divino. Lin Ming guardò verso l'alto, ma non poté distinguere chiaramente i suoi lineamenti. Tutto ciò che poteva sentire era che questo fantasma emanava un'aura vasta e antica, come se fosse un'esistenza immortale che aveva attraversato il divario di 3,6 miliardi di anni tra di loro!


Il fantasma abbassò la testa per guardare Lin Ming. I suoi occhi erano profondi e misteriosi come il vuoto, impossibili da decifrare.


Nonostante non capisse l'Empireo Sigillo Divino, Lin Ming provava comunque una sincera ammirazione nei suoi confronti. Questo perché si era fatto carico del futuro del Regno Divino 3,6 miliardi di anni fa!


Lin Ming voleva aprire la bocca e chiamarlo rispettosamente Senior, ma non poteva emettere un solo suono.


Poi, in quel momento, l'Empireo Sigillo Divino alzò con indifferenza una mano e iniziò a disegnare lentamente qualcosa a mezz'aria...
                                


                                



