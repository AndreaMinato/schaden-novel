---
title: Capitolo 1272 – Essenza di Sangue dell'Antica Fenice
pubDate: 2025-12-15T08:37:10.341Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
4 capitoli in coda (4 di Lorenzo), 0/5
da editare
-Schadenfreude</em>


Lin Ming, Qin Xingxuan e Mu Qianyu lasciarono la stanza tenendosi per mano. In quel momento Huo Lieshi aveva già saputo del risveglio di Lin Ming e si era affrettato da loro.


"Maledetto, finalmente ti sei svegliato! Mi hai fatto preoccupare a morte in questi ultimi giorni!"


Huo Lieshi diede una pacca sulle spalle di Lin Ming. Se Lin Ming fosse stato un normale praticante di arti marziali che usava solo il sistema del raduno dell'essenza, senza una barriera di energia questo colpo gli avrebbe fratturato le ossa.


Lin Ming e Huo Lieshi erano discepolo e maestro. I due avevano trascorso un buon periodo insieme nel quartier generale del clan dell'Antica Fenice e durante la prova della Stella del Fuoco Spirituale. Erano estremamente familiari l'uno con l'altro, al punto che Huo Lieshi non si sentiva il maestro di Lin Ming, ma un buon amico che lo incontrava occasionalmente.


"Lin Ming porge i suoi saluti all'Anziano Huo. Quando ho scalato l'Altare Sigillo Divino, semplicemente ho esaurito un po' troppo le forze, per questo mi sono riposato per così tanto tempo. Mi scuso per averla fatta preoccupare."


"Va bene, sono contento che sia finita. Cos'è successo durante il tuo sonno in questi ultimi giorni?"


Questo era ciò di cui era preoccupato Huo Lieshi. Xiao Daozi aveva detto che il mare spirituale di Lin Ming era estremamente attivo, ma nessuno sapeva cosa significasse.


Lin Ming disse: "Ho vissuto un lunghissimo sogno, vivendo molte scene caotiche. Nel frattempo ho sentito che la mia anima divina, il corpo e il mondo interno stessero sperimentando una qualche sorta di strano battesimo, come se la percezione di alcune leggi si fosse approfondita."


Ora che si ricordava del suo sogno, Lin Ming si sentì come se avesse vissuto una vita completamente diversa. Era tornato indietro nel tempo fino a 3,6 miliardi di anni fa, formato il suo Divino Palazzo, governato il mondo, resistito ad una grande calamità, attraversando innumerevoli anni, perpetuo ed immortale.


Ogni scena era stata magnifica, gloriosa e molto vivida. Lin Ming sospettava che fossero parte dei ricordi dell'Empireo Sigillo Divino di 3,6 miliardi di anni fa.


L'Empireo Sigillo Divino aveva impiantato delle rune misteriose nel suo corpo. A parte le leggi dei 33 Cieli, queste rune contenevano una parte dei ricordi dell'Empireo Sigillo Divino e questi ricordi erano ciò che Lin Ming aveva vissuto nel suo sogno.


Nel sogno, Lin Ming aveva pensato di essere l'Empireo Sigillo Divini, quindi aveva vissuto gli antichi eventi di 3,6 miliardi di anni fa. Questa era la spiegazione più ragionevole.


A causa della grande calamità, l'Empireo, l'antico altare e molte altre questioni erano diventate estremamente importanti e nascondevano molti segreti. Quindi Lin Ming non spiegò nel dettaglio cos'era successo a Huo Lieshi e invece li riferì come se fossero delle questioni un po' insignificanti.


"Ragazzo, hai davvero portato onore al nostro clan dell'Antica Fenice. Hai lottato per raggiungere il 33esimo gradino dell'Altare Sigillo Divino e hai anche dimostrato che quel ragazzo Zanna di Drago è inferiore a te. Oh, giusto. Ho sentito delle dicerie riguardo a lui. Si dice che sia l'ultimo discepolo di qualche grande esperto in isolamento, ma non sono sicuro della sua identità."


Per un ordinario praticante di arti marziali, un Empireo era un'esistenza estremamente misteriosa. Gli altri avrebbero conosciuto gli Empirei che avevano fondato i loro Divini Palazzi e governavano il mondo, ma non avrebbero conosciuto quelli in isolamento.


Inoltre il Vecchio Tre Vite era stato al picco della sua fama 300 milioni di anni fa. Figuriamoci Huo Lieshi, nemmeno i Grandi Re del Mondo avrebbero saputo di lui.


Lin Ming annuì. In realtà aveva già fatto questa ipotesi molto tempo fa. Senza un maestro, né risorse, un praticante di arti marziali che non proveniva da un Sect importante non sarebbe mai diventato potente, le possibilità erano così basse da essere trascurabili.


"Ahah, se continua così, allora tu sarai la più grande incognita! Non hai affatto un maestro potente, eppure ha ottenuto dei risultati così incredibili, è davvero impressionante!" Disse Huo Lieshi dando di nuovo una pacca sulle spalle di Lin Ming. "Giusto; vieni con me, il vecchio Patriarca vorrebbe vederti."


"Il vecchio patriarca?"


Lin Ming si irrigidì per un momento. Nel clan dell'Antica Fenice, l'attuale patriarca era più giovane di Huo Lieshi, ma ad un grado ancora superiore rispetto a lui c'erano diversi altri vecchi patriarchi. Questi uomini avevano abbandonato la loro posizione decine e centinaia di migliaia di anni fa ed erano tutti in isolamento. Erano considerati le vere fondamenta del clan dell'Antica Fenice ed erano molto più potenti di Huo Lieshi.


Lin Ming seguì Huo Lieshi e volò oltre innumerevoli palazzi di giada. Volò su per una montagna celeste alta 100.000 piedi e finalmente arrivò in cima.


Sulla vetta c'erano fiori di fuoco e wutong piantati ovunque. Volavano anche degli uccelli spirituali simili a fenici per la foresta. In fondo a questa foresta si trovava un grande palazzo color cremisi. Questo era il posto dove meditavano in isolamento i vecchi patriarchi.


Tra questi wutong, perfino il rumoroso e vivace Huo Lieshi si controllò. Si inchinò rispettosamente, fronteggiò il grande palazzo e disse ad alta voce: "Il discepolo Huo Lieshi ha portato qui Lin Ming."


"Mm! Entra!"


Rispose un vecchio. Lin Ming e Huo Lieshi entrarono nel palazzo.


Dentro la grande sala piene di brillanti pietre di giada rosse c'erano un uomo e una donna seduti su due troni. L'uomo era magro e aveva i capelli color argento. La donna mostrava un sorriso gentile e portava un lungo abito rosso. Nonostante fosse vecchia, dai suoi lineamenti doveva essere stata splendida quando era nel fiore degli anni.


"Ahah, Lin Ming! Siediti!" Il vecchio fece un cenno con un sorriso caloroso.


"Lin Ming, il motivo per cui ti ho chiamato qui è perché volevo vedere con i miei occhi il grande genio del mio clan dell'Antica Fenice. Secondo, cosa più importante, il clan ha qualcosa da darti."


Il vecchio tirò fuori una scatola di giada dal suo anello spaziale. La toccò con gentilezza, come un uomo che accarezzava sua moglie. Era ovvio che desse molto valore a questo contenitore di giada.


"Che sia..." Huo Lieshi spalancò gli occhi. Aveva già immaginato cosa fosse. Ora che Lin Ming era arrivato a questo livello, il clan dell'Antica Fenice poteva solo sostenerlo con i suoi tesori più preziosi. E poteva esserci una sola risorsa a quel livello...


Il vecchio con i capelli argentati accarezzo la scatola di giada per un po' di tempo e poi sospirò e la aprì. Tirl fuori una bottiglia verde brillante. Era un po' meno della metà piena e conteneva del sangue rosso scuro. Dalla sua quantità, probabilmente erano più di 20 gocce.


"Quella è essenza di sangue dell'Antica Fenice!" Anche se Huo Lieshi l'aveva già capito, rimase comunque scioccato nel vedere così tante essenza di sangue. In tutta la sua vita l'aveva vista pochissime volte e solo una goccia alla volta. Quando mai aveva avuto l'occasione di vedere così tanta essenza di sangue dell'Antica Fenice in una volta?


Era una risorsa incredibilmente preziosa. A parte i patriarchi, spesso nemmeno i loro vice e i Sommi Anziani avrebbero avuto l'occasione di ottenerne una sola goccia!


Ora questo vecchio dai capelli argentati aveva intenzione di donarne così tanta a Lin Ming. Probabilmente era più della metà delle riserve del clan dell'Antica Fenice!


"Questo..." Lin Ming sussultò. Questo dono era fin troppo enorme.


Questo era il miglior tesoro del clan dell'Antica Fenice. Se fosse stato dato via, allora le risorse disponibili per i futuri geni sarebbero state ancora di meno.


Il vecchio con i capelli argentati vide l'espressione dubbiosa di Lin Ming e disse: "Non preoccuparti. Questo è solo il 60% delle riserve di essenza di sangue dell'Antica Fenice. Ne abbiamo tenuto il 40% che sono comunque più di una decina di gocce, più che sufficiente per il futuro. Devi accettarlo. Aiuterà a stabilizzare la tua coltivazione, così da poter lottare per conquistare un posto nella Proclamazione Celeste dell'Incontro di Arti Marziali Assoluto!"


L'Altare Sigillo Divino metteva alla prova principalmente il potenziale e Lin Ming aveva contato sulla sua comprensione del Concetto di 33 Cieli per scalarlo. Se avesse dovuto combattere, chissà quanto sarebbe riuscito a salire. Questo era il motivo per cui bisognava combattere un avversario ad ogni gradino, così che il potenziale non fosse il solo criterio di valutazione.


Quindi il vecchio con i capelli argentati non era sicuro di che livello Lin Ming potesse raggiungere nella Proclamazione Celeste.


Indipendentemente da questo però non sarebbe dovuto essere un problema per Lin Ming arrivare tra i primi tre posti della Proclamazione della Terra e ottenere una potenza trascendente completa. Il motivo per cui il vecchio aveva tirato fuori questa essenza di sangue era per aiutare Lin Ming a crescere ulteriormente e fargli ottenere un risultato superiore nelle finali.


"Perché non ti stai sbrigando ad accettare? È meraviglioso!"


Huo Lieshi vide l'esitazione di Lin Ming e gli diede una pacca sulle spalle.


Lin Ming avanzò e ricevette rispettosamente il dono.


Questa essenza di sangue di fenice in effetti gli sarebbe stata utile. Dopo aver assorbito l'osso del drago divino, la densità della stirpe del drago di Lin Ming aveva superato quella della fenice. Se avesse ottenuto dell'essenza di sangue per compensare questa differenza, sarebbe riuscito a mostrare un potere ancora superiore.


La fiala di giada conteneva solo venti gocce, ma era estremamente pesante. Il peso dell'essenza di sangue di fenice era di gran lunga superiore a quella del sangue ordinario.


"La ringrazio patriarca. Io, Lin Ming, ricorderò bene questa gentilezza."


Lin Ming non disse molto e fece una semplice promessa. Il vecchio con i capelli argentati ne fu più che soddisfatto.


Sapeva che qualcuno come Lin Ming aveva un cuore delle arti marziali fermo e che i giuramenti che avrebbe fatto sarebbero stati più preziosi del denaro.


Il motivo per cui aveva offerto il 60% delle riserve del clan dell'Antica Fenice era perché sperava che il suo Sect sarebbe diventato una Terra Sacra del Re del Mondo, diventando molto più potente.


"Bene, puoi andare ora. Mancano ancora due mesi prima dell'inizio delle finali. Ti farò seguire da Huo Lieshi. Creerà un incantesimo del tempo che ti aiuterà ad assorbire l'essenza di sangue dell'Antica Fenice e poi partirai per le finali. Lin Ming, mi hai portato il più grande onore, anzi, dovrei dire che è un onore troppo grande per il mio clan dell'Antica Fenice. Il nostro Sect per te potrebbe essere già troppo piccolo, ma voglio solo dire una cosa. Qualunque cosa succederà in futuro, non dimenticarti che avrai una casa qui."


Il vecchio con i capelli argentati sorrise gentilmente. Le sue parole erano sincere e davano una sensazione molto empatica. Lin Ming annuì e disse: "Non me lo dimenticherò mai!"


"Mn, bene. Credo che dovrai concentrarti sulla Proclamazione Celeste. Per te la Proclamazione della Terra non sarà più difficile. Inevitabilmente otterrai i requisiti per entrare nel Divino Palazzo di un Empireo e devi assicurarti di sfruttare bene questa occasione. Se potrai fare progressi lì, allora sarà fonte di gloria per il mio clan dell'Antica Fenice."


"Capito!" Disse succintamente Lin Ming.


"Molto bene, puoi andare. Huo Lieshi ti aiuterà ad assorbire l'essenza di sangue dell'Antica Fenice. Per quanto riguarda le tue mogli, il clan dell'Antica Fenice si prenderà cura di loro, non devi preoccuparti. Con le nostre risorse, non sarà un problema farle arrivare al Lord Divino realm. Allora, una volta che ti sarai sistemato, temo che sarai già arrivato allo stadio del Re del Mondo e sarai diventato un guerriero sbalorditivo. Allora sarà molto più facile allenarle tu stesso."


Le parole del vecchio con i capelli color argento alleviarono molte delle preoccupazioni del giovane.


Lin Ming non poteva portare le sue mogli con lui. Era meglio che il clan dell'Antica Fenice si occupasse di loro.
                                


                                



