---
weight: 12750
title: Capitolo 1275 – Mettere alla prova le leggi
pubDate: 2025-12-15T08:37:10.341Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
1 + 10 capitoli in coda (1 di Lorenzo + 10 Paolo), 0/5
da editare
-Schadenfreude</em>


Il Mondo Vasto Universo era un sistema indipendente ed era stato aperto da guerrieri potenti usando i loro poteri sovrannaturali.


Qui c'era un'enorme arena formata da acciaio del fulmine e di antiche pietre spirituali. Il materiale era così duro che perfino un Lord Divino realm non avrebbe potuto lasciare il minimo marchio.


Attorno a quest'arena c'erano enormi spalti che potevano contenere centinaia di milioni di persone. Solo questi spalti si estendevano per dieci chilometri nel cielo, ma erano comunque molto più ridotti dei posti temporanei creati da Xiao Daozi nella Stella del Cimitero Lunare. Questo era uno dei motivi per cui i biglietti di ammissione erano così rari.


A cento chilometri da questa arena, c'erano gruppi di palazzi. Ogni costruzione si estendeva per diversi metri e ognuna di esse era l'epitomo del lusso e della grazia, con belle incisioni e splendide rifiniture. Questo era anche il luogo in cui erano stati alloggiati i geni dei 3000 grandi mondi.


Dopo un mese e mezzo e diversi spostamenti del grande vuoto, finalmente Lin Ming era arrivato nel mondo di Vasto Universo, dove si sarebbero tenute le finali.


"Questo è il Mondo Vasto Universo!"


Lin Ming volò giù dalla barca spirituale e scoprì che l'energia Origin nel Mondo Vasto Universo era molto più caotica e forte di quella del Mondo Atlante o del Mondo delle Vere Arti Marziali!


Per un genio del genere, un'area di allenamento così speciale non avrebbe avuto un effetto così grande, ma alcuni praticanti di arti marziali che avevano potuto allenarsi solo fuori sarebbero stati influenzati da questi flussi di energia.


Prima che Huo Lieshi arrivasse qui, era stato già contattato dagli organizzatori del Divino Palazzo Vasto Universo per determinare dove sarebbe stata la loro residenza temporanea; era il 52esimo palazzo.


Secondo le disposizioni del Divino Palazzo Vasto Universo, i primi trenta palazzi erano per i discendenti di Empirei. In altre parole i discepoli diretti degli Empirei.


Dal 31esimo al 60esimo palazzo, c'erano i contendenti finiti al primo posto nelle varie aree delle semifinali.


Dal 61esimo al 100esimo palazzo erano stati alloggiati i vari discepoli del Divino Palazzo Vasto Universo. Queste persone non erano discendenti di Empirei, ma discepoli principali e allievi di discendenti di Empirei più anziani. Per quanto riguardava gli altri partecipanti e discepoli principali, avevano dovuto occupare palazzi di livello ancora inferiore.


Molti discendenti di Empirei erano vecchi milioni di anni. Tra di loro, il più debole era paragonabile agli ordinari Re del Mondo e molti di loro erano più potenti dei Grandi Re del Mondo. C'erano anche alcuni ad un passo dal diventare Empirei!


C'era un grande numero di queste persone e il loro miglior discepolo spesso era spesso più talentuoso del miglior allievo di una Terra Sacra di un Grande Re del Mondo.


Un Divino Palazzo Empireo aveva una popolazione davvero terrificante. Un Empireo aveva i suoi discendenti e a loro volta essi avrebbero accettato i loro discepoli e così via. La popolazione sarebbe cresciuta negli anni con un ritmo esponenziale e il numero totale di persone sarebbe aumentato oltre un bilione. Naturalmente la maggior parte di questi membri erano responsabili e semplicemente non possedevano i requisiti per contattare il nucleo del Divino Palazzo Empireo.


Con 30 aree di semifinali e ogni arena che selezionava 300 persone, c'erano un totale di 9000 partecipanti. Contando anche i 970 discepoli principali e i 30 discepoli diretti di Empirei, c'erano circa 10.000 individui.


"Lin Ming, di fronte c'è l'area residenziale per i contendenti. Non possiamo entrare lì, quindi ci separeremo qui per ora. Mancano ancora dieci giorni prima delle finali. Non dovresti trascorrere questo periodo ad allenarti; basta che tu ti prepari mentalmente e fisicamente. Dovresti rilassarti e anche conoscere i geni di altri grandi mondi."


La coltivazione di Lin Ming aveva raggiunto un punto fermo. Sarebbe stato impossibile per lui fare cambiamenti significativi nell'arco di dieci giorni di tempo. Ci sarebbero voluti almeno diversi anni se avesse voluto avanzare di grado.


"Va bene."


Anche Lin Ming voleva conoscere i geni di altri grandi mondi.


Dopo che Huo Lieshi e gli altri se ne andarono, Lin Ming andò da solo nell'area residenziale. Scoprì che c'era un'enorme piazza al centro di questo palazzo, insieme ad ogni sorta di costruzione. C'erano ristoranti, campi marziali, negozi di pillole e di armi.


Tutti gli oggetti in questi negozi erano estremamente costosi, ma di alta qualità. Le armi peggiori erano artefatti spirituali. Nonostante non avessero molto potenziale di crescita, erano comunque equivalenti a decine o centinaia di artefatti Saint di massimo livello.


Questo era anche ragionevole. I 10.000 praticanti di arti marziali che erano venuti qui erano famosi individui che erano finiti tra i primi tre posti nelle classifiche dei loro grandi mondi. A parte qualche praticante di arti marziali vagante, quelli dalle origini peggiori provenivano comunque dalle Terre Sacre di un Grande Re del Mondo. Come potevano preoccuparsi di un normale artefatto Saint di massimo livello?


Numerosi giovani d'élite camminavano avanti e indietro per le strade. Anche una persona come Jiang Wuxue sarebbe sembrata ordinaria qui.


Lin Ming li guardò e sospirò. Era davvero spettacolare vedere tutti i geni del Mare Divino Realm del Regno Divino radunati qui. Ognuno di loro era mostruoso, ma anche così, la maggior parte di loro non erano degni dell'attenzione di Lin Ming. Le persone che considerava una vera minaccia erano pochi. Ad esempio Zanna di Drago, ma anche Bing Meng...


"Lin Ming!"


Lin Ming si fermò dopo aver sentito qualcuno che lo stava chiamando. Si girò e vide un praticante di arti marziali vestito di viola che correva verso di lui. Si ricordava un po' di questo tipo: era un praticante di arti marziali conosciuto come Zi Jianke nelle semifinali della Stella del Cimitero Lunare. Aveva perso quando non era riuscito a salire fino al 31esimo gradino dell'Altare Sigillo Divino. Era finito quinto in classifica nelle semifinali della Stella del Cimitero Lunare, dopo You Wujin e Jiang Wuxue.


"Zi Jianke!"


"Giusto, ahah, il fratello Lin è arrivato davvero presto, ma io sono arrivato ancora prima, circa un mese fa. Fratello Lin, sembra che ti sia allenato proprio bene in questi giorni. Devo dire che invidio la tua forza."


Zi Jianke era già al picco degli stadi avanzati del Mare Divino Realm. Il prossimo passo per lui era entrato nello stadio del Divine Transformation realm. Quindi sarebbe stato impossibile per lui aumentare la sua coltivazione, così poteva solo meditare sulle leggi, ma in pochi mesi di tempo, quanto poteva percepire?


"Il fratello Lin è appena arrivato, quindi probabilmente non hai ancora familiarità con questo posto. Vieni, ti porterò in qualche posto interessante. Ci sono alcuni individui spietati che infestano quei posti. Immagino che il fratello Lin vorrebbe darci un'occhiata visto che solo quei geni possono rivaleggiare con te."


Zi Jianke era stato arrogante e orgoglioso fin dalla nascita, ma dopo aver visto Lin Ming scalare l'Altare Sigillo Divino, provava solo un profondo senso di ammirazione per lui e voleva renderselo amico. In futuro Zi Jianke sarebbe stato il capo di una grande organizzazione. Sarebbe stato solo positivo cercare di entrare in buoni rapporti con un maestro del genere.


"Va bene." Lin Ming accettò prontamente. Anche lui era interessato.


Zi Jianke lo portò per diverse strade e oltre una schiera di palazzi. Alla fine arrivò ad una grande piazza dove si erano radunate molte persone.


Questo spiazzo conteneva diverse centinaia di membri d'élite, sia uomini che donne. al centro, c'era un'enorme piattaforma di cristallo multicolore.


"Cos'è quella?"


"È usata per mettere alla prova le leggi. Ne ho viste nel mio Palazzo del Re del Mondo e mettono alla prova il grado di comprensione di uno sfidante, ma questa è molto più grande rispetto a quelle che ho visto finora." 


Spiegò Zi Jianke. Questo chiaramente era uno dei posti interessanti che aveva menzionato.


Lin Ming sussultò. C'erano strumenti magici che potevano mettere alla prova la comprensione delle leggi?


"Avanti, diamo un'occhiata."


Lin Ming seguì Zi Jianke. La piattaforma di cristallo era divisa in nove colori: rosso, arancione, giallo, verde, turchese, blu, viola, nero e bianco, ogni colore corrispondeva a diversi set di Concetti.


Mentre avanzava, Lin Ming vide un praticante di arti marziali che scendeva dalla piattaforma. I primi quattro livelli della piattaforma si erano accesi, ma il quinto era brillato solo fiocamente per un istante prima di spegnersi.


"Le leggi di quarto livello sono il suo limite ed è riuscito a stento a sfiorare il suo Concetto di quinto livello. Non male."


Molti dei presenti avevano già allenato al massimo le leggi di quarto livello. Ciò che li distingueva era come avevano compreso il quinto livello e quanto approfonditamente.


Al di sopra del quinto livello, ogni briciolo di progresso era straordinario.


"L'apprendista Senior Song è ottimo. Ahah, i tuoi risultati non sono inferiori a quel discepolo principale del Palazzo Divino che si è appena fatto avanti!"


"Stai dicendo che siamo inferiori a loro? Il loro maestro è un Grande Re del Mondo, ma lo è anche il nostro! Solo pensando a come i palazzi sono classificati mi irrita. I discendenti di Empirei sono disposti tra i primi trenta palazzi, i primi in classifica in ogni semifinale sono disposti dal 31esimo al 60esimo palazzo, poi ci sono i discepoli principali e alla fine noi. È come se pensassero che siamo tutti insignificanti."


"Sì! Quei discepoli principali dei Divini Palazzi non sono discendenti di Empirei. Sono solo discepoli di discepoli diretti di Empirei, quindi come mai sono di fronte a noi!"


"Vedremo come combatteranno nelle finali. Solo a causa della loro posizione di discepoli del Divino Palazzo, non ci considerano affatto! In realtà non possono nemmeno vedere gli Empirei Non sono nient'altro che volpi che fingono di essere tigri."


Lin Ming sentì discussioni del genere tra la folla.


I geni erano tutti estremamente arroganti. Dal modo in cui il Divino Palazzo Vasto Universo aveva organizzato le residenze dei partecipanti, era evidente che considerassero in modo diverso i discepoli di Empirei e quelli che provenivano da organizzazioni ordinarie.


Era già difficile per i discepoli vivere pacificamente insieme. Questo perché i discepoli dei Divini Palazzi di Empirei avevano un senso di superiorità innato e quelli delle Terre Sacre di Grandi Re del Mondo naturalmente li invidiavano. Ora, il modo in cui erano stati organizzati i palazzi aveva suscitato amarezza e critiche.


"Eheh... una folla di zoticoni di campagna inesperti. Solo perché siete riusciti ad ottenere per caso dei buoni risultati siete tutti così soddisfatti di voi. Che branco di idioti."


Risuonò una voce fredda tra la folla che attirò occhiate irritate. Era stato un giovane vestito di bianco a parlare. Aveva l'emblema di un cielo stellato ricamato sul suo petto. Questo era il simbolo di un discepolo del Divino Palazzo del Vasto Universo.


"Un discepolo del Divino Palazzo di Vasto Universo?"


"Discepolo principale o diretto?"


Questi geni che stavano deridendo e sdegnando i discepoli di Palazzi di Empirei erano tutti estremamente arrabbiati, ma di fronte a questo discepolo si sentirono mancare il coraggio e l'energia. Questo perché la sua aura era semplicemente troppo forte ed ebbero la sensazione di non poter rivaleggiare con lui.


"Perché sei così arrogante? Sali e mettiti alla prova se ne sei capace. Non stare lì a parlare a vuoto!" Gridò un discepolo di una Terra Sacra di un Re del Mondo senza troppa convinzione.


"Ahah, sapevo già che avreste avuto dei dubbi. In tal caso, lasciate che ampli i vostri orizzonti."


Mentre parlava, si fece largo tra la folla e alzò pigramente una mano. Poi con un semplice gesto, scagliò un colpo. Lievi fluttuazioni delle Leggi dello Spazio apparirono nell'aria e i primi quattro livelli della piattaforma di cristallo si accesero. Il quinto livello emise un lieve bagliore che continuò per diversi respiri di tempo per poi spegnersi.


Questa era la prova che la sua comprensione dei Concetti non era solo lieve, ma che sfiorava davvero il limite del concetto di quinto livello. Era abile quanto You Wujin!


E You Wujin stesso era il migliore genio di un grande mondo. Se non fosse per mostri come Lin Ming e Zanna di Drago, sarebbe stato il primo nelle semifinali della Stella del Cimitero Lunare. Era il più potente del 99% dei presenti!
                                


                                



