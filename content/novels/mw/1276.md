---
weight: 12760
title: Capitolo 1276 – Bing Meng, Xiao Moxian
pubDate: 2025-12-15T08:37:10.341Z
tags:
    - mw
---


<em><strong>Capitolo sponsorizzato, GRAZIE LORENZO!</strong>
10 capitoli in coda (0 di Lorenzo + 10 Paolo), 0/5
da editare
-Schadenfreude</em>


Qualunque discepolo del Divino Palazzo di Vasto Universo, anche se non fosse un discepolo diretto, quasi raggiungeva lo standard di un maestro al primo posto nelle semifinali. Questo lasciò senza parole molti giovani d'élite presenti.


"Chi... chi è?"


Dissero diversi discepoli delle Terre Sacre per poi arrossire per l'imbarazzo.


Non riuscirono a capire la sua identità prima che quella persona spostò le mani. Stavolta una luce rossa e dorata coprì le sue mani mentre scagliava un colpo sulla piattaforma di cristallo.


Prima erano le Leggi dello Spazio, ma erano le Leggi del Metallo.


La piattaforma cristallina brillò nuovamente. Senza nemmeno menzionare i primi quattro livelli, anche il quinto brillò per uno o due respiri di tempo. Nonostante le Leggi del Metallo fossero lievemente inferiori a quelle dello Spazio, si poteva dire che avesse sfiorato il limite del Concetto di quinto livello.


Coltivava due leggi differenti, eppure aveva raggiunto la perfezione del Concetto di quarto livello e presto sarebbe riuscito ad arrivare al quinto. Il divario era ovvio per tutti i presenti e questo fece abbassare la cresta a tutti quelli che si erano vantati prima.


Il discepolo del Divino Palazzo Vasto Universo guardò il pubblico e alzò la testa in segno di vittoria. Per quanto riguardava la persona che lo aveva sfidato, il suo viso era diventato rosso ed era rimasto senza parole. Si era umiliato di fronte a tutti.


Queste persone erano geni di vari grandi mondi. Quando erano arrivati all'Incontro di Arti Marziali Assoluto, anche se non credevano che avrebbero scioccato il mondo con iil loro talento, pensavano di potere almeno brillare. Ora però, prima ancora dell'inizio delle finali, erano stati attaccati brutalmente.


"Sono Zhao Ji e il mio onorabile maestro è Vasto Cosmo. Ricordatevelo."


Disse con un sorriso compiaciuto il discepolo. Vasto Cosmo era il miglior allievo dell'Empireo Vasto Universo e lui stesso era ad un passo dal diventare un Empireo. Non solo, ma con il supporto delle risorse del Divino Palazzo, si poteva immaginare quanto sarebbero stati potenti i suoi discepoli. Poter sfiorare il quinto Concetto in due leggi diverse non era affatto strano.


Molti strinsero i denti, ma erano talmente sotto pressione che non potevano nemmeno alzare la testa. Già non potevano paragonarsi ai discepoli diretti degli Empirei, ma ora perfino i discepoli principali del Palazzo Divino li stavano mettendo in difficoltà.


"Eheh, a dire la verità, lasciare che i partecipanti primi in classifica fossero disposti di fronte a noi è già un favore, dovreste accontentarvi!" Zhao Ji sogghignò.


Zi Jianke si accigliò: "Fratello Lin, questo tipo pensa davvero di essere chissà chi. Sta perfino deridendo te."


Lin Ming era stato il primo in classifica nelle semifinali della Stella del Cimitero Lunare ed era stato disposto nei primi sessanta palazzi. Naturalmente le parole di Zhao Ji si riferivano anche a lui.


Lin Ming disse: "Lascialo fare. Non c'è motivo di litigare per un motivo del genere. Non importa quali sono i risultati su quella piattaforma, non influenzerà i risultati generali dell'Incontro di Arti Marziali Assoluto. Inoltre un vero maestro non farebbe qualcosa di così ridicolo."


Lin Ming era ben consapevole che molti praticanti di arti marziali in questo torneo, inclusi gli eredi di Empirei, avevano compreso i Concetti di quinto livello. Non era qualcosa di così semplice come sfiorare il limite!


Queste persone però non erano intervenute.


La conversazione di Lin Ming e Zi Jianke non era telepatica, così naturalmente Zhao Ji li sentì. Sogghignò e disse: "Parli come se fossi così sbalorditivo. Che ne dici di scendere in campo e provare, così possiamo vedere quanto sei forte. Sei davvero uno spaccone spudorato!"


Disse con tono provocatorio Zhao Ji. Tutti si girarono immediatamente verso Lin Ming. Dei cento presenti, naturalmente alcuni provenivano dalle semifinali della Stella del Cimitero Lunare e quindi lo riconobbero.


"Quello non è Lin Ming?"


"Sì, è Lin Ming. È stato il primo in classifica nella Stella del Cimitero Lunare!"


"Il primo era Lin Ming e il secondo era Zanna di Drago! Sono entrambi grandissimi geni!"


Molti discepoli delle semifinali iniziarono a chiamare Lin Ming per nome dopo averlo visto.


Per quanto riguarda i partecipanti di altre semifinali, non lo considerarono molto. Per loro c'erano fin troppi primi in classifica.


"Il primo nella Stella del Cimitero Lunare? È lui?"


"Immagino che sia come il nostro primo in classifica, Xue Tu."


Mentre tutti parlavano, vicino alla piattaforma di cristallo, Zhao Ji si irrigidì, il suo viso era arrossito proprio come il discepolo della Terre Sacre del Re del Mondo che aveva imbarazzato.


"Tu... sei... Lin Ming?"


Zhao Ji deglutì e balbettò.


Se uno non fosse stato un discepolo del Divino Palazzo del Vasto Universo, sarebbe stato difficile immaginare quanto fosse arduo scalare i 33 gradini dell'Altare Sigillo Divino.


Quando i discepoli delle altre semifinali avevano sentito che Lin Ming aveva scalato l'altare, avevano capito solo che era forte, ma non erano sicuri di quanto. Tuttavia, in quanto discepolo del Divino Palazzo Vasto Universo, Zhao Ji aveva assistito personalmente ad un potente discepolo diretto che aveva scalato l'altare in passato. Tuttavia quel discepolo non era riuscito nemmeno ad arrivare a 10.000 piedi del 33esimo gradino. In questa situazione, se Lin Ming avesse raggiunto la cima, quanto doveva essere potente?
All'inizio, quando Zhao Ji aveva sentito la notizia, non era riuscito a crederci. Tuttavia, dopo averlo verificato con il suo maestro, aveva saputo che era davvero così purtroppo.


Anche se avesse usato dei trucchi, delle scorciatoie o anche alcuni tesori per scalare, senza dubbio Lin Ming aveva un grande potenziale. Zhao Ji sapeva che non avrebbe potuto rivaleggiare con una persona del genere perché lui stesso non poteva arrivare al 32esimo gradino.


Si poteva immaginare che divario ci fosse tra di loro!


"Sì, è Lin Ming." Disse Zi Jianke sorridendo. Aveva già immaginato che il nome di Lin Ming avesse avuto un certo impatto su questo discepolo.


"Lin Ming..." Zhao Ji sembrò davvero a disagio. Di fronte a lui non era affatto sicuro di sé. Anche così però non poteva tirarsi indietro e perdere così. "Il mio apprendista Senior voleva sfidarti. I tuoi risultati sono stati sconvolgenti, ma non hai fatto altro che usare trucchi!"


Lin Ming sorrise lievemente: "L'Altare Sigillo Divino è una prova della comprensione delle leggi. Trovare trucchi o no dipende dalle proprie abilità. I metodi esistono. Se puoi trovarli o no è un tuo problema."


Zhao Ji rimase senza parole.


Era ben consapevole che, non importava come Lin Ming fosse riuscito a scalare l'altare, provare a sfidarlo sarebbe stato solo un suicidio.


Così scese semplicemente dalla piattaforma. Aveva parlato con troppa arroganza e le sue parole avevano finito con il rivoltarsi contro di lui. Zhao Ji non riusciva nemmeno ad alzare la faccia per la vergogna.


In quel momento il silenzio cadde sull'intera piazza.


Alcuni iniziarono a voltarsi verso una direzione. Poi anche gli altri sembrarono sentire una sensazione speciale e si girarono.


Videro una ragazza di circa 15-16 anni. Indossava un lungo abito nero e mentre camminava assochilometriva ad una tentatrice diabolica della notte.


I suoi lunghi capelli erano neri come la pece, le ricadevano fino alla vita come una cascata d'inchiostro. I suoi occhi erano grandi come quelli di un bambino e incredibilmente brillanti.


Anche se c'erano diverse centinaia di persone presenti, si sarebbe potuto sentire cadere uno spillo.


"Xiao Moxian!"


"La discepola diretta del Palazzo Genesi Diabolica e anche una discendente diretta dell'Empireo Genesi Diabolica: Xiao Moxian!"


E la persona che mozzava ancora di più il fiato era la giovane accanto a Xiao Moxian che indossava un lungo vestito bianco. La sua figura era alta e sbalorditiva e il suo corpo emanava un'atmosfera sacra che faceva provare un senso di inferiorità agli altri.


Era apparsa insieme a Xiao Moxian ed era una donna perfetta e formidabile. Il suo nome era famoso: era Fata Bing Meng!
                                


                                



