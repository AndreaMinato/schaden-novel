---
weight: 12790
title: Capitolo 1279 - Città del Massacro
pubDate: 2025-12-15T08:37:10.342Z
tags:
    - mw
---


<em>Capitolo regolare,
10 capitoli in coda (0 di Lorenzo + 10 Paolo), 0/5
-Schadenfreude</em>


"Queste regole sono troppo ingiuste. Perché alcune persone seconde in classifica sono state collocate nel secondo gruppo, eppure uno in quinta posizione può essere messo nel primo?"


"Sì! È ingiusto! Vorrei chiedere su che base sono stati formati. È solo giudizio soggettivo?"


I geni presenti erano molto orgogliosi. Certamente non erano disposti ad essere sottovalutati ed essere trattati ingiustamente dagli altri.


Vasto Cosmo non dovette intervenire, furono diversi Re del Mondo a zittirli con veemenza:


"Silenzio!"


Una volta che rilasciarono la loro aura, questi membri della giovane generazione non riuscirono a resistere. Molti iniziarono subito a sudare copiosamente.


"Le regole sono le regole. Potete solo seguirle e non potete opporvi. Per quanto riguarda il processo dietro queste decisioni, non ho bisogno di spiegarlo a persone come voi."


La voce di Vasto Cosmo era indifferente, come se non volesse nemmeno disturbarsi a parlare.


Per qualcuno al suo livello, questo gruppo di fronte a lui non era nient'altro che un branco di mocciosi. Anche se erano grandi talenti, la strada di un praticante di arti marziali era lunga e difficile, piena di pericoli. Non era detto che ciascuno di loro potesse crescere. Tra questi 10.000, solo pochi tra di loro avrebbero raggiunto lo stadio di Re del Mondo. Per quanto riguardava il resto, sarebbero rimasti solo Sacri Lord.


Semplicemente non erano degni dell'attenzione di Vasto Cosmo.


"Questo branco di idioti, è come se pensassero di essere così forti. Tra di loro, ne sono stati scelti solo 300. In realtà anche io sono sorpreso di essere stato scelto. Devo ammettere di essere un po' inferiore ai requisiti richiesti."


Accanto a Lin Ming, Zi Jianke scosse la testa. Prima di recarsi alle finali, Lin Ming, Zanna di Drago e alcuni altri si erano allenati . Zi Jianke invece aveva già coltivato quanto poteva e tre mesi non sarebbero stati affatto sufficienti per permettergli di diventare più forte, così aveva usato questo periodo di tempo per studiare i suoi avversari.


Tra questi 10.000, aveva radunato del materiale su tutte e 1000 le persone nel suo gruppo. Dopo averlo analizzato con attenzione, c'erano oltre cento persone più forti di lui.


"Fratello Lin, devo ringraziare te e Zanna di Drago. Siete troppo forti, così credo che la classifica semplicemente non sia stata applicata su di voi. In tal caso, You Wujin dovrebbe essere stato considerato primo e io terzo. Per questo ci sono cinque persone della nostra area."


Zi Jianke era consapevole della sua forza. Dopo aver cercato informazioni su tutti i geni qui, sapeva che molti lo superavano.


"Seguitemi tutti!"


Disse ad alta voce Vasto Cosmo. In quel momento il terreno iniziò a cedere per decine e decine di chilometri con un grande rimbombo rivelando una città metallica.
La città cominciò a sollevarsi lentamente, aveva un aspetto feroce e barbarico con delle strutture dall'aspetto rozzo e sconcertante. Era tutta rossa ed emetteva un'aura grande e antica. Non si sapeva di che tipo di metallo fosse composta.


Non appena apparì, molti dei membri d'élite presenti si inquietarono e i loro capelli si rizzarono. Era difficile mostrare coraggio o sicurezza di fronte a questo agglomerato cremisi.


"Questa è la Città del Massacro! È il tesoro spirituale del mio onorabile maestro Vasto Universo! È stata formata in una pozza di sangue di 100 milioni di anni in un inferno mortale e contiene una terribile energia assassina! Il campo di battaglia principale delle semifinali sarà qui. Se non potete nemmeno passare per le sue porte perderete ogni requisito per competere."


Tutti i giovani d'élite presenti si scambiarono occhiate scioccate e sbigottite. Così ci sarebbero state altre eliminazioni. Prima che le finali cominciassero, ci sarebbe stato un enorme round di eliminazioni. Questo era un modo per semplificare la competizione senza influenzarne la correttezza, così il numero di incontri era stato ridotto il più possibile.


"Inferno mortale, pozza di sangue di 100 milioni di anni... Mi chiedo in che sorta di posto si possa pescare il tesoro spirituale di un Empireo."


Nei 10 milioni di anni di vita dell'Empireo Vasto Universo, aveva creato solo due tesori spirituali da solo, ma in realtà ne possedeva molti altri. La maggior parte di essi erano occasioni fortunate che aveva incontrato e che erano state lasciate da antichi Empirei.


"C'è un inferno assassino, ma c'è anche il Mondo dell'Anima in cui è andata l'Empirea Sogno Divino. Non ho mai sentito parlare di posti simili."


Lin Ming sospirò profondamente. Il Regno Divino era fin troppo vasto. C'erano così tanti regni mistici che era impossibile contarli e non sapeva nemmeno gran parte dei loro nomi.


"Ora potete entrare."


Disse con indifferenza Vasto Cosmo.


"Città del Massacro, ottimo! Devo entrare in un modo molto più rilassato rispetto agli altri. Mostrerò loro che si sono sbagliati su di me."


"Questo è il mio momento! Nonostante sia impossibile per me rivaleggiare con i mostri qui, finché potrò superare 70-80 persone, sarà sufficiente per ricevere le lodi dell'intero Regno Divino!"


Molti giovani si riempirono di spirito combattivo quando videro la Città del Massacro, specialmente quelli che credevano di poter rientrare nel primo gruppo. La maggior parte dei geni di vari grandi mondi erano orgogliosi e non temevano le sfide. Ora che erano stati sottovalutati così tanti, naturalmente erano pieni di rabbia.


Il campo di massacro in città era ampio e lungo oltre 20 chilometri. Dalla piazza in cui erano fino alle porte della città c'era un abisso ampio tre chilometri. Solo scrutarlo era sufficiente a mozzare il fiato. In questo abisso c'era un fiume di sangue che emetteva un fetore di rame estremamente forte! Risuonavano delle grida tristi e desolate dal fondo, come se innumerevoli anime torturate fossero sigillate nel fiume di sangue.


<em>'Questa non è un'illusione; questo è un vero fiume di sangue e non è sangue ordinario. Dovrebbe avere qualche rapporto con la cosiddetta pozza di sangue di 100 milioni di anni.'</em> Mentre Lin Ming ci pensava, diverse decine di discepoli erano già volati dalla piazza, dirigendosi verso la Città del Massacro.


"Andiamo!"


"Nonostante sia impossibile per me ottenere il primo posto, voglio essere comunque il primo ad entrare in città!"


Molti maestri non si erano mossi, ma alcuni volevano entrare per primi. Se l'avessero fatto, almeno avrebbero avuto un motivo di vanto una volta che fossero stati eliminati.


"Così questa è la pressione creata dall'intento omicida e dall'aura di spiriti pieni di risentimento. Anche se è un po' problematica, non è sufficiente a fermarmi!"


Diverse decine di persone volarono per una o due chilometri in avanti. Quando si avvicinarono all'obiettivo, molti rivelarono espressioni gioiose, ma in quel momento diverse enormi mani color sangue emersero dal fiume dell'abisso, colpendo questi geni.


"Spaccati!"


Molti talenti colpirono queste mani sanguinose, ma gli attacchi svanirono completamente al loro interno.


"No!"


Gridarono miseramente molte persone. Furono inghiottiti all'istante da queste mani sanguinose e scomparirono senza lasciare traccia.


Solo due persone erano riuscite ad evitarle dopo una serie di manovre disperate a mezz'aria, riuscendo a stento ad arrivare alle porte della Città del Massacro.


Quando lo videro, tutti sussultarono.


Solo due tra decine di persone erano riuscite a passare. Nonostante provenissero tutti dal secondo gruppo e non fossero nemmeno troppo forti, questo tasso di eliminazione era troppo sbalorditivo. A quanto pareva non sarebbero rimaste molte persone nel secondo gruppo dopo questo passaggio.


"È difficile. È impossibile difendersi da quelle mani sanguinose; dobbiamo evitarle."


Molti giunsero velocemente a questa conclusione. Poi diverse decine di persone in più volarono verso le porte della Città del Massacro. L'intento omicida e l'energia malevola li avvolse. Quando le mani sanguinose si sollevarono, queste persone provarono a schivare in ogni modo, ma oltre il 90% di loro fallì. Alla fine solo tre o quattro geni raggiunsero le porte della città.


In confronto al primo tentativo, non era finita molto meglio.


"Questo è fin troppo difficile!"


Molti cambiarono espressione all'improvviso e impallidirono.


Un uomo alto e dalla costituzione robusta vestito di bianco rise e sfrecciò verso le porte della città. Non seguì gli altri e partì da solo. Anche se un'enorme mano sanguinosa si stava sporgendo verso di lui, non schivò. Invece tirò fuori un lungo bastone dal suo anello spaziale e la colpì, disperdendone la maggior parte!


Nebbia di sangue aleggiò attorno mentre l'uomo raggiungeva facilmente le porte della Città del Massacro.


"Chi è quella persona? È formidabile!"


"Il suo nome è Shiku. Non so da dove proviene, ma è un'incognita. È stato il primo in classifica della nostra area e usa un semplice bastone. È davvero troppo forte."


Qui i partecipanti primi in classifica nelle aree delle semifinali generalmente erano famosi.


"Quel ragazzo col bastone è decente. Ho sentito che il suo nome è Shiku. Sembra che abbia nascosto la sua forza durante le semifinali!"


"Non è che stava nascondendo la sua forza, ma nessuno ha potuto costringerlo ad usare tutta la sua potenza. Mi chiedo chi sia il suo grande maestro."


I Re del Mondo presenti stavano discutendo con trasmissioni di vera essenza. Chiaramente erano stati sorpresi da come Shiku aveva potuto usare il suo bastone per disperdere le mani di sangue.


Dopo Shiku cercò di passare un praticante di arti marziali pallido: You Wujin. Voleva copiare Shiku e disperdere le mani sanguinose, ma dopo due attacchi continui non riuscì a fare nulla contro di esse. Invece fu quasi afferrato e fu costretto ad usare il Concetto di Spazio per schivarle a stento e arrivare alle porte della città.


You Wujin mostrò una smorfia estremamente scontenta. Non poteva rivaleggiare con i discendenti di Empirei e aveva accettato anche di non poter competere con Lin Ming o Zanna di Drago, ma ora era spuntato un tipo fuori dal nulla un tipo qualunque molto più potente di lui!


Tuttavia, nel grande palco del Regno Divino, You Wujin poteva solo giocare un ruolo di supporto minore; non molti gli stavano prestando attenzione. Le persone che potevano arrivare alle porte della città erano già individui sbalorditivi; che importava se potesse disperdere queste mani sanguinose o no?


Dopo You Wujin passò Zanna di Drago, che menò un fendente e tagliò a metà una mano di sangue, arrivando facilmente alle porte della città.


"Un altro che ha tagliato le mani del sangue!"


"Così forte! Ho attaccato le mani sanguinose ma è stata come un soffio di vento contro un albero torreggiante. Questo Zanna di Drago non è il secondo della sua area? Mi chiedo quanto sia mostruoso quel Lin Ming?"


Mentre tutti stavano parlando, anche Lin Ming si mosse.


Iniziò a volare in avanti. L'intento omicida e l'aura di risentimento della pozza di sangue non lo influenzarono minimamente. In quel momento una mano sanguinosa si sporse verso di lui.


Lin Ming la colpì con la lancia, dividendola direttamente a metà!


Vedendo la calma e la compostezza del giovane, tutti rimasero a bocca spalancata.


"È davvero un mostro! La Stella del Cimitero Lunare ha prodotto due mostri anomali. Se quel Zanna di Drago fosse stato in un'altra area delle semifinali, sarebbe stato facilmente il primo, ma c'è sempre qualcuno di più forte. Così è finito solo al secondo posto."


Dopo essere arrivato alle porte della città, Lin Ming guardò Shiku. Poteva sentire che quest'uomo robusto e vigoroso era molto potente. La sua forza doveva essere terrificante se era riuscito a disperdere così facilmente le mani sanguinose.


"Anche lui è un coltivatore del corpo e dell'energia!"


Lin Ming riuscì a capire immediatamente che questo tipo allenava la trasformazione del corpo e che la sua coltivazione delle Otto Porte Nascoste non era inferiore alla sua!


"Come si è allenato a quel livello?"


Lo sguardo di Lin Ming brillò con luce tagliente. Questo Incontro di Arti Marziali Assoluto era davvero un raduno di grandi talenti e maestri. C'era qualcuno che era riuscito ad ottenere risultati del genere nella trasformazione del corpo. Doveva aver ottenuto qualche occasione fortunata sconvolgente.
                                


                                



