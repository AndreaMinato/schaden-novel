---
weight: 128
title: Capitolo 128 - []
pubDate: 2025-10-16T07:28:18.433Z
tags:
    - mw
---


Il titolo è uno spoiler e quindi l'ho messo alla fine.
-Schadenfreude


Prima avrebbe rubato la verginità della donna che Lin Ming amava, usandola per aumentare la propria coltivazione, poi lo avrebbe sconfitto di fronte a tutti umiliandolo e infliggendogli una grave ferita. Questo lo avrebbe fatto fallire!


Con tutti questi attacchi su più fronti, cosa sarebbe accaduto a Lin Ming?


Sarebbe mai riuscito a calmare il suo 'spirito' e a mantenere imperturbato il suo cuore delle arti marziali?


Zhang Guanyu pensò che al suo posto sarebbe infuriato e non avrebbe più potuto coltivare come prima.


"Credi che le tue prospettive future siano illimitate, ma sono tutte dovute al tuo intento marziale. Se te lo portassi via allora non saresti più nulla! Aspetta che depredi la verginità della donna che hai amato e distrugga il tuo futuro!"


Pensando all'inevitabile fato di Lin Ming, Zhang Guanyu voleva ridere di gusto. Guardò di nuovo Lan Yunyue nel suo piccolo negozio sorridendo sinistramente e si diresse verso di lei.


"Buongiorno clienti, volete acquistare qualcosa?" Lan Yunyue porse i suoi saluti mentre vedeva entrare nel negozio i due uomini vestiti di seta. Nonostante lei e Zhang Guanyu avessero frequentato entrambi il Palazzo delle Sette Arti allo stesso tempo, Zhang Guanyu si mostrava raramente in pubblico, così la ragazza non lo aveva riconosciuto.


Tuttavia quando si avvicinarono, Lan Yunyue si accorse che l'uomo con il ventaglio non era una persona comune. Senza nemmeno menzionare il broccato riccamente decorato che stava indossando, il pendente di giada al suo petto valeva almeno 5000 liang d'oro. Non solo, era un materiale percorso da vene color rosso, Lan Yunyue non aveva mai visto un pendente di così alta qualità nemmeno quando era con Zhu Yan. Indossare con così tanta noncuranza un pendente che equivaleva a 1 o 2 tesori dimostrava che le sue origini dovevano essere incredibili.


Lan Yunyue non riusciva a vedere la sua coltivazione, ma aveva notato che l'uomo di mezz'età accanto a lui era allo Stadio delle Viscere. Chi era quest'uomo per avere un seguace del genere?


Ma soprattutto, perché il figlio di una famiglia così ricca era venuto nel suo piccolo negozio per comprare tessuti? Nonostante la sua merce fosse buona, non era qualcosa che questo giovane si sarebbe degnato di guardare.


Inoltre i compratori di solito erano donne, da quando due uomini sarebbero andati ad acquistare tessuti?


Lan Yunyue pensò a tutto questo in un attimo e divenne sempre più all'erta.


Zhang Guanyu la guardò e rivelò un debole sorriso. Rise con gioia e pensò <em>'Che giovane e affascinante ragazza. Anche questi abiti semplici non nascondono la sua bellezza. Non c'è da meravigliarsi che Lin Ming e Zhu Yan si siano infatuati di lei, inoltre sembra proprio che abbia un corpo vergine, è perfetto, la porterò nella mia tenuta e coltiverò il 'Divino Potere Acacia' con lei. Me la godrò sicuramente.</em>


Secondo le tradizioni, nel regno di Fortuna Celeste un uomo e una donna non avrebbero avuto relazioni prima del matrimonio, ma certamente questa logica non si applicava alle concubine e alle domestiche perché nessuno aveva bisogno di sposarle.


"Lei è la signorina Lan?" Chiese Zhang Guanyu andando dritto al punto.


La ragazza si inquietò. La stavano proprio cercando, dato che erano venuti alla sua porta, dovevano aver già verificato la sua identità.


Annuì e disse, "Sì. Perché vi siete recati da me?"


"Ahah, ho visto prima la Signorina Lan. In verità la prima volta che l'ho vista provavo già attrazione per lei. Sia per aspetto che temperamento è davvero affascinante!"


Lan Yunyue arretrò istintivamente di mezzo passo, distanziandosi da Zhang Guanyu, e divenne sempre più cauta.


Zhang Guanyu vide la sua reazione e arretrò velocemente per mostrarle rispetto. Disse, "Le mie scuse, spero che non sia stato troppo offensivo e non abbia offeso la Signorina Lan. Non intendevo altro onestamente.
Volevo solo dire quanto la ammiravo, ma prima la signorina Lan era già fidanzata. Il mio rimpianto era solo di non averla incontrato prima.
Ho sentito che recentemente la Signorina Lan ha rotto il suo fidanzamento e quindi mi sono preso la libertà di farle visita. Spero che non sia stata offesa dalla mia impudenza."


Lan Yunyue si sentì un po' più tranquilla vedendo l'atteggiamento rispettoso di Zhang Guanyu. Rispose con calma, "Il mio fidanzamento non è stato rotto, ci siamo separati."


"Ahah, la signorina Lan è troppo seria. So che che Zhu Yan è stato espulso dalla famiglia Zhu, come potrebbe essere degno di lei? Non so perché ha deciso di aprire un negozio così piccolo in un'area così remota. Se non le disturba, che ne dice di venire a farmi visita nella mia dimora? Ho dei doni da darle."


I battiti del cuore di Lan Yunyue accelerarono. Il comportamento di questo giovane sembrava appropriato e le sue parole gentili, tuttavia la ragazza sentì che c'era qualcosa di strano in lui.


Lan Yunyue sapeva quanto fosse delicata la sua posizione. Era l'ex ragazza di Lin Ming. Solo per questo punto, anche se il figlio di una ricca famiglia si fosse invaghito di lei, non si sarebbe azzardato ad avvicinarsi perché sarebbe stato come insultare Lin Ming.


Ma questo giovane aveva davvero osato approcciarla direttamente. C'erano solo due alternative possibili; era completamente impazzito o provava ostilità nei confronti di Lin Ming!


Pensando a questo, Lan Yunyue ebbe una brutta sensazione, come se una minaccia stesse incombendo su di lei, forse qualcuno avrebbe provato a rapirla e usarla per minacciare Lin Ming...


Nonostante non potesse capire che coltivazione avesse questo giovane, sapeva che non poteva tenergli testa. Inoltre c'era anche quel vecchio servo dietro di lui e non aveva alcuna possibilità di scappare!


Zhang Guanyu notò che Lan Yunyue era tesa e sorrise dicendo, "Ho sentito che la Signorina Lan si è già ritirata dal Palazzo delle Sette Arti. È un peccato. Con il suo talento e delle buone pillole a sostenerla, potrebbe avanzare allo stadio Circolazione, una volta arrivata a quel punto la sua giovinezza si allungherà di decadi. Non è qualcosa che la Signorina Lan desidera?"


Zhang Guanyu tossì lievemente e l'uomo di mezz'età apri subito una scatola. C'erano due pillole al suo interno. Zhang Guanyu prese una bottiglia e l'aprì.
La ricca fragranza dei medicinali si diffuse nell'aria, chiaramente erano di ottima qualità.


Zhang Guanyu sorrise e diede le pillole alla ragazza. Disse, "Queste sono pillole Raduna Spirito di alto livello, solo un piccolo dono non degno di essere menzionato. Signorina Lan, per favore non lo rifiuti. Questo è soltanto un piccolo regalo che ho preparato per il nostro primo incontro, in futuro potrò darle qualunque cosa vorrai. Con il mio status non le porterò di sicuro disonore. Che ne dice?" Zhang Guanyu conosceva il passato di Lan Yunyue e credeva di sapere cosa volesse.
Al momento era divorziata e le era impossibile risposarsi in una famiglia rispettabile. Non credeva che avrebbe rifiutato la sua proposta.


Tuttavia Lan Yunyue disse, "Capisco e la ringrazio per le sue buone intenzioni ma devo rifiutare. Non desidero più coltivare e vorrei vivere il resto dei miei giorni come una persona comune. Ringrazio davvero il signore per la sua generosità ma chiedo che non ritorni più a propormelo."


"Oh, è così...?" Zhang Guanyu smise di sorridere e iniziò ad emanare un'aura imponente. L'uomo di mezz'età dietro di lui bloccò la porta sul retro.


Lan Yunyue si agitò immediatamente e impallidì. "Voi... cosa volete fare?"


Zhang Guanyu disse, "È un peccato che la Signorina Lan non sembri interessata a tornare con me, ma credo che quando ti porterò a casa mia potrò farti cambiare idea facendoti godere le gioie del 'sesso'."


Lan Yunyue si raggelò quando lo sentì. Questa persona... avrebbe osato stuprarla?! Era impazzito?! Avrebbe ignorato Lin Ming e l'avrebbe rapita?! Non temeva ritorsioni da parte sua?


Lan Yunyue sapeva che, anche se non aveva più alcun rapporto con lui, se qualcuno avesse voluto stuprarla allora Lin Ming non l'avrebbe fatta passare liscia a quella persona.


La schiena di Lan Yunyue era già fradicia di sudore. Diede un'occhiata al banco e vide che non c'era più traccia delle forbici che usava per tagliare il tessuto...


"Ahah, una giovane ragazza così bella. Non prendertela troppo; guarda i lati positivi."
Zhang Guanyu sorrise sinistramente e avanzò.


Fece roteare un po' di vera essenza e stava proprio per fare la sua mossa quando in quel momento si sentì una risata provenire dall'entrata. "Ahah, non è il Signor Zhang? La città di Fortuna Celeste è davvero piccola; non riesco a credere che l'abbia incontrata proprio qui!"


Zhang Guanyu si accigliò e si volse. Rimase sorpreso dal vedere un uomo sorridente dalle sopracciglia spesse che stava camminando verso di lui.


Liao Wenyuan!


Zhang Guanyu lo riconobbe. Era un maestro allo stadio Circolazione che era un sottoposto del Principe Ereditario. Non solo, era già a metà dello stadio, non avrebbe potuto tenergli testa!


Il Principe Ereditario aveva mandato Liao Wenyuan per proteggere Lan Yunyue?


No, impossibile. Deve aver mandato qualcuno a seguirla e non appena avessero visto guai avrebbero usato un messaggio per avvisarlo subito.
Con la velocità di un maestro allo Stadio Circolazione non sarebbe stato un problema!


<em>Dannazione!</em>


"Signor Liao! Che fortunato incontro!" Disse Zhang Guanyu mentre mise le mani a coppa e porse i suoi saluti.


"Che incontro fortunato, che incontro fortunato." Liao Wenyuan rispose ricambiando le cortesie. Chiese con tranquillità, "Anche il Signor Zhang è qui per comprare dei tessuti?"


"Oh, ah è l'inizio dell'inverno. La mia famiglia desidera comprare una partita di tessuti per la stagione fredda."


"Ahah anche io. Sono venuto presto ma non credevo di potervi incontrare qui, che fortunata coincidenza. Che ne dice se il Signor Zhang scegliesse dei tessuti con me?"


"Eheh..." Zhang Guayu sorrise ma nella sua espressione c'era una traccia di intento omicida. Disse freddamente, "Non si disturbi Signor Liao. Si senta di scegliere da solo, quando arriverà l'inverno farà meglio a non rimanere congelato a morte."


Dopo aver detto questo Zhang Guanyu, mosse il suo ventaglio e se ne andò dal negozio.


Sentendo la minaccia, Liao Wenyuan si limitò a sorridere e a sbadigliare. Era un maestro allo stadio Circolazione e non temeva l'Associazione Commerciale. Era anche un sottoposto del Principe Ereditario; cosa gli poteva fare Zhang Guanyu?



