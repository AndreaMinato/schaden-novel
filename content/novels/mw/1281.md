---
weight: 1281
title: Capitolo 1281 – Differenze di Forza
pubDate: 2025-12-15T08:37:10.342Z
tags:
    - mw
---


<em>CAPITOLO SPONSORIZZATO, ringraziamo Paolo!
8 capitoli in coda (8 Paolo), 0/5
-Schadenfreude</em>


Il Cang Liang che scese in campo era un praticante di arti marziali dai capelli color argento che usava una lancia nera.


Lin Ming tirò fuori silenziosamente la sua Lancia del Sangue della Fenice dal suo anello spaziale.


"Lancia? Quanto è interessante!"


Cang Liang sorrise lievemente. "Mi ricordo di te. Sei stato il primo in classifica nella Stella del Cimitero Lunare e molti ti conoscono. Credono che tu possa poter entrare facilmente nei primi tre posti della Proclamazione della Terra e che forse brillerai durante questo Incontro di Arti Marziali Assoluto, raggiungendo i primi dieci posti della Proclamazione Celeste."


Secondo le regole del torneo, i discepoli diretti di Empirei e quelli principali del palazzo celeste erano collocati nella Proclamazione Celeste, ma non venivano contati in quelli della Terra. Praticamente, le persone che avrebbero dominato nella Proclamazione della Terra sarebbero stati i discepoli delle Terre Sacre dei Grandi Re del Mondo.


Negli Incontri di Arti Marziali Assoluti passati, i primi tre partecipanti della Proclamazione della Terra avrebbero ottenuto una posizione nella media in quella Celeste. Figuriamoci i discendenti degli Empirei, molti discepoli principali dei Divini Palazzi spesso erano superiori ai membri delle Terre Sacre dei Grandi Re del Mondo.


Questo perché questi discepoli principali spesso avevano maestri che stavano per diventare Empirei e le loro eredità e risorse erano di gran lunga migliori. Molte volte potevano perfino studiare potenze trascendenti. Era estremamente difficile per i discepoli di Terre Sacre rivaleggiare con loro.


Cang Liang era questo tipo di discepolo principale. In quanto tale, naturalmente era arrogante. Non importava però quanto fosse orgoglioso, non pensava nemmeno per un secondo di poter entrare tra i primi dieci posti della Proclamazione Celeste. Questo perché stavolta c'era una competizione molto elevata nell'Incontro di Arti Marziali Assoluto.
Con il passare del tempo, sempre più discepoli diretti di Empirei avevano iniziato ad iscriversi. All'inizio ce n'erano meno di 10, ma ora che le finali stavano per cominciare, erano arrivati già a 30.


Questa era una situazione estremamente rara, anche considerando tutti i tornei passati. Per esempio, nell'ultimo Incontro di Arti Marziali Assoluto c'erano stati solo sette discendenti di Empirei. In passato era raro trovare un torneo in cui ce n'erano più di dieci.


Questo aveva aumentato i requisiti necessari per entrare tra i primi dieci posti nella Proclamazione Celeste. Se uno avesse desiderato rientrare tra le prime posizioni, avrebbe dovuto combattere con assoluta ferocia!


I 30 discendenti di Empirei provenivano da oltre 20 Divini Palazzi e ognuno di essi era un genio mostruoso. Inoltre quasi tutti avevano una coltivazione negli stadi avanzati del Mare Divino Realm. Cang Liang non era affatto sicuro di poterli affrontare. Anche così, molti credevano che Lin Ming, un mero praticante di arti marziali negli stadi intermedi, avesse una possibilità di rientrare tra i primi dieci posti della Proclamazione Celeste. Non significava che Lin Ming poteva sconfiggerlo facilmente?


Cang Liang certamente non ne era convinto.


"Lin Ming ha moltissime possibilità di arrivare tra i primi posti della Proclamazione Celeste? Chi l'ha detto?"


Tutt'intorno all'arena, molti degli spettatori erano anche partecipanti. Questa era la prima volta che avevano sentito che Lin Ming aveva molte speranze di rientrare tra le prime dieci posizioni della Proclamazione Celeste.


"Non ne ho idea. Ho solo sentito che era finito al primo posto nell'area della Stella del Cimitero Lunare e il suo potenziale supera perfino quello di Zanna di Drago. La sua forza comprensiva non era così male. E anche quel Zanna di Drago è un grande maestro."


"Zanna di Drago? Non è solo un praticante di arti marziali di origini comuni...?" Commentò un discepolo di un Divino Palazzo. Spostò lo sguardo verso un'altra arena, dove Zanna di Drago stava affrontando Wuju. Anche Wuju era un discepolo di un Divino Palazzo del secondo gruppo. Il numero del suo palazzo era il 130esimo, lievemente inferiore a quello di Cang Liang.


Dopo aver sentito queste parole, Lin Ming sorrise lievemente: "Ho l'occasione di entrare tra i primi dieci della Proclamazione Celeste? Probabilmente è una valutazione che mi è stata data dai discepoli del Divino Palazzo di Vasto Universo."


Tutti i discepoli di quel Sect credevano che Lin Ming avesse usato qualche trucco per scalare l'Altare Sigillo Divino, ma anche se l'avesse fatto, era stato un risultato fin troppo sbalorditivo. Solo per questo erano convinti che il potenziale di Lin Ming fosse illimitato. Era solo un peccato che Lin Ming fosse fin troppo giovane.
Era cinque o sei anni più giovane della maggior parte dei discendenti di altri Empirei, quindi credevano che Lin Ming sarebbe arrivato solo tra i primi dieci.
Questa valutazione lo aveva posto al di sopra di altri successori di Empirei più grandi di lui e per loro era stata un'umiliazione assoluta. Solo pensando a che livello sarebbe arrivato Lin Ming dopo cinque o sei anni, ci si poteva immaginare che sorta di divario ci sarebbe stato tra loro allora.


"Sono un discepolo del capo dei discepoli dell'Empireo Cenere di Luna, Cang Yuezi. Sono sceso in campo perché voglio farti capire una cosa. Ti farò vedere quanto è grande il divario tra la Proclamazione Celeste e quella della Terra. Anche se non siamo discepoli diretti di Empirei, possiamo comunque coltivare delle potenze trascendenti!"


Cang Liang non aveva detto che avrebbe potuto sconfiggere Lin Ming. Non credeva che le dicerie fossero senza fondamento, ma non era nemmeno convinto che Lin Ming potesse spazzare via così tanti potenti nemici per arrivare tra i primi dieci in classifica.


"Questo Cang Liang è davvero stupido."


Zhao Ji stava gongolando sotto il palco. Per puro caso, era stato collocato nella loro stessa divisione e, in quanto discepolo del Divino Palazzo di Vasto Universo, era ben consapevole di quanto fosse terrificante Lin Ming. Cang Liang poteva solo biasimare la sua sfortuna.


"Buon per lui che non ha detto di poterlo sconfiggere, altrimenti farà una figuraccia." Disse un altro discepolo del Divino Palazzo di Vasto Universo accanto a Zhao Ji. Anche se questi discepoli erano inferiori a Lin Ming, erano comunque contenti di vedere come i membri di altri palazzi sarebbero stati umiliati.


Mentre stava per aggiungere altre parole, Cang Liang sentì un suono soffocato dietro di lui, come se qualcuno avesse spaccato una barriera di luce protettiva attorno all'arena.


Si girò e divenne sbalordito. Nell'altro palco dove Wuju stava affrontando Zanna di Drago, la vera essenza protettiva di Wuju si era distrutta completamente. L'uomo sputò una boccata di sangue e si accasciò a terra. Zanna di Drago invece rimase al centro dell'arena, brandendo la sua spada curva con noncuranza, come se non avesse speso nessuna energia.


Questo incontro era terminato in pochi secondi!


"Cosa... cos'è successo?"


Cang Liang spalancò gli occhi. Aveva un po' di familiarità con Wuju. Nonostante fosse inferiore a lui, era comunque abbastanza forte da competere per i primi 100 posti della Proclamazione celeste, eppure era stato sconfitto velocemente da Zanna di Drago!


"Forte! Ha usato un'immagine spaziale doppia per sconfiggerlo in una sola mossa!"


"Un'immagine spaziale doppia non è considerata un'abilità così incredibile. Zanna di Drago sicuramente può creare più di due immagini. Mi chiedo che livello abbia raggiunto!"


"Non c'è da meravigliarsi che alcuni abbiano detto che Zanna di Drago può entrare tra i primi dieci posti della Proclamazione Celeste. Ora sembra che le voci siano un po' esagerato, ma non necessariamente inaccurate."


Molti stavano guardando l'incontro di Zanna di Drago. Il risultato era stato deciso in un attimo!


Cang Liang si incupì. Nell'area di eliminazione della Stella del Cimitero Lunare, Zanna di Drago era solo arrivato secondo. Lin Ming era finito al primo posto!


"Stavi dicendo? Iniziamo, quel gruppo ha già finito di combattere."


L'espressione di Lin Ming era molto noncurante, ma le sue parole irritarono Cang Liang. Semplicemente Lin Ming non lo considerava un avversario decente e le sue parole sottintendevano che la battaglia sarebbe finita presto.


"Che uomo odioso. Cenere di Luna nel Cielo!"


Gridò Cang Liang e un'aureola lunare indistinta lo avvolse. Dietro di lui apparì una luna brillante che stava sorgendo lentamente, emanando un'atmosfera magnifica e antica.


Quando tutti videro questa scena, i loro occhi iniziarono a brillare.


"Questa è una potenza trascendente, quella del Divino Palazzo Cenere di Luna: l'Antica Luna di Cenere!"


In realtà, l'Antica Luna di Cenere non era una potenza trascendente completa. Molti Empirei usavano tutta la loro energia per creare una potenza trascendente. Potevano aver trascorso decine di milioni di anni per completare questa metà e forse sarebbero morti prima di riuscirci. Questo era il motivo per cui c'erano così tante potenze trascendenti incomplete.


L'Antica Cenere di Luna era una di queste potenze trascendenti.


"Un cammello affamato è comunque più grande di un cavallo. Anche se un discepolo principale di un Divino Palazzo è debole, ha comunque un'organizzazione incredibile a sostenerlo. Prima, Wuju ha sottovalutato il suo nemico e non ha nemmeno usato la sua potenza trascendente. Cang Liang ha capito la lezione e la sta sfoderando immediatamente."


"Cang Liang potrebbe creare un po' di problemi per Lin Ming. Dopotutto è più forte di Wuju."


In questa situazione, pochissimi pensavano che Cang Liang avrebbe potuto sconfiggere Lin Ming anche se stava usando la sua potenza trascendente. Se Lin Ming fosse stato allo stesso livello di Zanna di Drago, allora il divario tra di lui e Cang Liang sarebbe stato troppo grande.


Se avesse contato sulla sua potenza trascendente per iniziare una lunga battaglia, forse sarebbe riuscito a consumare un po' dell'energia di Lin Ming.


"Potenza trascendente? Che peccato che hai appena iniziato ad apprenderla."


Lin Ming strinse la Lancia del Sangue della Fenice e la scosse. Con un bagliore della sua arma, l'antica luna di fronte a Cang Liang fu trapassata. Nonostante non si fosse rotta, la sua luce quasi si spense.


<em>Uh? Questo attacco contiene il Concetto di Eternità? Non c'è da meravigliarsi che emani una sensazione così antica e sconfinata. Davvero, qualsiasi tipo di potenza trascendente è fuori dal comune! Sfortunatamente, la comprensione di Cang Liang è troppo bassa.
Nonostante un Divino Palazzo dell'Empireo spesso abbia più di una potenza trascendente, ci sono fin troppe persone che desiderano studiarle. La quantità di tempo che ha ciascun discepolo per studiarla è limitata. Se uno desidera studiarla nel dettaglio, dovrebbe essere almeno il discendente di un Empireo."


La luce di lancia di Lin Ming si deformò e emerse un'ondata di fulmini che ruppe direttamente la luna rotonda.


"L'ha infranta così facilmente?"


Quella era una potenza trascendente. Anche se Cang Liang non aveva potuto studiarla nel dettaglio, non si sarebbe dovuta rompere così facilmente.


Lin Ming iniziò a camminare verso Cang Liang, un passo per volta.


"Hai esagerato! Mi hai forzato la mano!" Gridò Cang Liang. "Secondo stile dell'Antica Luna di Cenere – Bagliore Lunare nel Mondo!"


Mentre stava attaccando, Cang Liang scatenò la sua vera essenza. Tutte le vene nel suo corpo si sporsero mentre si impegnava a fondo.


Tuttavia, di fronte all'attacco disperato del suo avversario, Lin Ming scagliò semplicemente un colpo. Le fiamme e i fulmini brillarono, dividendo a metà il colpo.


<em>Peng!</em>


La vera essenza protettiva di Cang Liang si ruppe. Volò all'indietro e cadde sul palco dell'arena.


Lin Ming era riuscito a vincere facilmente. Il divario era ben più ampio di quanto il pubblico avesse immaginato.


"Sapevo già che sarebbe stato così. Cang Liang e Lin Ming semplicemente non sono allo stesso livello. Abbiamo già detto che Lin Ming sarebbe riuscito ad arrivare tra i primi dieci posti, ma non molti ci hanno creduto." Disse con sdegno un discepolo di un Divino Palazzo di Vasto Universo sotto l'arena. L'Altare Sigillo Divino era così facile da scalare? Sarebbe stato incredibilmente arduo anche ricorrendo a dei trucchi o utilizzando scorciatoie.


"Non ci si può fare niente. Le persone credono solo a quel che vedono, non si fidano alle dicerie. Inoltre ci sono fin troppe aree delle semifinali e molti dei primi in classifica sono stati celebrati in modo esagerato." Disse Zhao Ji. Nonostante non fosse troppo contento di Lin Ming, non poteva che riconoscere la sua potenza.


"Lin Ming potrebbe non aver bisogno di combattere più dopo. Molti ammetteranno semplicemente la sconfitta invece di affrontarlo. In ogni gruppo, dopotutto dovranno lottare contro 15 persone. Se ammettono la sconfitta potranno risparmiare le energie per il prossimo incontro."


I discepoli del Divino Palazzo Vasto Universo avevano indovinato. Dopo la sconfitta di Cang Liang, il secondo avversario di Lin Ming si arrese subito.


Successe anche con il terzo, il quarto e il quinto scontro.


Lin Ming aveva vinto facilmente per cinque volte consecutive e Zanna di Drago fece lo stesso. Agli occhi di tutti gli altri, un genio come Lin Ming aveva fatto un semplice incontro di allenamento durante questo breve intervallo. Avrebbe rivelato la sua forza nelle vere finali.
                                


                                



