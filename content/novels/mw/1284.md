---
weight: 12840
title: Capitolo 1284 - Lin Ming VS Bing Yue
pubDate: 2025-12-15T08:37:10.343Z
tags:
    - mw
---


<em>CAPITOLO SPONSORIZZATO, ringraziamo Paolo!
5 capitoli in coda (5 Paolo), 0/5
-Schadenfreude</em>


"Le discepole del Palazzo di Sogno Divino sono troppo potenti. Non solo c'è Bing Meng, ma anche le tre fate di Sogno Divino e ognuna di loro è estremamente forte. Sono ancora più formidabili dei discendenti di Empirei più deboli!"


"Sì, il Palazzo di Sogno Divino ha pochissimi discepoli. Si dice che ci siano dieci veri discendenti dell'Empirea Sogno Divino e, contando i discepoli principali, ci sono davvero poche centinaia di membri. Le tre fate non sono affatto inferiori ai discendenti ordinari di Empirei."


Bisognava sapere che spesso un Empireo aveva 100-200 discendenti. L'Empireo Vasto Universo ad esempio aveva molti discendenti, mentre quelli del Palazzo di Sogno Divino erano paragonabili al numero di discendenti di altri Empirei.


"Esatto. Nonostante le tre fate del Sogno Divino non siano eredi, bisogna considerarle allo stesso livello dei discendenti di Empirei. Inoltre, le loro tecniche sono strane e le leggi che usano sono estremamente speciali. Per un avversario probabilmente è meglio affrontare un normale discendente di un Empireo che loro."


"Secondo incontro. Hang Chi contro Yehe!"


La persona che scese in campo per la seconda battaglia fu Hang Chi del Monte Potala.


"Monte Potala... non mi sarei mai immaginato che il Monte Potala avrebbe prodotto un discendente in un momento del genere..."


Sussurrò Mu Qianxue dal mare spirituale di Lin Ming.


"Signorina Mu, conosce il Monte Potala?"


"Mm, lo conosco. Mio nonno un tempo mi ha detto che è la setta più antico dell'intero Regno Divino. La sua storia arriva a 3,6 miliardi di anni fa. Se le parole dell'Antico Sigillo Divino riguardo alla calamità sono vere, allora dopo che l'universo ha attraversato quella calamità, è stato allora che il Monte Potala è apparso e si è sviluppato lentamente fino ad arrivare alle sue attuali dimensioni!"


"Mm? Allora probabilmente sanno cos'è accaduto durante quell'antica calamità?"


"Non ne sono sicura. Temo che sia passato così tanto tempo, molte civilizzazioni delle arti marziali sono state distrutte e molte antiche note sono state perdute. Gli eventi 3,6 miliardi di anni sono semplicemente troppo remoti e sono stati seppelliti dal fiume del tempo. Se tutti i maestri che hanno partecipato alla grande calamità sono morti, allora i resoconti storici saranno ancora più confusionari. Sarebbe difficile dire che ruolo abbia giocato il Monte Potala allora."


"Non importa però, le sue origini comunque sono davvero terrificanti. Nell'intero Regno Divino è la setta che possiede il numero più alto di potenze trascendenti! Da 3,6 miliardi di anni è l'organizzazione che probabilmente ha prodotto più di dieci Empirei!"


Più di dieci Empirei, quanto era sbalorditivo? Anche se ne avessero cresciuti dieci e metà di loro avesse creato la loro potenza trascendente, allora significherebbe che il Monte Potala sarebbe in possesso di almeno cinque potenze trascendenti.


Come potevano gli altri Sect rivaleggiare con loro?


Questo livello poteva essere definito davvero sconvolgente!


"Il Monte Potala ha sempre mantenuto un basso profilo. Ora che è apparso un discendente, potrebbe avere qualche rapporto con la cosiddetta grande calamità."


Disse lentamente Mu Qianxue. C'erano davvero fin troppi geni nelle finali, tutti personaggi straordinari della loro era. Anche così, ci sarebbe stato un solo campione tra tutti loro. Questo Hang Chi era davvero imperscrutabile; nemmeno Lin Ming poteva capire chi era più forte tra lui e Bing Meng. Non solo loro, c'erano anche Xiao Moxian, Zanna di Drago e altre incognite che dovevano ancora rivelare la loro forza. Ad esempio anche Lin Ming era compreso nella categoria.


C'erano numerosi eroi che lottavano per la supremazia!


Anche così, sarebbe apparso solo un re!


Essere il numero uno era fin troppo difficile!


Mentre stava riflettendo, Lin Ming scoprì che la targa di Hang Chi, cioè il numero del suo palazzo, era il secondo.


Fata Bing Meng era la prediletta del Palazzo del Sogno Divino e la sua posizione era unica. Inoltre, in quanto conduttori dell'evento, era ragionevole che il suo Sect l'avesse collocata al primo posto. Dopo di lei però non c'era Xiao Moxian o il discepolo dell'Empireo Vasto Universo, ma Hang Chi!


Da questo dettaglio si poteva capire quanto era speciale il Monte Potala.


Hang Chi doveva affrontare Yehe, che era uno dei contendenti finito al primo posto in un'area delle semifinali. Inoltre non era un ordinario praticante di arti marziali finito al primo posto. La sua forza era evidente visto che era riuscito ad arrivare tra i primi cinquanta.


"Questo Yehe è una persona sorprendente tra le Terre Sacre dei Grandi Re del Mondo, ma figuriamoci arrivare tra i primi dieci posti della Proclamazione Celeste, anche arrivare tra i primi quaranta sarà difficile per lui. Questo perché questo Incontro di Arti Marziali Assoluto è troppo speciale, quindi perfino geni di questo livello avranno difficoltà a farsi spazio qui."


"Esatto. Si diceva che You Wujin fosse forte, ma non è riuscito nemmeno ad arrivare tra i primi cinquanta. Con l'avvicinarsi delle finali sono apparsi fin troppi discendenti di Empirei."


Nessuno pensava che Yehe avrebbe vinto. Anche quelli del suo Sect la pensavano così, c'era un divario semplicemente troppo grande.


E alla fine non accadde nessun miracolo. La tecnica di Hang Chi non si rivelò illusoria e misteriosa come quella di Fata Bing Meng. Usò semplicemente una tecnica di palmo buddista e vinse con facilità. Dall'inizio alla fine non utilizzò nessuna potenza trascendente. Nonostante sembrasse aver combattuto in modo semplice e ordinario, tutti erano sicuri che fosse un esperto straordinario..


Dopo Hang Chi, fu Xiao Moxian a scendere in campo. Solo allora Lin Ming si rese conto che il numero della sua targa era il tre.


<em>'In un certo senso sembra che il numero delle targhe corrisponda alla forza dei vari Divini Palazzi. A giudicare da questa disposizione, il Divino Palazzo Genesi Diabolica sembra che sia terzo! Visto che il Monte Potala è il secondo, significa che il Palazzo Sogno Divino è superiore ad entrambi?</em>'


Pensò Lin Ming. I Divini Palazzi erano fin troppo misteriosi. Data la scarsità di informazioni che aveva, era difficile per lui dedurre chi era il più forte tra i due.


Gli incontri continuarono, uno alla volta. I discendenti di Empirei vinsero gran parte delle battaglie. Quei geni delle Terre Sacre dei Re del Mondo che erano riusciti ad arrivare tra i primi cinquanta posti furono spazzati via quasi tutti, praticamente annientati fin dall'inizio.


Il numero di Lin Ming era quasi alla fine e quindi il suo scontro si sarebbe tenuto più tardi. Fu solo alla 18esima battaglia che Vasto Cosmo chiamò il suo nome.


"18esimo incontro, Lin Ming contro Bing Yue!"


"Mm? Combatterò contro Bing Yue?" Lin Ming sussultò. Bing Yue era una delle tre fate di Sogno Divino. Nonostante le tre non fossero le discepole dirette dell'Empirea, non significava che fossero deboli. Invece l'Empirea accettava pochissime discepole dirette. Negli ultimi dieci milioni di anni ne aveva ammesse solo dieci.


Così le altre discepole del Palazzo di Sogno Divino non erano inferiori ai discendenti di Empirei di altri grandi Sect.


Tra gli spalti dell'arena, Yan Yue'er disse con nervosismo e preoccupazione: "Questo... l'apprendista Senior Lin è davvero sfortunato. Deve affrontare un'avversaria così potente al suo primo incontro."


Huo Lieshi scosse la testa: "Non è vero. Invece bisognerebbe dire che tra quei cinquanta, nessuno di loro è debole. Non è sorprendente che incontri una delle tre fate di Sogno Divino ormai."


"Dobbiamo avere fiducia in Lin Ming e credere che possa arrivare ai primi dieci posti. Nonostante Bing Yue sia problematica, non dovrebbe comunque poter rivaleggiare con lui." Disse Huo Lieshi. Nonostante stesse dicendo questo, in realtà non aveva idea di quanto fosse forte Lin Ming. Il giovane aveva nascosto le sue capacità fin troppo e nemmeno il Sommo Anziano sapeva quali erano i suoi limiti.


Lin Ming scese in campo. Di fronte a lui c'era una giovane vestita di bianco. Era slanciata e sembrava avere 17-18 anni. I suoi capelli erano corti, ma erano ben acconciati e puliti.


Quando Bing Yue vide Lin Ming entrare nell'arena, sorrise lievemente: "Sono Bing Yue del Palazzo Celeste di Sogno Divino. Buon incontro."


La sua voce era dolce e piacevole e le sue parole erano state cortesi e sbrigative. Non era indifferente come Bing Meng, ma dava una sensazione solenne e dignitosa.


"Buon incontro." Rispose Lin Ming.


E in quel momento risuonarono molti fischi dal pubblico.


"Chi diavolo è quello? Non perdere tempo a combattere e ammetti solo la sconfitta!"


"Quanto è irritante! Perché non smammi dal palco?!"


Molti fan del Palazzo Sogno Divino erano rabbiosi e rumorosi. Quando Bing Meng aveva combattuto contro Ling Meng si erano comportati nello stesso modo.


Molti giovani d'élite del Regno Divino consideravano le discepole del Palazzo Sogno Divino delle dee. La loro forza era grande, il loro talento era terrificante e il loro prestigio era elevato. Erano figure sacre e inviolabili, che raggiungevano la perfezione in quasi ogni categoria.


Molti sognavano di sposare una discepola del Palazzo di Sogno Divino e di intrattenere stretti rapporti con quelle donne, ma, sfortunatamente per loro, nessuna discepola del Palazzo Sogno Divino si era mai sposata. In questa situazioni, questi fan potevano solo accarezzarle dolcemente nella loro immaginazione visto che le loro vie non si sarebbero mai incrociate.


E ora c'era un uomo con un talento e una forza superiore a loro che poteva combattere contro queste dee. Questi fan invidiavano Lin Ming e certamente non pensavano bene di lui.


Lin Ming ignorò questi fischi. Estrasse in silenzio la Lancia del Sangue della Fenice.


"Che l'incontro abbia inizio!"


Gridò Vasto Cosmo.


In quel momento una debole aureola di luce circondò Bing Yue.


Lin Ming sentì i dintorni trasformarsi. Arrivò in un campo di battaglia, una guerra tra mortali. Lui stesso era tornato un uomo di trent'anni e la sua coltivazione ora era quasi nulla.


Battaglia, massacro, caos e tumulto.


La forza di Lin Ming però era limitata e non c'era nulla di sorprendente in lui. Durante un periodo di guerra del genere, aveva una moglie e un figlio, e soffriva ad ogni battaglia. Poteva morire da un momento all'altro ed era impotente.


<em>'Non ho trovato il Cubo Magico...'


'Senza il supporto iniziale del Cubo Magico non avrei mai superato il periodo più difficile della mia vita. Di conseguenza sono stato preso di mira dalle trame degli altri e ho ricevuto delle ferite nascoste che non mi hanno permesso di allenare le arti marziali. Così sono stato costretto a condurre una vita senza speranza. Questo è un mondo parallelo, è...'</em>


Lin Ming era lucido, sapeva che erano tutte illusioni. Nella sua mente, lo spirito da battaglia primordiale brillò e protesse i suoi pensieri.


<em>'In effetti è un'illusione, mira al punto più debole della mia mente. In tutta la mia vita cosa temo di più? A parte perdere tutti coloro che amo, ciò che temo di più è perdere la mia coltivazione. E questa illusione mi ha fatto tornare ad una vita mortale dove affronto sofferenze e miseria....'</em>


<em>'L'illusione di Bing Yue non è paragonabile a quella di Bing Meng, ma posso ancora intravedere alcuni dei misteri della Legge del Sogno Divino in essa..'</em>


L'obiettivo di Lin Ming era Bing Meng, ma prima doveva capire che legge coltivava e l'incontro con Bing Yue era la prima occasione che aveva di farlo. Quindi non aveva fretta di distruggere questa illusione.


"È un'illusione? Lin Ming è stato influenzato da un'illusione?"


Durante le qualificazioni precedenti, quasi ogni avversario delle tre fate era stato sconfitto all'istante. Ora Lin Ming era fermo sul posto ed era impossibile capire in che situazione si trovasse.


"Mm?"


Nel palco, Bing Yue si accigliò. Poteva sentire che le sue illusioni non potevano invadere il mare spirituale ed erano isolate all'esterno.


"La volontà di questa persona è grande. È impossibile usare un'illusione per sconfiggerlo."


"Bing Yue ha incontrato un vero avversario. La sua difesa della volontà è inoppugnabile." Bing Huan e Bing Yun stavano guardando lo scontro.


"Non può farci niente. Sembra che dovrà mettercela tutta e usare l'Arte del Controllo dello Spirito."
                                


                                



