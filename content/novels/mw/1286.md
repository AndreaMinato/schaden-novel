---
weight: 1286
title: Capitolo 1286 – Tre colpi di spada
pubDate: 2025-12-15T08:37:10.343Z
tags:
    - mw
---


<em>Capitolo regolare,
5 capitoli in coda (5 Paolo), 0/5
-Schadenfreude</em>


"19esimo incontro, Zanna di Drago contro Yuwen Bo!"


Annunciò ad alta voce Vasto Cosmo da sopra il campo di arti marziali. Zanna di Drago proveniva dalla stessa area delle semifinali di Lin Ming. La loro forza era simile, quindi i due avrebbero combattuto il loro primo incontro nello stesso periodo. Dopo Lin Ming fu il turno di Zanna di Drago.


Il suo avversario era Yuwen Bo, che proveniva dal Mondo Vasto Universo ed era il discendente diretto del Grande Re del Mondo Vasto Universo. Durante le qualificazioni, aveva superato di gran lunga You Wujin.


La forza di Zanna di Drago era evidente. E ora, dopo che Lin Ming aveva sconfitto Bing Yue, pochissimi credevano che Yuwen Bo avrebbe vinto. Anche così, nel momento in cui Yuwen Bo entrò in campo, fu accolto dall'esultanza del pubblico. Dato che il Mondo Vasto Universo ospitava le finali e questa era la terra di Yuwen Bo, naturalmente aveva molti sostenitori.


Zanna di Drago si inchinò. "Buon incontro."


Ora che doveva affrontarlo, Yuwen Bo aveva un'espressione cupa.


Non appena Vasto Cosmo annunciò l'inizio dello scontro, Yuwen Bo colpì con tutte le sue forze. Sapeva che le sue possibilità di sconfiggere Zanna di Drago erano estremamente basse; se non avesse usato subito i suoi assi nella manica, allora sarebbe stato spacciato.


"Lama di Mille chilometri!"


La spada di Yuwen Bo scattò e la luce di spada formò un raggio da quanto era stata compressa. Tutto intorno, lo spazio iniziò a distorcersi e la luce stessa divenne quasi invisibile, come se fosse stata nascosta dallo spazio deformato.


Era quasi impossibile da evitare data la sua estrema velocità e la sua traiettoria quasi impercettibile.


Purtroppo per lui il suo avversario era Zanna di Drago.


Quando la Lama di Mille chilometri si avvicinò all'avversario, il flusso del tempo iniziò a rallentare. Corrispondentemente, anche la luce di spada di Yuwen Bo diminuì in velocità.


Zanna di Drago evitò con calma quella luce di spada mentre menava un fendente verso il petto di Yuwen Bo.


<em>Hummm!</em>


L'energia fischiò. Le pupille di Yuwen Bo si contrassero mentre arretrava rapidamente.


Allo stesso tempo però il corpo di Zanna di Drago si divise in quattro copie e attaccò Yuwen Bo da più direzioni. Le immagini a specchio non erano illusioni, ma vere personificazioni che contenevano una porzione del potere combattivo dell'originale.


Quattro spade radunate in uno. Yuwen Bo gridò, facendo circolare la vera essenza al limite per resistere al colpo, ma la differenza di forza era semplicemente troppo grande.


<em>Peng!</em>


La luce di spada esplose e Yuwen Bo fu scaraventato via. Era stato sconfitto velocemente e facilmente.


"Vittoria per Zanna di Drago!"


Vasto Cosmo osservò con interesse Zanna di Drago. Questo risultato rientrava già nelle sue aspettative. Durante le prime fasi delle finali, prima che i primi dieci venissero scelti, i veri grandi geni avrebbero vinto senza difficoltà.


"Questo Zanna di Drago è troppo forte! Quei due della Stella del Cimitero Lunare, Lin Ming e Zanna di Drago, sono entrambi mostri!"


"Ho sentito che Zanna di Drago ha degli occhi strani. Una volta che li attiva, la sua forza si moltiplicherà, ma non li ha nemmeno attivati. Yuwen Bo era troppo debole e non ha dovuto nemmeno usarli."


Il pubblico non sapeva delle Pupille Tre Vite, ma poteva percepire che c'era qualcosa di formidabile nelle leggi di Zanna di Drago.


"20esimo incontro, Lan Ling contro Jun Biyue!"


Annunciò di nuovo Vasto Cosmo.


Lan Ling era un discepolo dell'Empireo Spirito Libero!


In termini di posizione e forza, l'Empireo era considerato tra i più potenti nel suo stadio. Nei tornei precedenti, i discepoli del Divino Palazzo Spirito Libero avevano ottenuto risultati meravigliosi.


Lan Ling scese in campo con sicurezza. E, dall'altra parte dell'arena, Jun Biyue aveva ancora la spada sulle spalle e una bottiglia di vino che pendeva dal suo fianco. Teneva un adorabile coniglietto tra le mani.


"Coniglietto, rimani qui per un po'. Tornerò non appena possibile."


Mentre parlava, posò il coniglietto sulla sedia. Accarezzò con affetto l'animaletto e poi prese la sua spada mentre si muoveva verso il palco.


Quando Lan Ling lo vide, sorrise: "In questo momento sei ancora dell'umore per tenere un coniglio?"


Jun Biyue non rispose.


Lan Ling si arrabbiò dopo essere stato ignorato così: "Perché non ammetti la sconfitta?"


"Ammettere la sconfitta? Perché lo farei? Credo che per sconfiggerti tre colpi di spada dovrebbero essere sufficienti."


Il pubblico fu scioccato dalle sue parole.


"Tre colpi di spada?!"


Lan Ling non era allo stesso livello di Yuwen Bo. Era un vero e proprio discendente di un Empireo, inoltre non era nemmeno debole tra gli altri eredi. Alcuni pensavano che potesse arrivare tra le prime dieci posizioni. Quanto era arrogante Jun Biyue a dire parole del genere?


"Che origini ha questo ragazzo? È impazzito?"


"Tre colpi di spada per battere Lan Ling? Solo qualcuno come Xiao Moxian oserebbe dire parole del genere!"


"Troppo folle!"


Molti spettatori strabuzzarono gli occhi. In passato, a parte finire primo nella sua aurea delle semifinali, Jun Biyue non aveva mostrato nessuna grande capacità. E, finire primo nella divisione delle semifinali non significava nulla. Molti pensavano che non sarebbe nemmeno arrivato tra le prime 50 posizioni.


"Ahahah!"


Lan Ling rise selvaggiamente: "Interessante, quanto è interessante! Non ricordo da quanto tempo qualcuno mi ha detto parole così arroganti! Sconfiggermi in tre colpi? Bene! Ottimo! Allora mostrami come mi sconfiggerai!"


<em>Qing!</em>


Lan Ling brandì una sciabola. Nonostante stesse sorridendo, la sua espressione era gelida e piena di intento omicida. Era evidente che fosse infuriato per essere stato deriso da Jun Biyue!


Jun Biyue brandì silenziosamente la sua spada. L'arma era lunga quattro piedi e la lama non era lucida e brillante, ma era macchiata di ruggine. Sembrava l'arma di un comune mortale che era stata macchiata di sangue da molto tempo e alla fine si era rovinata.


Jun Biyue brandì la sua arma ed entrò nel palco con alterigia. I suoi abiti erano bianchi come la neve. I suoi lineamenti erano splendidi e delicati, pareva uno scolaro solitario e malinconico. Se non fosse per la spada nelle sue mani e si trovasse in una nazione di mortali, sarebbe stato facile immaginarlo partecipare agli esami imperiali. In realtà, la sua spada sembrava fin troppo rovinata perfino per un praticante di arti marziali mortale. Se l'avessero trovata per strada, nessuno l'avrebbe raccolta.


"Credi che quell'arma può sconfiggermi? Credo che sia tu quello folle qui." Sogghignò Lan Ling mentre guardava quella spada.


La lama sembrava comune metallo, ma Lin Ming sentì che conteneva un potere divino speciale, una sensazione indescrivibile che era perfino simile all'Altare Sigillo Divino.


"Quella spada..." Lin Ming si accigliò. "Da dove proviene Jun Biyue?"


"Il primo colpo! Luce!"


Jun Biyue attaccò. Con un movimento della spada, la luce fu inghiottita. Tutti i raggi attorno furono completamente deformati da quest'arma, radunandosi su di essa. In quell'istante, lo spazio nel raggio di dieci chilometri attorno a Jun Biyue era diventato un mondo nero come la pece!


"Questo..." Lan Ling sussultò e si fermò. Subito dopo la spada di Jun Biyue iniziò ad emettere un bagliore fiammeggiante. Questo bagliore risaltava molto nel mondo dell'oscurità assoluta, era accecante. La luce non era affatto ordinaria. Un normale praticante di arti marziali sarebbe stato bruciato dai suoi raggi anche se non l'avesse guardata direttamente.


Anche Lin Ming non poté che chiudere gli occhi in una situazione del genere. E non troppo lontano da lui, le pupille di Zanna di Drago si erano rimpicciolite, diventando piccole quanto punte di spillo. Aveva attivato le Pupille Tre Vite.


"Manipolazione della luce?"


Gridò con ammirazione un guerriero.


"No, quelle sono le Leggi Yin Yang!" Le pupille di Lin Ming si rimpicciolirono. Aveva sperimentato la tribolazione celeste e gli ultimi due livelli erano composti da yin e yang. Certamente sapeva quanto erano potenti le leggi Yin e Yang.


Nel Regno Divino, le leggi dello Spazio e del Tempo erano considerate le leggi più difficili da allenare, ma non erano le vere regine tra le leggi. Ce n'erano altre che potevano rivaleggiare con esse, ad esempio le Leggi Yin e Yang!


Queste energie erano il fondamento di ogni forma di vita. In effetti c'erano ancora meno persone che le coltivavano rispetto a quelli che praticavano le Leggi del Tempo e dello Spazio.


Mentre la luce yin e yang sembrava sul punto di inghiottire tutto, Lan Ling ruggì: "Re Spirito Libero!"


Una luce di sciabola rossa squarciò il cielo come un pilastro che sorreggeva il cielo, quasi tagliando il cielo a metà. Quando molti videro la luce di sciabola, sentirono il battito cardiaco accelerare.


"Potenza trascendente! Quella è una potenza trascendente!"


"Esatto, questa è la potenza trascendente dell'Empireo Spirito Libero, il Re Spirito Libero! Nonostante non sia completa, è comunque una potenza trascendente. Pochi possono rivaleggiare col suo potere!"


Lan Ling aveva usato la sua potenza trascendente per distruggere Jun Biyue e le sue leggi Yin e Yang! Tuttavia questa era anche la dimostrazione che il suo avversario era troppo potente e che non gli aveva lasciato altra scelta se non combattere con tutte le sue forze.


Per un praticante di arti marziali di comuni origini era un risultato di cui andare fieri.


"Il secondo colpo! Taglio!"


Jun Biyue puntò verso la luce di sciabola rossa e menò un fendente. Non si sapeva che mossa avesse usato, questa spada parve aver sottratto la luce a questo mondo, come se il sole e la luna fossero scomparsi, lasciando solo nero e bianco assoluti. La luce di sciabola di Lan Ling fu squarciata da quella di Jun Biyue, disintegrandosi completamente!


Allo stesso tempo anche la luce di spada di Jun Biyue si sciolse. I due colpi si erano annullati a vicenda e scomparirono allo stesso tempo.


"Il terzo colpo! Sconfitta!"


Incredibilmente, dopo aver scagliato due attacchi quasi impareggiabili, menò un altro fendente in un attimo di secondo!


Lan Ling invece aveva esaurito le forze dopo aver usato la sua potenza trascendente incompleta. Poté solo guardare impotente mentre la spada di Jun Biyue si precipitava su di lui!


"Com'è possibile?"


Lan Ling era pieno di incredulità. Non poteva credere che Jun Biyue sarebbe stato così potente da lanciare tre terrificanti colpi di spada in rapida successione. Da dove proveniva questo potere inesauribile?


Non c'era più tempo però per pensarci. L'ultimo colpo di spada di Jun Biyue aveva squarciato facilmente la sua sciabola di luce e aveva infranto la sua vera essenza protettiva.


Con un lieve scoppio, la barriera protettiva di Lan Ling crollò e fu scaraventato all'indietro come una bambola di pezza.


Lan Ling sputò una grossa boccata di sangue e cadde a terra, completamente sconfitto.


L'intero pubblico rimase scioccato.


Jun Biyue aveva davvero usato tre colpi per battere Lan Ling. Lo aveva sconfitto proprio come aveva detto che avrebbe fatto.


Inoltre il suo avversario era un vero discendente di un Empireo. Anche tra i vari eredi di Empirei, Lan Ling non era così debole, eppure aveva perso miserabilmente.


Che sorta di origini aveva Jun Biyue?


Anche Lin Ming aveva da tempo notato la sorpresa di Jun Biyue,. Lan Ling era davvero forte, ma la sua potenza serviva solo a fare da netto contrasto con la potenza anormale di Jun Biyue.


Lin Ming iniziò perfino a chiedersi chi fosse più potente tra Zanna di Drago e Jun Biyue.


"Questo Jun Biyue... ho sentito che è un comune praticante di arti marziali. Com'è possibile?"


Anche Zanna di Drago sembrava di comuni origini, ma in realtà anche lui era il discendente di un Empireo. Ora pareva che anche Jun Biyue provenisse dal mondo dei mortali, ma come poteva un praticante di arti marziali del genere raggiungere un tale livello?
                                


                                



