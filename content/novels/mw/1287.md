---
weight: 1287
title: Capitolo 1287 – I Dodici Figli di Sigillo Divino
pubDate: 2025-12-15T08:37:10.343Z
tags:
    - mw
---


<em>Capitolo regolare,
5 capitoli in coda (5 Paolo), 0/5
-Schadenfreude</em>


"Quella spada è sospetta..." La voce di Mu Qianxue risuonò nella mente di Lin Ming.


Quell'arma chiaramente era macchiata di ruggine, eppure conteneva una forza misteriosa.


"Penso anche io che sia strana, ma non riesco a capire affatto cosa sia. Forse quella spada era la sua occasione fortunata."


Quando Lin Ming era diventato potente, aveva contato sul Cubo Magico per farlo. Naturalmente la maggior parte dei suoi progressi erano stati merito della sua forza e della sua risoluzione. La sua determinazione, volontà e destino erano tutti indispensabili.


Se qualcuno avesse ottenuto uno strumento magico sconvolgente e avesse anche posseduto grande volontà e destino, non sarebbe stato strano se avesse potuto crescere al punto di sconfiggere il discendente di un Empireo in tre mosse.


Jun Biyue aveva avuto l'occasione di diventare una persona simile. In tal caso, era proprio un praticante di arti marziali dalle origini mortali, un'eccezione rarissima che poteva apparire una volta ogni biliardo di biliardi di persone.


Mentre Lin Ming ci pensava, Jun Biyue era già tornato al suo posto. Riprese il coniglietto bianco tra le braccia, accarezzandolo gentilmente mentre meditava.


L'esultanza del pubblico e l'orrore e la curiosità negli sguardi degli altri partecipanti non sembrarono avere nessun effetto su di lui, come se fosse indifferente nei confronti del resto del mondo.


Per quanto riguardava il coniglietto, non era stato agitato affatto da questo campo di battaglia pieno di intento omicida e sangue. Invece era seduto serenamente sulle gambe di Jun Biyue, i suoi occhietti rossi erano chiusi in pace, come se si stesse godendo le carezze.


"Lin Ming, quel coniglio... è strano."


"Mm?" Lin Ming sussultò. "Come strano?"


"Non è affatto un coniglio. Piuttosto, sta prendendo in prestito la forma di un coniglio. C'è un'anima misteriosa al suo interno che sta usando il coniglietto come corpo temporaneo."


"Un'anima misteriosa? Che sia il maestro di Jun Biyue?" Disse senza pensare Lin Ming. Secondo lui, se qualcuno avesse voluto raggiungere il livello di Jun Biyue, sicuramente avrebbe avuto bisogno di qualche maestro che lo guidava in segreto.


"Forse no..." Mu Qianxue scosse la testa. "Quell'anima dà una sensazione molto delicata. Pare lo spirito di una ragazza ordinaria... è impossibile da spiegare. Dall'inizio alla fine, questo Jun Biyue sembra pieno di segreti."


Un giovane scolaro malinconico e pensieroso, portava sempre con sé un coniglietto e una bottiglia di vino appesa al suo fianco. Usava una spada che sembrava macchiata di ruggine e, anche se sembrava così ordinario, poteva scatenare una forza combattiva così terrificante!


Si poteva dire che il Regno Divino fosse fin troppo grande e contenesse fin troppi geni.


In quel momento, nel Divino Palazzo Vasto Universo, anche l'Empireo Vasto Universo stava osservando la spada nelle mani di Jun Biyue. "Quella spada... che sia un artefatto divino?"


Perfino l'Empireo Vasto Universo non riusciva a capire cosa fosse quella spada. O, ad essere più precisi, poteva percepire che era il tesoro di un Empireo, ma come poteva un praticante di arti marziali al Mare Divino Realm guidare i movimenti del tesoro spirituale e fargli anche rilasciare una forza così sorprendente?


Vicino a lui, l'Empirea Sogno Divino scosse la testa dicendo: "Non è uno strumento divino, ma qualcosa che lo supera... in effetti è solo il tesoro spirituale di un Empireo e al picco del suo livello, ma l'aspetto curioso sono le macchie di sangue che coprono la lama."


"Macchie di sangue?!"


L'Empireo Vasto Universo ne fu sbalordito: "Sta dicendo che quelle non sono macchie di ruggine, ma di sangue?"


Quei segni sembravano proprio delle macchie di sangue mai ripulite sulla spada di un mortale. E ora, a quanto pareva, sembrava vero.


Tuttavia... di chi poteva essere quel sangue?


Un Empireo avrebbe potuto distruggere un tesoro di questo livello se avesse usato tutte le sue forze, ma farlo arrugginire con un po' di gocce di sangue era assurdo!


L'Empirea Sogno Divino disse con fare misterioso: "I tesori spirituali hanno uno spirito e possono scegliere il loro padrone. Anche Lin Ming ha un tesoro spirituale. Zanna di Drago è il discendente scelto dal Vecchio Tre Vite. Mentre la calamità si avvicina, molti antichi oggetti spirituali lo percepiranno. La loro ricomparsa non è affatto una coincidenza... per questo sono apparsi così tanti geni in questo Incontro di Arti Marziali Assoluto. Forse avverrà anche nel prossimo..."


L'Empireo Vasto Universo si sentì sotto pressione. Era ben consapevole che per innumerevoli persone la sua posizione era una vetta irraggiungibile, ma di fronte alla grande calamità non sarebbe stato altro che uno schizzo d'acqua di fronte ad un oceano impetuoso, si sarebbe disperso come un fiore morente in inverno.


"Spero che questi membri della giovane generazione possano crescere pienamente prima dell'arrivo della grande calamità."


Disse piano l'Empireo Vasto Universo. Lo sperava per sé, ma anche per il Regno Divino.


Una strana luce brillò negli occhi dell'Empireo Genesi Diabolica. Nessuno poteva capire cosa stava pensando.


Nell'arena, dopo Jun Biyue, fu il momento di scendere in campo per il coltivatore del corpo e dell'energia Shiku. Durante questa battaglia, anche lui rivelò una forza combattiva anormale, suscitando la sorpresa di molti.


E dopo di lui apparì un altro genio mostruoso. Questa persona non era umana, era un principe della razza dei mostri. Il suo titolo e il suo atteggiamento erano oltremodo arroganti e si definiva il Lord Mostro, uno nato con il sangue di un re. Aveva combattuto anche lui contro il discendente di un Empireo, ma l'aveva battuto di netto. Era stata una battaglia completamente a senso unico. Si poteva perfino dire che il Principe dei Mostri stesse giocando come un gatto col topo.


"Lord Mostro?"


Lin Ming notò questo giovane. "Un principe dei mostri è venuto a partecipare all'Incontro di Arti Marziali Assoluto dell'umanità? È permesso?"


Lin Ming osservò il giovane. Questo tipo era assurdamente spudorato e arbitrario nei modi, ma in effetti era molto forte.


"Che delusione. Sono questi i discendenti di Empirei che rappresentano il livello più alto di talento della razza umana?"


Disse con sdegno il giovane. Le sue parole attirarono immediatamente le occhiatacce di molti geni umani.


"Che state a guardare? Se avete il coraggio, allora venite a sconfiggermi, ma ne avrete la forza...? Ahahahah!"


Il giovane mostro rise spudoratamente e selvaggiamente, le sue risate risuonavano in lungo e in largo, ma molti membri d'élite presenti semplicemente non avevano l'energia di affrontarlo. Non potevano nemmeno sconfiggere il discendente dell'Empireo che le aveva appena ricevute di santa ragione.


"Fatemi tutti spazio!"


Ruggì il giovane mostro. La sua voce aveva uno strano potere penetrante che faceva intorpidire le orecchie. Molti geni non poterono trattenersi dal fargli strada. Il giovane mostro camminò con spacconeria verso il suo posto e si sedette, aveva allargato le gambe con fare annoiato, come un sovrano tediato, gonfio di arroganza, come se nessuno potesse rivaleggiare con lui.


Lin Ming non gli prestò troppa attenzione e distolse lo sguardo.


Presto il 25esimo incontro e anche l'ultimo del primo round sarebbe iniziato.


I due entrati in campo erano ad un livello simile. Uno di loro era Xue Tu, un praticante di arti marziali delle Terre Sacre di un Grande Re del Mondo. Dopo uno scontro estenuante batté il suo avversario e così divenne il solo discepolo delle Terre Sacre dei 3000 Grandi Re del Mondo ad aver passato la prima fase.


A parte lui, gli altri erano stati sconfitti!


Nonostante il primo round della competizione fosse il più rilassato, si potevano dedurre molte informazioni dai risultati.


Solo a giudicare dalla forza che i partecipanti avevano rivelato, alcuni avevano già iniziato a prevedere chi sarebbero stati i primi del torneo. Era stata anche aperta una casa da gioco.


Tra le diverse centinaia di milioni di persone presenti, ognuna era una grande figura del Regno Divino con una ricchezza e un potere inimmaginabili a disposizione. Se avessero fatto una scommessa, le cifre sarebbero state astronomiche.


"Avete sentito? Alcuni alcuni li hanno definiti i dodici figli di Sigillo Divino." Alcuni guerrieri nell'area dei contendenti stavano discutendo tra di loro.


"Mm? I dodici figli di Sigillo Divino?"


"Sì, 12, ognuno con una possibilità di diventare una figura divina in futuro."


Sigillo Divino, diventare una figura divina, erano idee estremamente vaghe. In termini generali, implicava una persona dal potenziale colossale e illimitato, ma era difficile dire che livello avrebbe raggiunto in futuro.


Questa proposta naturalmente era stata ispirata dal Decreto Sigillo Divino dell'Empirea Sogno Divino.


Ora che erano arrivate le finali, le due parole Sigillo Divino sarebbero state riferite a dodici persone. I dodici figli di Sigillo Divino.


"Chi sono?"


"I primi tre sono persone che diventeranno sicuramente degli dei in futuro: Bing Meng, Xiao Moxian e Hang Chi. Bing Meng è la prima e per quanto riguarda i più deboli, è difficile da dire. Tuttavia, solo in termini di potenziale, Xiao Moxian, spazza via tutti gli altri."


"Dopo c'è Jun Biyue e il principe dei mostri; sono il quarto e il quinto. La classifica è un po' difficile da definire, ci sono troppe opinioni diverse. Lin Ming, Zanna di Drago, Bai Yao, Shiku, Gongyang Dao, Hua Xuan... non abbiamo abbastanza informazioni su queste persone, quindi è impossibile valutare la loro forza."


Naturalmente Lin Ming sentì queste discussioni.


"I dodici figli di Sigillo Divino?" Lin Ming sorrise lievemente: "Nonostante questa classifica non sia necessariamente accurata, molti che ho notato sono tutti in questa lista. Senza dubbio le finali saranno tra quelle dodici persone."


Lin Ming non pensava che Zanna di Drago fosse più debole di Jun Biyue. Molti non avevano compreso la forza di Zanna di Drago e quindi non sapevano come classificarla. I primi tre però erano plausibili. Hang Chi dava una sensazione indescrivibile. In realtà non aveva mostrato nemmeno un briciolo della sua vera forza e non aveva avuto nemmeno il bisogno di farlo. Solo la reputazione del Monte Potala poteva destare il timore reverenziale di moltissime persone.
                                


                                



