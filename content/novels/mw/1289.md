---
weight: 12890
title: Capitolo 1289 – Iniziano le battaglie delle finali
pubDate: 2025-12-15T08:37:10.343Z
tags:
    - mw
---


<em>CAPITOLO SPONSORIZZATO, ringraziamo Paolo!
3 capitoli in coda (3 Paolo), 0/5
-Schadenfreude</em>


"Quel Lin Ming ha scaraventato via Gongyang Dao con un solo colpo di lancia!"


Il pubblico era sbigottito; Lin Ming era troppo feroce. In quanto a velocità, leggi e ogni altro aspetto era un genio sbalorditivo, e anche le sue tecniche combattive erano terrificanti. Era un praticante di arti marziali versatile che sembrava non avere nessun punto debole.


"Lin Ming ormai diventerà uno dei favoriti."


"Sei molto potente." Disse Gongyang Dao. All'improvviso si alzò e si strappò gli abiti laceri, rivelando un corpo muscoloso dalla pelle scura che sembrava forgiato dal metallo. Non si sapeva che fisico speciale possedeva, ma dopo che attivava il potere del suo sangue, il suo corpo prima magro sarebbe cresciuto enormemente. I suoi muscoli cominciarono a sporgere e la sua forza arrivò a livelli ridicoli.


Gongyang Dao fissava Lin Ming come un orso selvaggio e si asciugò il sangue che colava dalle sue labbra.


"Mm? Puoi ancora stare in piedi?" Lin Ming ne fu sorpreso. Durante il colpo di prima aveva usato quasi tutta la sua forza, ma sembrava che la resistenza e le capacità difensive di Gongyang Dao avessero superato la sua immaginazione. Doveva essere davvero straordinario in effetti per essere stato incluso tra i dodici figli di Sigillo Divino.


Poteva già immaginare che i combattimenti d'ora in poi sarebbero stati molto più difficili! Zanna di Drago, Xiao Moxian, Bing Meng, Bing Yue, Hang Chi, nessuno di loro sarebbe stato facile da battere.


"In realtà ho già perso questa battaglia. Il maestro aveva ragione, non ci sono limiti in questo universo. C'è sempre una persona più potente. La mia coltivazione è ancora insufficiente, ma non mi arrenderò così. Ho ancora un ultimo colpo a disposizione. Se puoi riceverlo, allora ammetterò la sconfitta!"


In origine, gli incontri dell'arena non si sarebbero dovuti prolungare troppo. Essere messi in netto svantaggio in una sola mossa in un certo senso era già una sconfitta.


Gongyang Dao sollevò le braccia sopra la testa. Mentre lo faceva, la sua aura cambiò all'improvviso diventando molto più crudele e maniacale, come quella di un demone. I suoi occhi rivelarono una profonda sete di sangue.


"Sutra della Sciabola della Prigione Sanguigna, prima mossa – Ammazza Demoni!"


Gongyang Dao pronunciò ogni parola con chiarezza a causa del rispetto che provava nei confronti del suo maestro. Il Sutra della Sciabola della Prigione Sanguigna era la potenza trascendente creata dal suo maestro!


Un vecchio nell'area tra i partecipanti più onorabili disse lentamente: "Questo Gongyang Dao è riuscito davvero a coltivare il Sutra della Sciabola della Prigione Sanguigna. Questa potenza trascendente rappresenta la conoscenza totale del dao della sciabola del suo maestro. Contiene numerose tecniche e ancora più leggi. Tuttavia, il Sutra della Sciabola è diverso dalla maggior parte delle potenze trascendenti, il livello per allenarla dev'essere assurdamente alto. Non mi sarei mai immaginato che Gongyang Dao sarebbe riuscito ad apprendere con successo la prima mossa."


Ogni potenza trascendente era formata dalla comprensione più completa e ricca. Dopotutto era la sintesi di tutte le conoscenze di un Empireo.


In quel momento Gongyang Dao si mosse. Il suo corpo scomparì, lasciando dietro di sé un'immagine residua rossa, mentre la sciabola spessa nelle sue mani menava un fendente verso il basso. Quest'arma sembrava essere capace di tagliare a metà il mondo, inghiottendolo tutto!


Mentre colpiva, una traccia di desiderio brillò nelle pupille di Gongyang Dao. In quel momento sembrava quasi che esistesse solo la sciabola nel mondo. anche se il pubblico era a decine di chilometri di distanza, si sentì attaccato dalla sciabola. Era stato influenzato dalla luce dell'arma e l'energia del suo sangue si agitò.


Lin Ming, che doveva sopportare l'impatto di questo attacco, si sentì all'improvviso come se tutti i vasi sanguigni nel suo corpo stessero per esplodere e il flusso del sangue si stesse invertendo. Aveva difficoltà a resistere.


Queste erano Leggi del Sangue. Usando le Leggi, si poteva direzionare il flusso sanguigno di una persona. Se questo colpo fosse piombato su un esercito di un milione di uomini, avrebbe fatto zampillare sangue dalle loro vene. I loro corpi si sarebbero ridotti in poltiglia di carne e fiumi cremisi che si sarebbero radunati formando una vera pozza infernale!


Il nome del Sutra della Sciabola della Prigione Sanguigna era dovuto in parte da questo effetto. In passato il Sovrano della Sciabola aveva contato su questa tecnica per uccidere moltissime persone!


"Muori!"


Gridò Gongyang Dao. Una raggio di luce cremisi spesso come un pitone piombò dall'alto!


In quel momento, Lin Ming attivò sette delle Otto Porte Nascoste nel suo corpo. La Forza del Dio Blasfemo si scatenò e il sangue dell'Antica Fenice bruciò, la sua forza combattiva giunse al culmine.


Lin Ming sferrò un colpo. Dietro di lui apparì l'immagine di un enorme albero divino, la sua chioma che torreggiava nel cielo. Sotto la sua ombra, il potere sanguigno di Lin Ming si stabilizzò. Non importava quanto fosse selvaggio il Sutra della Sciabola della Prigione Sanguigna, Lin Ming rimase solido e stabile come il Monte Tai.


"Esplodi!"


Il fulmine e il fuoco si incrociarono e si scatenò una forza incredibile. Il potere di Lin Ming impattò sulla luce cremisi di Gongyang Dao, facendola esplodere in innumerevoli frammenti che caddero a terra come petali rosa, polverizzando perfino il pavimento di pietra!


<em>Puff!</em>


Gongyang Dao sputò una boccata di sangue, tremò e impallidì.


"Ho perso, sono convinto della mia sconfitta!"


Gongyang Dao riuscì a stento a rialzarsi usando la sciabola per sorreggersi. Quel colpo di prima gli aveva inferto troppi danni ed era stato anche investito dal contrattacco di Lin Ming, aggravando ulteriormente le sue ferite! Era riuscito a rimanere in piedi perché stava contando sulla suo sangue speciale e il suo corpo formidabile.


"Se non avessi partecipato a questo torneo, non mi sarei mai immaginato che sarebbero esistiti così tanti esperti. Ciò che dice il maestro è vero, la strada è ancora lunga."


Gongyang Dao chiuse gli occhi mentre rifletteva. Prima di partecipare al torneo, il Sovrano della Sciabola lo aveva già avvertito che sarebbe venuto qui solo per ottenere esperienza e temprarsi; sarebbe stato impossibile per lui ottenere il primo posto.


Gongyang Dao in origine non lo aveva accettato, ma ora sembrava che il suo maestro avesse ragione!


Era uno dei 22 discepoli del Sovrano della Sciabola e, dopo aver attraversato innumerevoli tribolazioni, era stato uno degli unici due sopravvissuti. Il suo corpo aveva una stirpe speciale e il suo fisico era paragonabile a quello di un'antica bestia feroce. Non solo, la sua percezione era estremamente alta e gli aveva permesso di allenare la prima mossa del Sutra della Sciabola negli stadi avanzati del Mare Divino Realm.
E con il Sovrano della Sciabola ad istruirlo personalmente, non gli mancavano le risorse, né le eredità. Tuttavia aveva perso completamente. Non sarebbe mai entrato tra le prime dieci posizioni!


Si poteva solo dire che c'erano troppi geni nel Regno Divino. C'erano dei grandi talenti con un grande destino, un destino che avrebbe portato loro un futuro inimmaginabile.


Il pubblico si ammutolì dopo che Gongyang Dao subì la sua triste sconfitta, molti di loro non si aspettavano un risultato del genere. Nonostante l'ultimo colpo di Gongyang Dao fosse stato estremamente forte, era stato comunque bloccato dall'avversario. Lin Ming era come una grande montagna, stabile e saldo!


Fino a questo punto, la potenza che Lin Ming aveva rivelato finora era stata inferiore a Jun Biyue e il Principe dei Mostri. Anche così, non era mai stato sconfitto. Questo aveva reso difficile a molte persone determinare i suoi limiti.


"I dodici figli di Sigillo Divino... no, dovrebbero essere chiamati i dieci figli di Sigillo Divino. Questo Lin Ming potrebbe finire tra i primi sei."


"Cosa ne sai? Non tirare ad indovinare ciecamente. Farai come tutti gli altri e giungerai alle tue conclusioni basandoti su una piccola quantità di informazioni incomplete. Lin Ming sicuramente non ha usato tutte le sue forze finora. Tuttavia Jun Biyue non è un'eccezione, anche lui sta nascondendo la sua forza.
È impossibile capire davvero chi è più potente e chi più debole. E, mentre le finali continuano, Bing Meng e Xiao Moxian probabilmente rimarranno nelle prime posizioni. Per quanto riguarda Hang Chi, deve ancora rivelare la sua forza, ma ogni diceria riguardo a lui è più terrificante della precedente."


"Non c'è bisogno di dubitare della potenza di Hang Chi. Ha sempre mantenuto un basso profilo e non si è mai rivelato più del necessario. Per quanto riguardava la sua forza, ci sono diverse figure di alto livello che possono garantire che è estremamente potente. Non puoi giudicarlo in base a come ha combattuto finora."


Il risultato delle finali della Proclamazione Celeste era imprevedibile. Nessuno poteva prevedere la comparsa di un combattente ancora più sorprendente tra i primi dieci. Per quanto riguardava i diversi discendenti dell'Empireo più famosi, era difficile valutare chi era il più forte.


"Vittoria per Lin Ming!"


Dichiarò con solennità Vasto Cosmo. Mentre le finali continuavano, perfino lui aveva difficoltà a mantenere la calma. L'intensità di questo round aveva superato di gran lunga quelli precedenti. Diverse figure di alto livello qui avrebbero avuto molte possibilità di diventare Empirei in futuro.


Negli Incontri di Arti Marziali Assoluti passati, i discendenti ai primi posti della Proclamazione Celeste sarebbero arrivati quasi ad un passo dallo stadio di Empireo. Per quanto riguardava quelli della Proclamazione della Terra, di solito sarebbero diventati Grandi Re del Mondo.


Solo in un Incontro di Arti Marziali ogni milione di anni circa sarebbe nato un vero Empireo.


Durante questo torneo però erano già apparsi tre giovani Empirei. Inoltre non sarebbero stati Empirei ordinari. Tra di loro, Xiao Moxian aveva il potenziale più grande. In futuro molto probabilmente sarebbe diventata una figura sbalorditiva perfino tra gli Empirei. Forse non sarebbe riuscita a rivaleggiare con Sogno divino, ma almeno sarebbe arrivata al livello di suo nonno! Questo era impensabile.


Vedendo così tanti giovani Empirei, come poteva Vasto Cosmo mantenere la calma? "Gli eroi nascono in periodi turbolenti. Visto che stanno nascendo così tanti talenti, è segno che sta per arrivare la grande calamità?"


Nell'ultima fase delle qualificazioni, c'erano molti vincitori che avevano ottenuto una serie imbattuta, tutti avevano conquistato la loro fetta di gloria!


Dopo che Lin Ming aveva finito l'incontro, anche Bai Yao, Zanna di Drago, Jun Biyue e gli altri sconfissero facilmente i loro avversari, arrivando direttamente alle finali!


Lin Ming non ne fu affatto sorpreso.


Alla fine Shiku batté l'ultimo dei dodici figli del Sigillo Divino e passò facilmente alla prossima fase.


Così, nelle finali c'erano:


Bing Meng, Xiao Moxian, Hang Chi, Lin Ming, Jun Biyue, il Principe dei Mostri, Shiku e Hua Xuan.


Nonostante non si potesse prevedere il risultato, si potevano fare delle ipotesi. Secondo queste speculazioni, il Divino Palazzo di Vasto Universo aveva aperto una casa da gioco.


In passato solo le organizzazioni di Re del Mondo avevano fatto piccole scommesse, ma questa volta la casa da gioco era gestita direttamente dal Palazzo Divino. Era naturale visto che era il Divino Palazzo di Vasto Universo a condurre l'evento.


I tassi di compensazione erano:


Le possibilità di Bing Meng di finire al primo posto erano date 1 a 1,5.


Le possibilità di Xiao Moxian e di Hang Chi di arrivare al primo posto erano date 1 a 2.


Le possibilità di Jun Biyue di finire in prima posizione erano date 1 a 6,5. Le sue possibilità di arrivare ai primi tre posti andavano da 1 a 2.


Le possibilità di Lin Ming e del Principe dei Mostri erano date 1 a 7. Le loro possibilità di finire tra i primi tre erano date 1 a 3.


Le possibilità di Zanna di Drago di finire al primo posto erano da 1 a 8. Le sue possibilità di finire tra i primi tre erano date 1 a 4.


Le possibilità di Shiku di finire tra i primi tre erano date 1 a 10.


Le possibilità di Hua Xuan di arrivare tra i primi tre erano date 1 a 15.


Infine, per Bai Yao, in quanto discepolo del Divino Palazzo di Vasto Universo, era stato escluso dalle scommesse. Questo era per impedire che gli altri sospettassero della loro sincerità. Nonostante l'organizzazione di un Empireo non avrebbe fatto qualcosa di così ridicolo di barare per manipolare il risultato, era meglio mettere a tacere chiunque l'avrebbe usato come pretesto per calunniarli.


Quando questi tassi di compensazione uscirono, causarono subito furore.


Non era vantaggioso scommettere su Bing Meng, Xiao Moxian e Hang Chi perché erano già riconosciuti come i favoriti. Per quanto riguardava Shiku e Hua Xuan, non avevano nessuna chance di conquistare il primo posto.


Questo fece avvilire Hua Xuan e Shiku. "Queste persone del Divino Palazzo del Vasto Universo pensano che siamo proprio insignificanti."


"Considerano solo Lin Ming e Jun Biyue. Ci sottovalutano troppo!"


Huan Xuan e Shiku non si lamentarono pubblicamente; potevano solo contare sui loro risultati per recuperare il loro onore.


Tuttavia c'erano altre persone che erano scontente.


"Come mai le mie possibilità sono solo una su sette?" Il Principe dei Mostri sorrise quando vide le possibilità della casa da gioco. "Chi è quel ritardato che ha stabilito queste possibilità? E chi diavolo è questo Lin Ming che pensa di potersi paragonare a me? E anche quel Jun Biyue; le sue possibilità sono superiori alle mie!"


La voce del Principe dei Mostri era forte e impudente. Sia Lin Ming che Jun Biyue lo sentirono.


Jun Biyue lo ignorò, continuò semplicemente ad abbracciare e ad accarezzare il coniglietto nelle sue mani, ma lo sguardo di Lin Ming divenne gelido mentre osservava il Principe dei Mostri.
                                


                                



