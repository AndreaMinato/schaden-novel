---
weight: 12910
title: Capitolo 1291 – Combattere contro il Principe dei Mostri
pubDate: 2025-12-15T08:37:10.344Z
tags:
    - mw
---


<em>CAPITOLO SPONSORIZZATO, ringraziamo Paolo!
1 capitoli in coda (1 Paolo), 0/5
-Schadenfreude</em>


"Di sicuro dici un sacco di stupidaggini. Non temi che ti si ritorcano contro? Voglio proprio vedere come mi sconfiggerai all'istante!" Hua Xuan era pieno di indignazione. Dopo essere stato deriso e alutato più e più volte da qualcuno, chiunque sarebbe impazzito di rabbia.


All'inizio della battaglia, Hua Xuan creò un denso scudo di energia Origin attorno al suo corpo.


Anche lui era un discendente di un Empireo. Coltivava le Leggi dello Spazio e del Metallo. Gli attacchi delle leggi del Metallo erano taglienti e intensi, e il loro potere difensivo era considerato quasi invincibile, denso e potente, non affatto inferiore alle Leggi della Terra.


Una barriera dorata proteggeva completamente Hua Xuan. Aveva già rivelato la sua tattica e aveva intenzione di iniziare una battaglia d'attrito. Nonostante il Principe dei Mostri fosse arrogante, la sua forza era ovvia. Prima d'ora aveva rivelato una forza simile a quella di Jun Biyue e Lin Ming.
Nonostante anche Hua Xuan fosse sicuro di sé, non credeva che le sue possibilità di vincere fossero troppo elevate. Inoltre, dato che era così pieno di sé, inevitabilmente il Principe dei Mostri doveva avere molti assi nella manica da rivelare.


Il suo avversario aveva già parlato fin troppo; perdere non sarebbe stato vergognoso. Tutto ciò che doveva fare era resistere per un po' di tempo.


"Hai finito di preparare il tuo guscio da tartaruga?"


Il Principe dei Mostri incrociò le braccia al petto con un sorriso pigro.


"Smettila di fingere di essere così incredibile. Non ho bisogno che tu mi aspetti, attaccami quando vuoi!" Gridò con rabbia Hua Xuan.


"Va bene. Allora lascia che metta alla prova quanto è duro il tuo guscio."


Ridendo, il Principe dei Mostri tirò fuori la sua arma. Era un'alabarda lunga dieci piedi!


La lama fredda emanava un intenso intento omicida. Sulla punta dell'alabarda c'era anche uno spuntone affilato. Poteva trafiggere e anche decapitare!


Con un'arma così pesante, bisognava avere un'immensa quantità di forza ed energia per mostrare la sua forza inarrestabile.


Il corpo mortale di un mostro in origine era di gran lunga superiore a quello di un umano. Il loro sangue era forte e c'erano leggi incise nel loro organismo. Inoltre la famiglia reale era ancora più formidabile.


Una considerevole parte della loro forza sarebbe emersa naturalmente con l'età. La coltivazione poteva solo influenzare un po' la loro potenza.


Quindi il talento di un mostro era estremamente importante. Una volta che fosse nato, oltre metà dei suoi futuri risultati sarebbe stato determinato dalla sua stirpe e dal suo talento.


Il Principe dei Mostri naturalmente era un genio sbalorditivo della sua razza.


"Allora beccati il mio colpo! Alabarda che Distrugge l'Universo!"


Il suo corpo eruttò energia. Il potere che divampava in lui non era inferiore a quello di un praticante di arti marziali che coltivava la trasformazione del corpo. Combinato con la sua energia da mostro, questo colpo squarciò lo spazio, la luce di alabarda sembrava un drago selvaggio che attraversava un fiume con uno slancio inarrestabile!


<em>Bang!</em>


La luce di alabarda impattò sullo scudo di energia Origin metallico di Hua Xuan. Risuonò un clangore incredibile, come avesse colpito una grossa campana di bronzo!


Una violenta onda d'urto si diffuse per migliaia di chilometri. Hua Xuan tremò e tutto il sangue nel suo corpo si agitò. Nonostante la sua barriera di tipo metallo fosse riuscita a stento a sopportare il colpo, erano già iniziate ad apparire delle lievi crepe.


"Dannazione!"


Hua Xuan strinse i denti, riversando tutta la sua vera essenza nella barriera. Le sue Leggi del Metallo erano arrivate appena al concetto di quinto livello. Se si fosse difeso soltanto, allora la sua barriera sarebbe stata estremamente difficile da rompere!


"Interessante!"


Il Principe dei Mostri attaccò di nuovo!


"Governa il Mondo!"


Mentre l'alabarda spazzava in avanti, Hua Xuan sentì il potere dello spazio attorno agitarsi. Una forza invisibile lo controllava, schiacciandolo!


Il suo avversario stava usando il potere dello spazio per rompere la barriera di Hua Xuan!


Il Principe dei Mostri aveva ottenuto grandi risultati nella manipolazione delle Leggi dello Spazio; era arrivato stabilmente al Concetto di quinto livello! Questo non perché l'avesse appreso e compreso da solo, ma a causa della maggior parte delle leggi già incise nel suo corpo. Mentre cresceva, avrebbe avuto bisogno solo un po' bisogno della guida di un maestro.


Hua Xuan era già arrivato al limite resistendo al potere dello spazio.


Sempre più crepe apparirono nella sua barriera!


Hua Xuan strinse i denti così tanto che la sua bocca si sporcò di sangue. Anche così, riuscì a stento a resistere!


"Il tuo guscetto è piuttosto duro. Allora lascia che sia la mia terza mossa a finirti!"


"Collasso del Vuoto!"


Il Principe dei Mostri spazzò in avanti una terza volta. All'improvviso il potere dello spazio che stava stringendo Hua Xuan esplose!


<em>Ka ka ka!</em>


Lo spazio tremò violentemente come se stesse per rompersi. Ad alti livelli, il Collasso del Vuoto poteva distruggere lo spazio stabile del Regno Divino. Una volta che lo faceva scoppiare, il potere dello spazio avrebbe potuto fare a pezzi qualunque praticante di arti marziali.


Il Principe dei Mostri era ancora lontano da questo stadio, ma fare tremare il potere dello spazio per strangolare qualcuno a morte era già terrificante.


Molti supremi esperti erano convinti che ciò che era più affilato al mondo non erano le armi artificiali, ma lo spazio!


Durante il terzo attacco del Principe dei Mostri, le sue leggi avevano raggiunto un livello terrificante. Hua Xuan non riuscì più a difendersi. La sua barriera si disintegrò e fu scaraventato all'indietro vomitando una boccata di sangue.


Durante questa battaglia Hua Xuan era stato sconfitto completamente. Il divario tra i due contendenti era fin troppo evidente.


"Ha perso! C'è troppa differenza tra di loro! Hua Xuan ha cercato di fare del suo meglio, ma è stato in difficoltà fin dall'inizio!"


"Mm... in realtà Hua Xuan è molto forte, ma è arrivato tra i primi dieci sopratutto per un colpo di fortuna. In termini di forza dovrebbe essere inferiore a Gongyang Dao.


Le finali di primo grado erano state tutte decise dagli ultimi incontri che avevano fatto durante la prima fase, che era stata disposta da Vasto Cosmo. Se avessero vinto, allora sarebbero avanzati alle finali di primo livello e se avessero perso sarebbero andati nelle finali di secondo livello.
Vasto Cosmo non era un dio onnisciente ed era stato comunque difficile per lui distinguere quale genio era più forte e quale più debole. Quindi non era strano che ci fossero delle irregolarità.


Tuttavia i migliori partecipanti delle finali di secondo grado potevano sfidare i contendenti nelle posizioni più basse delle finali di primo. Al termine dell'Incontro di Arti Marziali Assoluto, i primi dieci potrebbero non provenire tutti dall'attuale primo livello.


<em>Kuh!</em>


Hua Xuan era chinato su un ginocchio, si sosteneva con la spada. Stava ancora tossendo sangue; era ovvio che fosse rimasto gravemente ferito.


"Umpf! Sei riuscito a sopportare tre dei miei attacchi, non sei così pessimo. Per gli umani, saresti nella media."


Disse con profondo sdegno il Principe dei Mostro. Naturalmente le sue parole destarono la rabbia del pubblico.


"Questo idiota, è troppo arrogante!"


"Crede davvero che la sua razza dei mostri sia così sbalorditiva?"


"Un completo ritardato!"


Il Principe dei Mostri era davvero spudorato e arrogante. Così tante persone nel pubblico lo stavano insultando, ovviamente volevano farlo infuriare.


Tutti i giovani d'élite presenti provenivano da grandi organizzazioni. Chi di loro non era arrogante?


Tuttavia il Principe dei Mostri non ci badò affatto.


Pensava: '<em>Sì, sono arrogante, ma cosa potete farci?!'</em>


"La mia età scheletrica è di 31 anni. Voi inutili e patetici umani che abbaiate tra il pubblico, se avete un'età scheletrica inferiore a 51 anni e non siete convinti del risultato, allora sentitevi liberi di combattere contro di me!"


Le sue parole erano piene di energia da mostro, erano così rumorose che si diffusero facilmente tra l'intero pubblico.


Tutti i praticanti di arti marziali che prima stavano gridando come matti all'improvviso abbassarono la cresta.


"Età scheletrica di 31 anni?!"


"Questo mostro!"


Un'età scheletrica di 31 anni era fin troppo giovane! I praticanti di arti marziali che avevano partecipato all'Incontro di Arti Marziali Assoluto avevano circa 40 anni in media.
Anche Zanna di Drago aveva 36 anni ed era considerato piuttosto giovane. Molti dei membri d'élite presenti avevano 40-50 anni, ma anche se la loro forza fosse aumentata di 10 volte, non sarebbero riusciti a rivaleggiare con il Principe dei Mostri. Quindi potevano solo soffocare la rabbia senza avere l'energia per controbattere. La differenza tra di loro era troppo grande!


"Fate scendere in campo Ziao Moxian! Lo picchierà di santa ragione sicuramente!" Gridarono molti praticanti di arti marziali, incapaci di mandare giù la rabbia dopo che li aveva derisi tutti così. Anche così, nessuno poté scendere in campo contro di lui, quindi come potevano mantenere la calma dopo questa provocazione?


Tuttavia sapevano di non poter rivaleggiare contro il Principe dei Mostri, così potevano solo affidare le loro speranze ad altri grandi guerrieri nelle finali. Avevano bisogno che uno degli altri partecipanti superasse il Principe dei Mostri sia in forza che in talento.


"Xiao Moxian è estremamente giovane. Ho sentito che è ancora sulla ventina. Anche così, non può essere considerata pienamente umana.


Il talento di Xiao Moxian supera di gran lunga quello del Principe dei Mostri. Tuttavia metà del suo sangue proviene dalla Fenice dell'Oscurità, quindi potrebbe essere considerata per metà mostro.


Non avrebbe avuto alcun significato, sarebbe stato come un mostro che sconfiggeva un mostro.


Anche se il Principe dei Mostri era arrogante, non poteva non riconoscere il talento di Xiao Moxian, ma a parte lei, disprezzava tutti gli altri, inclusa perfino Bing Meng. Credeva che il talento di Bing Meng non fosse superiore al suo. Per quanto riguardava Hang Chi, era ancora più inutile.


"Quell'umano di nome Lin Ming, non scenderai in campo?"


Il Principe dei Mostri ridacchiò mentre guardava Lin Ming, il suo sguardo era pieno di provocazione. Voleva vedere l'espressione spaventata e confusa di Lin Ming, ma ne fu deluso. "Questo moccioso ha del coraggio. Umpf, vedremo quanto potrai mantenere il tuo atteggiamento calmo."


Lin Ming guardò Vasto Cosmo, che disse: "Se entrambi accettate e siete disposti a battervi prima del tempo, allora non mi opporrò!"


L'ordine degli scontri non era così importante e perfino Vasto Cosmo si stava stufando di sentire le grida del Principe dei Mostri. Doveva ammettere però che questo giovane era davvero potente!


Il potenziale di Lin Ming e del Principe dei Mostri erano a livelli differenti. Vasto Cosmo sapeva che Lin Ming era riuscito a scalare i 33 gradini dell'Altare Sigillo Divino perché aveva compreso un tipo molto speciale di leggi. I suoi futuri risultati sarebbero stati incredibili, ma prima che potesse trasformare con successo queste leggi in vera forza combattiva, sarebbe stato molto difficile per lui sconfiggere il Principe dei Mostri.


Questo perché il talento del Principe dei Mostri si manifestava perfettamente con la sua crescita. Ad ogni secondo fondeva sempre più leggi nel suo corpo, diventando ancora più potente.


Questa era la superiorità della razza dei mostri!


Se Lin Ming fosse stato sconfitto, allora non solo sarebbe stata una perdita per lui, ma anche un'umiliazione profonda per il Divino Palazzo di Vasto Universo. Questo perché tutti i suoi discepoli erano inferiori a Lin Ming.


Vasto Cosmo non poté che considerare la situazione. Al suo livello, la reputazione era molto importante per lui.


Vasto Cosmo guardò con significato Lin Ming e poi disse: "Devi stare attento. È molto forte!"


"Ringrazio Senior per l'avvertimento. Mi assicurerò di tenerlo a mente."


"Mm... bene."


Mentre i due parlavano velocemente con una trasmissione di vera essenza, Lin Ming avanzò, brandendo la sua lunga lancia di fronte al Principe dei Mostri.


Lancia lunga contro alabarda selvaggia!


Lin Ming non attaccò immediatamente, invece indicò il Principe dei Mostri con la lancia e disse freddamente: "È proprio una bella coincidenza che tu abbia 31 anni. Anche io non ho ancora compiuto 32 anni, abbiamo la stessa età! Incontro raramente qualcuno della mia età."


Il pubblico rimase scioccato. Anche Lin Ming aveva 31 anni?!


Nonostante la gente stesse notando ora Lin Ming, non sapevano quanti anni aveva. Dopotutto questa era la prima volta che molti sentivano parlare di lui, eppure aveva la stessa età del Principe dei Mostri!


Questo significava che questa battaglia sarebbe stata assolutamente alla pari!
                                


                                



