---
weight: 1292
title: Capitolo 1292 – Potenza del Dio Blasfemo
pubDate: 2025-12-15T08:37:10.344Z
tags:
    - mw
---


<em>CAPITOLO SPONSORIZZATO, ringraziamo Paolo!
0 capitoli in coda (0 Paolo), 0/5
-Schadenfreude</em>


"Anche Lin Ming ha 31 anni? Uguale a quello stupido mostro!"


"Incredibile! Sarà un incontro interessante da guardare!"


Prima, il Principe dei Mostri si era vantato del suo talento, dicendo di avere un'età scheletrica di 31 anni e che qualunque membro d'élite presente che aveva meno di 51 anni poteva sfidarlo. Tuttavia non sarebbe stato glorioso se fosse stato davvero sconfitto da qualcuno di più vecchio di lui.


C'era bisogno di un genio della sua stessa età. Il pubblico non si aspettava che anche Lin Ming avesse 31 anni. Si prospettava una battaglia entusiasmante.


"Lin Ming è davvero un genio mostruoso. Ha raggiunto un livello del genere a 31 anni. Chissà che risultati otterrà in futuro."


"Ma paragonato al Principe dei Mostri..."


Il pubblico sperava che Lin Ming potesse battere il suo avversario, ma sarebbe stato arduo. Era difficile per loro capire se Lin Ming avrebbe potuto trionfare alla fine.


"Lin Ming! Lin Ming!"


Molti giovani d'élite gridarono.


"Distruggilo!"


"Massacralo! Massacralo!"


Figuriamoci i membri d'élite presenti, perfino qualche giovane ragazza stava tifando con foga. Tutti speravano che Lin Ming vincesse perché il Principe dei Mostri era troppo odioso.


Il Principe dei Mostri guardò il suo avversario e sogghignò: "È passato molto tempo da quando qualcuno ha osato puntare la sua arma verso di me. Molto Bene allora. Ti spaccherò tutte le ossa!"


Puntare la lancia verso un'altra persona era un segno di provocazione. In passato Lin Ming l'aveva fatto raramente, solo due volte. Aveva provocato così Zhu Yan, quando aveva lottato per il suo onore e You Wujin nell'Altare Sigillo Divino, per difendere la gloria delle Terre Sacre Qianyu.


Il Principe dei Mostri strinse la sua alabarda sanguigna e in risposta la puntò verso Lin Ming.


Uno scontro intenso; sarebbe stata una battaglia tra i grandi geni dell'umanità e della razza dei mostri!


"Sua altezza il Principe adora mostrare il suo talento." Tra il pubblico, due vecchi vestiti di bianco comunicarono tramite trasmissioni di vera essenza. Entrambi erano guerrieri della razza dei mostri. Uno era un Grande Re del Mondo e l'altro era un Re del Mondo ordinario.


Per viaggiare nel mondo umano, un Re del Mondo era più che sufficiente per affrontare la maggior parte delle situazioni. Era impossibile che un Empireo gli facesse da scorta, altrimenti sarebbe stata considerata una provocazione e ci sarebbe stato uno scontro tra l'umanità e i mostri.


"Anche mostrare le proprie abilità è un fattore importante nel raggiungere un livello superiore. Non è necessariamente negativo." Disse l'altro vecchio. Era sicuro della forza del Principe dei Mostri.


I mostri erano diversi dagli umani. Gli Empirei dell'umanità governavano i loro domini, dispersi in vari grandi mondi, ma la razza dei mostri aveva un solo sovrano Empireo, l'Imperatore dei Mostri, che primeggiava su tutti gli altri. L'intera sua razza doveva sottomettersi a lui.
In realtà c'erano pochissimi mostri Empirei, il loro numero non era paragonabile a quello degli umani. Per quanto riguardava questo Principe dei Mostri, era il nipote dell'attuale Imperatore dei Mostri e questi due Re del Mondo erano gli ufficiali dell'Empireo.


Nell'arena, il Principe dei Mostri rise. "In futuro sono destinato a diventare un Empireo. La strada di un Empireo è lastricata con il sangue di innumerevoli geni. Tu aiuterai a formare questa strada!"


Il Principe dei Mostri era incredibilmente arrogante. Lin Ming finalmente capì che, quando si riferiva a sé stesso come Lord Mostro, stava parlando di come sarebbe diventato un Empireo in futuro.


Il Principe dei Mostri aveva solo una coltivazione al Mare Divino Realm, ma osava definirsi un futuro Empireo. Sarebbe stato come se Lin Ming avesse iniziato a chiamarsi Empireo Dio Blasfemo o Empireo Drago Azzurro. Nonostante fosse sicuro di sé, sicuramente non era ancora degno di questi titoli.


Il Principe dei Mostri però stava già facendo questo azzardo, quanto era presuntuoso?


"Ca**o, questo idiota è un folle." Dissero alcuni tra il pubblico.


"È pazzo. Nemmeno un discendente di un Empireo, anche se fosse ad un passo dal diventare un Empireo non oserebbe definirsi tale perché sarebbe un livello nettamente inferiore."


Mentre tutti stavano discutendo, risuonò un ronzio; il Principe dei Mostri si era mosso. La grande alabarda nelle sue mani piombò su Lin Ming!


La velocità del Principe dei Mostri aveva raggiunto un livello inimmaginabile. Il limite della sua rapidità, l'esplosività del suo corpo mortale insieme alla sua alabarda poteva sfoderare un potere inimmaginabile.


Un normale praticante di arti marziali umano non avrebbe osato fronteggiarlo.


Lin Ming però non aveva mai temuto uno scontro frontale!


Stringendo la Lancia del Sangue della Fenice, fece un passo indietro, piazzandosi con stabilità nel terreno. La Danza della Fiamma del Loto Blu sfrecciò dritta verso il Principe dei Mostri!


<em>Hu!</em>


Le fiamme riempirono l'aria, sopra di esse svettava un loto blu.


<em>Crack!</em>


Con un crepitio simile a quello di un fulmine, una scia di energia si sollevò come un'onda anomala. Lo strato superiore dell'arena fu strappato via a pezzi, spazzato via come foglie autunnali.


I due si ritirarono simultaneamente. Ovunque si fermassero, il terreno di pietra sarebbe stato ridotto in polvere per un raggio di diverse chilometri. Questa collisione terrificante era più intensa di una battaglia disperata tra normali guerrieri al Divine Transformation realm. Tuttavia il pubblico sapeva che questo era solo un attacco iniziale! Sia Lin Ming che il Principe dei Mostri non avrebbero rivelato le loro vere abilità subito.


"Questo Principe dei Mostri è uno spietato maestro del combattimento frontale, ma anche Lin Ming lo è. Perfino Gongyang Dao è stato soppresso da lui. Sono entrambi dei mostri. È difficile immaginare quanto diventerà intensa questa battaglia."


<em>Rumble rumble rumble!</em>


In un batter d'occhio, Lin Ming e il Principe dei Mostri si scambiarono diverse mosse, ognuna più feroce e brutale dell'ultima!


Lin Ming attivò le Otto Porte Nascoste. Per quanto riguardava il Principe dei Mostri, aveva un fisico speciale paragonabile a quello di un'antica bestia feroce.


"Muori!"


Il Principe dei Mostri gridò mentre menava un colpo verso Lin Ming.


Le Leggi dello Spazio contenevano innumerevoli cambiamenti e variazioni. Zanna di Drago era abile nel creare immagini spaziali e i suoi attacchi erano strani e spettrali, ma il Principe dei Mostri era specializzato nel bloccare i suoi avversari con il potere dello spazio per poi sovrastarli con la sua potenza.


L'alabarda feroce aveva uno slancio inarrestabile.


L'intero pubblico spalancò gli occhi. Non poté che riconoscere che in termini di leggi Lin Ming era in svantaggio!


Aveva compreso le leggi del Fulmine e del Fuoco, che però erano lievemente più deboli in confronto a leggi del Tempo e dello Spazio di livello simile.


Nella prigione dello spazio, se le Leggi dello Spazio di Lin Ming fossero state carenti, sarebbe stato difficile liberarsi.


Quando vide l'attacco in arrivo, Lin Ming scatenò la sua potenza. Attivò la Forza del Dio Blasfemo. Tra le sue sopracciglia, il sangue dell'Antica Fenice iniziò a bruciare. In quell'istante scagliò cento colpi, che, quando si fusero, scatenarono un'energia terrificante.


"Manuel del Tiranno Celeste – Cento Onde Continue!"


La Lancia del Sangue della Fenice impattò sulla gabbia spaziale, lacerando il suo potere. Lin Ming era uscito dalla prigione usando la sua forza assoluta!


<em>Peng!</em>


Dopo aver infranto il potere dello spazio, Lin Ming schivò l'attacco del Principe dei Mostri. Altrimenti non importava quanto fossero potenti le sue capacità difensive, se fosse stato colpito il suo corpo sarebbe stato fatto a pezzi e sarebbe stato sconfitto!


"Mm? Puoi usare la forza bruta per uscire dalla mia gabbia spaziale?" Il Principe dei Mostri rivelò un'occhiata sorpresa. Nessuno sapeva meglio di lui quanto fosse potente Governa il Mondo, ma Lin Ming era riuscito a liberarsi.


"Sei bravo, ma la prossima volta non sarai così fortunato!" Il Principe dei Mostri sogghignò e risuonò una serie di crepitii mentre il suo corpo iniziava a cambiare. Sul suo volto apparirono delle scaglie. Sulla sua schiena emerse un paio di ali di carne che si spiegarono. Si era trasformato!


La razza dei mostri aveva molte antiche stirpi. Erano molto più simili alle antiche bestie selvagge. Molti membri della razza dei mostri potevano trasformare completamente i loro corpi.


Una volta trasformati, i loro corpi sarebbero stati più simili a quelli delle bestie feroci. Avrebbero fuso meglio le leggi nei loro corpi e i loro attacchi sarebbero stati ancora più formidabili. Allo stesso tempo, la loro forza e la loro velocità sarebbe aumentata sostanzialmente.


"Quel folle si è trasformato!"


"Sarà problematico. Lin Ming dovrebbe avere qualche asso nella manica, ma ora che il Principe dei Mostri si è trasformato, le sue leggi saranno ancora più formidabili. Le sue Leggi dello Spazio erano già estremamente forti e potevano sopprimere le Leggi del Fulmine e del Fuoco.
Se Lin Ming decide di combattere usando le Leggi del Fulmine e del Fuoco finirà in svantaggio. E usare la forza bruta per liberarsi dalla gabbia dello spazio non è il modo giusto per vincere."


Mentre il pubblico stava parlando, il Principe dei Mostri attaccò di nuovo.


"Governa il Mondo!"


Con un altro cenno dell'alabarda, il potere dello spazio attorno a Lin Ming si agitò di nuovo, intrappolandolo completamente.


"Collasso del Vuoto! Crolla insieme allo spazio!"


Il Principe dei Mostri rise in modo smodato. Attorno a Lin Ming, il potere dello spazio iniziò a collassare. Il potere dello spazio dilavò, vorticando con violenza attorno a Lin Ming.


Voleva usare le Leggi per sopprimere Lin Ming.


Di fronte a questo colpo feroce, Lin Ming gridò. Dal suo mondo interno spuntò l'Albero del Dio Blasfemo che formò l'immagine di un albero divino dietro di lui. Sopra la sua chioma volavano in cerchio un Drago Azzurro e una Fenice di Fuoco!


Le immagini di un albero divino, un drago e una fenice in armonia!


"Credi davvero che le tue Leggi dello Spazio possano battermi?"


Lin Ming sogghignò. Con un colpo di lancia, il fulmine e il fuoco intensi e selvaggi si unirono nel cielo, scatenando un potere inimmaginabile. In quel momento, una sconfinata luce divina illuminò il cielo, come se fosse nato un sole a mezz'aria! Questa luce divina era simile ad innumerevoli spade affilate mentre squarciava il vortice creato dal potere dello spazio!


In effetti le Leggi del Fulmine e del Fuoco erano inferiori a quelle del Tempo e dello Spazio, ma quelle di Lin Ming erano superiori alla norma. Con l'Albero del Dio Blasfemo a guidarle, superavano le Leggi del Dao Celeste e contenevano le tribolazioni. Erano ad un livello completamente diverso!


Evocando l'Albero del Dio Blasfemo, Lin Ming poteva mostrare la forza più formidabile delle Leggi del Fulmine e del Fuoco!


Quando aveva affrontato la tecnica del Principe dei Mostri, Lin Ming l'aveva superata usando la forza bruta.


Ora però aveva deciso di usare le Leggi del Fulmine e del Fuoco! Mentre queste due leggi scatenavano la loro forza, furono più che sufficienti per lacerare la gabbia spaziale.


"Cosa?!" Il Principe dei Mostri cambiò espressione. Aveva visto chiaramente che le leggi di Lin Ming erano di livello un po' inferiore. Quando si combinavano insieme, erano alla pari con le sue Leggi dello Spazio. Anche così, normalmente sarebbero state le leggi di livello superiore a decidere l'esito dello scontro.
Le sue Leggi dello Spazio avrebbero dovuto sopprimere quelle di Lin Ming! Tuttavia era accaduto un evento inaspettato; Lin Ming aveva usato il potere del fulmine e del fuoco per fare a pezzi la sua gabbia. Come poteva non esserne scioccato?


Non fu solo il Principe dei Mostri a rimanere stupito, ma anche il pubblico. Non si sarebbero mai immaginati che Lin Ming sarebbe stato così feroce da usare Leggi del Fulmine e del Fuoco dello stesso livello per distruggere le Leggi dello Spazio.


"Disintegrazione Virtuale!"


Lin Ming non diede tempo di reagire all'avversario. Scatenò il potenziale della sua lancia, fondendo i primi quattro concetti del Fuoco per poi unire il quinto alla Lancia del Sangue della Fenice e lo scagliò verso il Principe dei Mostri!
                                


                                



