---
title: Capitolo 1293 – Fare Infuriare la Razza dei Mostri
pubDate: 2025-12-15T08:37:10.344Z
tags:
    - mw
---


<em>Capitolo regolare,
0 capitoli in coda (0 Paolo), 0/5
-Schadenfreude</em>


La Disintegrazione Virtuale era la tecnica originale di Lin Ming. Usava il fuoco virtuale per attaccare la mente, tutta la rabbia, odio e gelosia dell'avversario sarebbe diventata l'arma di Lin Ming. Era in grado di sfruttarla per bruciare i suoi nemici e divorarli vivi!


E il Principe dei Mostri era incredibilmente arrogante e perdeva facilmente la calma. Con le sue fiamme di rabbia e gelosia, il potere della mossa si sarebbe moltiplicato!


<em>Hu!</em>


Le fiamme ardevano. Il Principe dei Mostri non riuscì a liberarsi dalla raffica di attacchi, non poteva schivarli!


Le sue pupille si rimpicciolirono. Si sentì come se tutta la rabbia che provava fosse stata accesa, la sua furia gli stava offuscando la mente!


Fuoco Virtuale!


Il Principe dei Mostri aveva un'esperienza straordinaria e naturalmente riconobbe questo tipo di fuoco. Era il Concetto di Fuoco di quinto livello: Fuoco Virtuale. Il Principe dei Mostri era ben consapevole dei suoi punti deboli e dei suoi limiti. Se fosse stato colpito, sarebbe stato sconfitto!


Da quando Lin Ming aveva usato il fuoco e il fulmine del Dio Blasfemo per aprire la gabbia dello spazio e aveva usato Disintegrazione Virtuale, la sua serie di attacchi era stata così rapida che era quasi impossibile reagire in tempo.


Quando vide arrivare il colpo, il Principe dei Mostri strinse gli occhi. Scatenò energia da tutto il corpo!


"Dominio dei 10.000 Mostri!"


Gridò con forza. In quel momento risuonarono innumerevoli suoni terrificanti! Sembravano i ruggiti di draghi, tigri, sconfinate onde soniche che si estendevano oltre l'orizzonte!


<em>Roaaaaar!</em>


Dal corpo del Principe dei Mostri uscirono innumerevoli fantasmi!


Alcuni erano alti cento piedi, altri piccoli quando un palmo. Avevano ogni sorta di forma bizzarra e sinistra. Alcuni parevano leoni, fantasmi e zombie, altri avevano delle corna e dei spuntoni dall'aspetto feroce o avevano sfoderato dei tentacoli sanguinosi!


9999 spiriti si precipitarono fuori dal corpo del Principe dei Mostri e coprirono un raggio di diverse chilometri attorno a lui!


Il fuoco virtuale di Lin Ming fu ridotto a pezzi da quelle creature e divorato!


"Mm? Questo è..." Lin Ming ne fu sorpreso. Da quando si era unito all'Incontro di Arti Marziali Assoluto non solo aveva incontrato ogni sorta di genio inimmaginabile, ma aveva assistito ad ogni tipo di tecnica misteriosa. Questa abilità sembrava un tipo particolare di dominio!


"Ahah, ti piace il mio Dominio dei 10.000 Mostri? Voglio vedere come lo romperai!"


Il Principe dei Mostri rideva come un matto!


Tra gli spalti riservati alle persone più importanti, una persona incredibilmente esperta disse: "Non mi sarei mai immaginato che sarebbe stato capace di usare il Dominio dei 10.000 Mostri..." Conosceva bene i metodi di coltivazione della razza dei mostri.


"I geni della razza dei mostri, a causa del loro sangue speciale, possono attirare la venerazione degli spiriti mostruosi, formando un dominio. Ci sono livelli diversi, dal Dominio dei 100 Mostri, a quello dei 1000, 10.000 e anche il leggendario Dominio dei 100.000 Mostri. L'ultimo è solo una leggenda e può essere definito il picco di questo campo di forza."


Disse con tono cupo un vecchio vestito di bianco. Accanto a lui, un altro uomo di mezz'età annuì e aggiunse: "Con 9999 spiriti, insieme al Principe dei Mostri stesso, fanno un totale di 10.000 mostri. È famoso per essere un dominio indistruttibile! Non solo ha un potere d'attacco immenso, ma allo stesso tempo chiunque ci entri ne sarà inghiottito. È come affrontare 10.000 spiriti di mostri. Questa sorta di abilità offensiva e difensiva è molto più misteriosa del Dominio del Re della Sciabola di Gongyang Dao."


"Ma anche se Lin Ming verrà sconfitto qui, non diminuirà la gloria e la fama che ha accumulato finora. Lin Ming è sbalorditivo. Può usare le Leggi del Fulmine e del Fuoco per lacerare le Leggi dello Spazio dello stesso livello. Non importa come finirà la battaglia, sono entrambi dei geni. Questa generazione di giovani è davvero fin troppo potente."


Il Dominio dei 10.000 Mostri era l'orgoglio della stirpe reale. In guerra, se un mostro della famiglia reale avesse usato il suo dominio, avrebbe potuto divorare la carne e il sangue dei nemici con un impeto inarrestabile. Inoltre più gli spiriti dei mostri mangiavano, più diventavano brutali e feroci. Alla fine avrebbero potuto perfino sterminare un esercito di un milione di uomini!


Il Principe dei Mostri sogghignò freddamente: "Eheh, il mio Dominio di 10.000 Mostri può annientare ogni forma di vita al mondo. Tu non sei altro che un topo grasso, a malapena un boccone! Ora muori!"


Mentre parlava, il Principe dei Mostri strinse l'alabarda e si precipitò verso Lin Ming.


"Alabarda che distrugge l'universo!"


La sua arma discese come una valanga. Allo stesso tempo tutti gli spiriti dei mostri si lanciarono verso Lin Ming!


Il Principe dei Mostri aveva il supporto di 10.000 creature. Questo attacco terrificante fece tremare di paura e venerazione il pubblico che era a decine di chilometri di distanza. Se fossero stati nel dominio, forse sarebbero stati divorati completamente!


Come poteva una persona fronteggiare 10.000 mostri?!


Lin Ming rimase impassibile di fronte a questa minaccia. Tenne la Lancia del Sangue della Fenice dritta e scatenò tutta la sua vera essenza e il potere del suo mondo interno!


Mentre i 10.000 spiriti dei mostri ululavano, Lin Ming si ergeva alto e orgoglioso, la sua schiena era dritta come una lancia!


"Fiorisci in tutto il tuo splendore – Fiore di Loto del Grande Imperatore!"


Un fiore di loto rosso sbocciò lentamente dietro Lin Ming, così rosso e lussureggiante che sembrava stesse per sanguinare!


Questo era l'intento marziale di Primordius!


Il denso e vasto spazio primordiale si scatenò, espandendosi attorno come una tempesta. L'aura sconfinata si trasformò in uno potente tsunami che calò sui 10.000 spiriti!


Lo spazio primordiale poteva annientare ogni cosa. Carne e sangue, Leggi, anime, nemmeno gli spiriti facevano eccezione!


Questo era quasi il dominio di più alto livello del Regno Divino, perfino la mossa del Principe dei Mostri fu soppressa!


<em>Peng! Peng! Peng! Peng! Peng! Peng!</em>


Sotto il velo dello spazio primordiale, gli spiriti dei mostri iniziarono ad emettere grida miserabili per poi ridursi in cenere, spariti per sempre!


Le innumerevoli creature erano state distrutte, trasformate in energia primordiale elementare!


"Cosa?!"


Il Principe dei Mostri ne fu scioccato. Il suo dominio era stato distrutto! Non fu il solo a rimanerne sbalordito, anche il pubblico era esterrefatto. Il dominio di Lin Ming era così potente! Quante tecniche aveva a disposizione questo giovane?


"I miei spiriti!" Gli occhi del Principe dei Mostri si iniettarono di sangue. Poteva sempre creare nuovi spiriti, ma doveva usare abbastanza carne e sangue per farlo. Era estremamente problematico.


"Vuoi morire!"


Infuriato, strinse la sua alabarda sanguigna e mirò alla testa di Lin Ming!


Dopo essere entrato nello spazio primordiale però si sentì indebolire. Un'atmosfera incredibilmente densa gli faceva consumare molta più energia per completare un solo movimento.


"Questo maledetto dominio!"


Il Principe dei Mostri ne fu sorpreso. Si sentiva come se fosse caduto in una palude mentre la sua velocità diminuiva rapidamente.


Allo stesso tempo Lin Ming si precipitò verso l'avversario.


"Muori. Disintegrazione Virtuale!"


Lin Ming scagliò la sua lancia. Con la soppressione dello spazio primordiale, la luce della Lancia del Sangue della Fenice scattò verso il Principe dei Mostri!


"Moccioso!"


Il Principe dei Mostri era pieno di furia. Il suo corpo emise altri scricchiolii e assunse una tinta cremisi. Sembrava che avesse usato qualche tipo di tecnica arcana!


Si liberò delle catene dello spazio primordiale e scontrò l'alabarda con la Lancia del Sangue della Fenice!


<em>Peng!</em>


Le due armi si incrociarono. L'impatto causò un'onda d'urto terrificante!


In quell'istante il Principe dei Mostri sentì delle strane fiamme scavare nel suo corpo come vipera!


Questo fuoco sembrava ordinario, ma aveva fatto cadere in preda ad un'illusione la sua mente.


<em>Hu!</em>


Stava esplodendo di rabbia e questo offuscò la sua lucidità. Gli occhi del Principe dei Mostri divennero rossi come il sangue e i suoi vasi sanguigni iniziarono a sporgere dal suo corpo, come se stessero per esplodere da un momento all'altro.


Questa era la potenza del fuoco virtuale. Inoltre erano fiamme che provenivano dall'Albero del Dio Blasfemo; erano straordinarie.


"Sei finito!"


Disse impassibile Lin Ming. La lancia si precipitò sul nemico!


<em>Peng!</em>


L'asta dell'arma colpì il Principe dei Mostri, frantumando la sua vera essenza protettiva come il guscio di un uovo!


"Fermo!"


Risuonò la voce di un vecchio per l'arena.


Tuttavia Lin Ming ignorò questo intervento. Ritrasse la lancia e colpì l'avversario al petto, rompendo le sue costole e scaraventandolo via.


<em>Peng!</em>


Il Principe dei Mostri cadde pesantemente a terra, rotolando per diverse decine di migliaia di piedi e rompendo innumerevoli piastrelle del pavimento finché non si fermò ad un lato dell'arena.


Il pubblico era ammutolito. Lin Ming era fin troppo feroce. Aveva battuto le Leggi dello Spazio e del Tempo usando Leggi del Fuoco e del Fulmine dello stesso grado, poteva usare uno strano dominio che aveva distrutto quello avversario e ora aveva sconfitto il Principe dei Mostri. Mentre stava sull'arena, sembrava inarrestabile.


"Signorino!"


I due vecchi della razza dei mostri si precipitarono dal loro principe, esaminando velocemente le sue ferite.


In realtà grazie alla sua stirpe di alta qualità, le capacità rigenerative del Principe dei Mostri non erano inferiori a quelle di Lin Ming. Anche se tutte le sue costole si erano frantumate non ci sarebbe voluto molto tempo affinché si riprendesse. Sarebbe guarito ancora più velocemente usando delle medicine superbe.


"Tu!" il Re del Mondo della razza dei mostri si alzò all'improvviso, guardando Lin Ming come un serpente velenoso: "Umano, ti ho ordinato di fermarti, sei sordo?!"


Il vecchio era estremamente prepotente, stava perfino rimproverando Lin Ming.


Quando sentì queste parole, Lin Ming ne fu sorpreso. Aveva visto persone tiranniche, ma mai fino a questo punto. Nonostante la sua tendenza fosse di mantenere un basso profilo e non gli piacesse litigare inutilmente, di fronte a questo affronto sorrise con rabbia e disse: "Chi diavolo sei? Perché dovrei ascoltarti? Credo che tu sia impazzito vecchio."


Il Re del Mondo della razza dei mostri mostrò uno sguardo pieno di intento omicida. "Vuoi morire!"


Mentre parlava, stava per precipitarsi sull'arena. Le persone della sua razza, specialmente i membri della famiglia reale, erano incredibilmente arroganti e presuntuose. Pretendevano che tutti rispettassero e si sottomettessero al loro clan. Chiunque si fosse rifiutato di ubbidire sarebbe stato condannato a morte.


Tuttavia, proprio mentre il vecchio era entrato in campo, sentì una forza terrificante impattare su di lui. Era una potenza formidabile a cui non poteva resistere. Il vecchio tremò e fu scaraventato all'indietro, impattando contro il muro dell'arena e tossendo una boccata di sangue.


"Chi è stato?!"


Nonostante sembrasse in difficoltà, in realtà il vecchio non era affatto ferito. Tossire un po' di sangue non era nulla per persone come lui.


Vasto Cosmo si avvicinò lentamente, guardando il vecchio mostro con sdegno. Disse freddamente: "Sono stato io! Nessuno può entrare nell'arena delle finali senza permesso. Consideralo un lieve avvertimento."


Vasto Cosmo era ad un passo dal diventare un Empireo. C'era un divario immenso tra lui e un normale Re del Mondo!
                                


                                



