---
weight: 12940
title: Capitolo 1294 – Vedere attraverso le leggi
pubDate: 2025-12-15T08:37:10.344Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Vasto Cosmo, ha davvero osato attaccarmi. Vuole davvero prendersi la responsabilità di aver istigato una guerra tra gli umani e la razza dei mostri?"


I due vecchi erano solo Re del Mondo, ma non temevano nessuno. In effetti c'erano molti mostri a questo livello che erano così orgogliosi. Non avrebbero sopportato gli insulti, né avrebbero abbassato la cresta. Era una razza folle e selvaggia. In passato c'erano state delle persone che avevano rapito dei bambini dalla stirpe reale per raffinare delle pillole e alla fine la razza dei mostri aveva annientato l'organizzazione che aveva osato farlo e perfino il pianeta in cui si trovava.


Molti sapevano che la razza dei mostri era folle. Avevano una natura bestiale nelle ossa. Erano come cani pazzi; una volta provocati, avrebbero contrattaccato fino alla morte.


Tuttavia Vasto Cosmo non temeva ritorsioni. Disse con tranquillità: "Le vostre vite non sono preziose come credete. State attenti a ciò che dite o vi romperò tutte le ossa e vi caccerò a casa vostra. Nel mio territorio farete meglio ad essere più rispettosi!"


Molti umani non potevano abituarsi all'esistenza delle razze dei mostri, dei demoni e di altre differenti creature. In passato erano scoppiate diverse guerre tra l'umanità e altre razze, ma per annientare davvero un nemico bisognava pagare un caro prezzo. Era semplicemente impossibile farlo.


Quindi nel Regno Divino molte razze coesistevano. Nel continente Tianyan, i demoni giganti, i diavoli e i primitivi erano tutte frazioni di discendenti della razza demoniaca. Per quanto riguardava gli elfi, erano imparentati alla lontana con la razza dei mostri, ma in realtà erano molto più simili agli umani. Il continente Tianyan era stato isolato per fin troppo tempo. Dopo che si erano moltiplicati e sparsi per decine e centinaia di migliaia di anni, la ricchezza della loro stirpe si era diluita lentamente.


I vecchi mostrarono espressioni crudeli. Guardarono Vasto Cosmo e poi Lin Ming con occhi pieni di intento omicida.


"Andiamo!"


I due portarono il Principe dei Mostri fuori dal palco, ma non se ne andarono per questo. Erano troppo arroganti per cedere così.


La razza dei mostri avrebbe continuato a partecipare agli incontri. Vivevano per combattere e uccidere.


"Vittoria per Lin Ming!"


Annunciò ad alta voce Vasto Cosmo. Guardò con apprezzamento Lin Ming. Quando il giovane aveva scalato la cima dell'Altare Sigillo Divino, aveva usato delle scorciatoie e quindi Vasto Cosmo non ne era rimasto davvero impressionato.
Ora però Lin Ming aveva sconfitto il Principe dei Mostri con una coltivazione negli stadi intermedi del Mare Divino Realm e un'età scheletrica di 31 anni. Dopo aver raggiunto questo passo, poteva essere definito un raro genio che capitava una volta ogni milione di anni.
Se non fosse nato in un'era piena di innumerevoli geni impareggiabili, allora avrebbe messo in ombra tutti gli altri!


"Lin Ming è troppo forte! Eheh, che bel combattimento, che soddisfazione! Mi chiedo se quel mostriciattolo folle continuerà a combattere."


"Incredibile. Se continua così, allora Lin Ming potrebbe avere l'occasione di arrivare tra i primi tre posti!"


"Primi tre? Dovrebbe lottare contro persone come Xiao Moxian, Hang Chi e Bing Meng. Guardali. Chi credi che possa rimpiazzare?"


Xiao Moxian, Bing Meng e Hang Chi avevano impressionato tutti i presenti, dando la sensazione di essere insuperabili.


"Non abbiamo idea di quanto sia forte Hang Chi e, anche se dicono che Xiao Moxian sia estremamente forte, non abbiamo visto quanto è potente. Ma abbiamo visto chiaramente quanto è formidabile Lin Ming! Quel Principe dei Mostri non è affatto debole, ma è stato distrutto comunque da Lin Ming."


Lin Ming aveva dimostrato più volte la sua potenza, non aveva contato sulle dicerie, né su qualche organizzazione per arrivare a questo punto. Ormai il pubblico non aveva nessun dubbio.


Inoltre molti giovani d'élite di Sect di Re del Mondo ed ordinarie Terre Sacre erano rimasti impressionati da Lin Ming perché proveniva da un'organizzazione di livello inferiore. Prima i discendenti degli Empirei erano come un ostacolo insormontabile che li metteva in soggezione.
Sia in quanto a talento, che per risorse o eredità, non potevano che sentirsi inferiori, facendo provare loro impotenza. Ora però Lin Ming aveva usato la sua forza per dire a tutti che perfino qualcuno di una piccola organizzazione poteva diventare un grande genio.


Era davvero fonte di ispirazione!


Naturalmente, mentre alcuni veneravano Lin Ming, molti altri lo invidiavano. Lin Ming era comunque arrivato sul palco più vasto dell'intero Regno Divino. Ogni grande organizzazione del Regno Divino lo conosceva.


Lin Ming scese dal palco e iniziò a meditare. Il Principe dei Mostri non era affatto debole. Nonostante non avesse usato tutte le sue mosse, non aveva vinto facilmente.


"Lin Ming, riposa bene. Vincerai al primo round, ma in quello dopo sarai il primo a scendere in campo tra due battaglie. Stavolta Bing Meng, Xiao Moxian e Hang Chi sono passati direttamente al round dopo. Dopo che finirà il primo round, ci sarà una pausa di un'ora. Hai qualche obiezione al riguardo?"


La trasmissione di vera essenza di Vasto Cosmo riecheggiò nelle orecchie risuonò nelle orecchie di Lin Ming.


L'incontro appena svolto era stato un cambio di programma e questo aveva modificato l'ordine delle battaglie. Visto che il Principe dei Mostri aveva combattuto due volte, era rimasto un numero dispari di partecipanti e quindi era impossibile finire il round. Così il Divino Palazzo Vasto Universo aveva semplicemente permesso a Bing Meng, Xiao Moxian e Hang Chi di passare al round successivo senza combattere.


Naturalmente aveva usato questo metodo per assicurare una certa imparzialità. I tre avevano una forza innegabile e chiunque avesse dovuto combattere contro di loro probabilmente avrebbe perso. Anche se Vasto Cosmo credeva che Lin Ming potesse affrontarli, avrebbe comunque dovuto usare ogni asso nella manica disponibile e questo lo avrebbe messo in svantaggio negli scontri dopo. In questa situazione era meglio non farli combattere.


"Nessuna obiezione. Potrei chiedere chi sarà il mio prossimo avversario?" Chiese a Vasto Cosmo. Le capacità rigenerative di Lin Ming erano molto più formidabili di quanto si immaginava il capo dei discepoli. Semplicemente non aveva usato una quantità di energia signifcativa mentre aveva combattuto contro il Principe dei Mostri.


"Il tuo avversario sarà... Zanna di Drago!"


Disse lentamente Vasto Cosmo. Quando Lin Ming sentì questo nome, il suo battito cardiaco accelerò.


Zanna di Drago!


Finalmente avrebbe combattuto contro di lui. I due potevano essere considerati destinati a scontrarsi. Entrambi erano cresciuti nelle preliminari e visto che Zanna di Drago aveva attivato le Pupille Tre Vite durante quella fase, il ritmo della sua crescita era stato ancora più veloce di quello di Lin Ming.


Sia nelle preliminari che nelle semifinali, i due non avevano lottato per varie ragioni, ora finalmente era giunto il momento di combattere.


Questa probabilmente sarebbe stata una battaglia estremamente ardua! Era il motivo principale per cui Vasto Cosmo aveva consigliato a Lin Ming di riposare bene.


"Capisco."


Lin Ming porse i suoi rispetti, provava un po' di trepidazione.


La terza battaglia del primo round fu tra Zanna di Drago e Shiku.


Nonostante pochi pensassero che avrebbe vinto, Shiku era comunque un guerriero impressionante.


'<em>Shiku... un coltivatore del corpo e dell'energia che combatte contro le Pupille Tre Vite di Zanna di Drago. Sarà interessante. Questo ragazzino, Shiku, deve aver colto qualche occasione fortunata, altrimenti non sarebbe riuscito ad arrivare a questo punto.'</em>


Pensò sorridendo Vasto Cosmo. Anche Lin Ming stava prestando attenzione a Shiku.


Mentre i due contendenti stavano entrando in campo, nell'intera arena riecheggiarono delle grida. La maggior parte del pubblico stava urlando il nome di Zanna di Drago e pochi stavano tifando per Shiku.


Zanna di Drago aveva un bell'aspetto raffinato data la sua pelle estremamente pallida. Shiku invece era alto e aveva una costituzione robusta, come un pezzo di pietra tagliato rozzamente. Così Zanna di Drago aveva conquistato la maggior parte dei cuori delle discepole più giovani, inoltre la forza che aveva rivelato finora aveva superato di gran lunga Shiku.


'<em>Questi qui pensano davvero che sia insignificante o cosa. Non credono che possa sconfiggere questo ragazzino pallido!'</em>


Pensò Shiku. Non avrebbe sottovalutato Zanna di Drago. La sua forza era davvero sbalorditiva, ma anche lui era sicuro delle sue capacità.


"Aah!"


Shiku gridò e scatenò la sua aura. In quell'istante sembrò una montagna che si ergeva nell'arena! Coltivava le Leggi della Terra ed era arrivato al gran successo del Concetto di Quinto Livello.


"Sigillo della Montagna Celeste!"


Shiku strinse un bastone e prese l'iniziativa di attaccare. Questo colpo utilizzava le Leggi della Terra che aveva compreso di più. Mentre scagliava questo attacco, poteva devastare il mondo con la forza di una valanga!


Zanna di Drago brandiva la sua lama con un'espressione indifferente. Le sue pupille si erano già ridotte fino a diventare piccole come la punta di un ago; erano le Pupille Tre Vite.


<em>Rumble rumble rumble!</em>


Sconfinata energia Origin di tipo terra formò una montagna lucente alta 100.000 piedi che iniziò a precipitare verso Zanna di Drago!


Il pubblico gridò allarmato. Il peso di una montagna del genere era quasi incalcolabile. La terra sarebbe crollata dopo l'infusione di sconfinate quantità di energia della terra! Come avrebbe potuto un praticante di arti marziali difendersi da un attacco simile?


Questo colpo era impareggiabile!


Tutti guardarono Zanna di Drago, che sembrava calmo come prima. Poteva vedere chiaramente come le Leggi della Terra di Shiku stavano circolando.


In quell'istante attaccò. Senza usare nessuna legge, si limitò a riversare vera essenza nella sua arma e menò un fendente verso la montagna di 100.000 piedi.


"Cosa?!"


"Vuole usare una spada lunga quattro piedi per resistere alla montagna di Shiku?!"


"È troppo folle! Le Leggi della Terra sono riuscite da tempo a sostanzializzare la sua energia Origin. Non è un'illusione, ma una vera montagna di energia Origin. Se lo colpisse, potrebbe staccare le braccia di Zanna di Drago!"


Mentre il pubblico stava discutendo, Zanna di Drago mirò ad punto preciso della montagna. Tutto sembrò ammutolirsi come se il tempo stesso si fosse fermato.


L'energia di Zanna di Drago si riversò completamente nell'enorme montagna. Era molto più debole e piccola dell'energia che aveva scatenato Shiku, ma in quel momento accadde una scena incredibile.


Era apparsa una fessura nella montagna enorme. Poi innumerevoli crepe iniziarono a diffondersi come una ragnatela nelle pareti della vetta.


<em>Rumble rumble rumble!</em>


Con un rimbombo terrificante, l'energia Origin iniziò a collassare!


"Cosa?!"


"Come ci è riuscito?"


"Un solo colpo di spada per distruggere una montagna di 100.000 piedi!"


L'intero pubblico rimase scioccato e perfino le pupille di Lin Ming si rimpicciolirono. Se Zanna di Drago avesse messo in difficoltà Shiku con la forza bruta, allora avrebbe potuto ritenerlo ragionevole, ma l'attacco era stato distrutto da un solo fendente noncurante.


"Quegli occhi..." Lin Ming aveva notato il cambiamento nelle pupille di Zanna di Drago. "Quegli occhi possono vedere attraverso le Leggi. Di fronte a lui, le leggi di Shiku non possono nascondersi!"


Lin Ming non sapeva da dove provenisse questa abilità, ma poteva capire in cosa consisteva. Molti dei guerrieri tra il pubblico erano capaci di fare lo stesso.


"Questo Zanna di Drago può vedere attraverso le leggi e quindi ha trovato all'istante il punto debole nell'attacco di Shiku, per questo è riuscito a rompere la montagna di energia Origin che ha formato. Come potrà combattere Shiku allora? Zanna di Drago è praticamente invincibile!"


"Ho anche sentito che questo Zanna di Drago si è specializzato nelle Leggi dello Spazio e del Tempo. Può vedere attraverso le leggi degli avversari e poi attaccare con le sue leggi. Che giovane terrificante!"


"Pensavo che Lin Ming sarebbe arrivato tra i primi tre o quattro posti, ma ora ho cambiato idea. Questa è un'incognita ancora più imprevedibile di quella precedente! Non ho idea di chi sia più forte tra Lin Ming e Zanna di Drago."
                                


                                



