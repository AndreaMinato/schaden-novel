---
weight: 12960
title: Capitolo 1296 – Duello delle Due Stelle
pubDate: 2025-12-15T08:37:10.344Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Bai Yao, che vinca il migliore!"


Bai Yao era sull'arena e brandiva uno spadone. Jun Biyue aveva un'espressione indifferente e teneva ancora la sua spada macchiata di ruggine.


"Bai Yao! Bai Yao!"


Il pubblico iniziò a gridare con entusiasmo. Questa era il territorio del Palazzo Divino di Vasto Universo, quindi naturalmente tifavano per Bai Yao.


Bai Yao calmò la mente. Questa era una battaglia che non poteva permettersi di perdere, altrimenti avrebbe perso tutto il suo slancio. Dopo avrebbe perso contro Lin Ming, Zanna di Drago e gli altri. Non c'era nemmeno bisogno di menzionare i tre terrificanti Bing Meng, Xiao Moxian e Hang Chi.


Bai Yao era proprio sfortunato, era davvero molto forte e in passato sarebbe riuscito ad arrivare tra i primi tre posti della Proclamazione Celeste, ma ora tre incognite gli stavano alle costole, ognuna più incredibile del precedente. Uno di loro aveva sconfitto il discendente di un Empireo in tre mosse, uno aveva picchiato selvaggiamente il Principe dei Mostri e l'altro era il discepolo del Vecchio Tre Vite, un antico supremo esperto che perfino l'Empirea Sogno Divino rispettava. Quelle Pupille Tre Vite erano capaci di decifrare tutte le leggi; come avrebbe potuto affrontarlo?


Come poteva non sentirsi sotto pressione?


Dopotutto faceva parte della setta che ospitava l'evento. Avrebbe fatto una pessima figura se avesse perso contro un normale praticante di arti marziali di origini comuni. Sfortunatamente, il suo avversario Jun Biyue era una persona del genere. Era estremamente forte e non aveva un potente Sect a sostenerlo.


"Fai la tua mossa." Disse Jun Biyue.


Bai Yao non esitò; attaccò immediatamente.


"Arte Sovrannaturale del Vasto Universo!"


Bai Yao usò immediatamente la potenza trascendente del Divino Palazzo. La sua aura si scatenò, aumentando rapidamente. Raddoppiò e continuò a crescere fino diventare tre volte più potente rispetto a prima.


Anche la sua vera essenza e il potere del mondo in lui avevano ricevuto questo potenziamento.


"Mm? Arte Sovrannaturale del Vasto Universo?"


Lin Ming sussultò. Questo era un metodo di coltivazione capace di aumentare rapidamente la propria aura, simile alla Forza del Dio Blasfemo. L'accrescimento era superiore e, mentre la tecnica di Lin Ming consisteva in un'esplosione momentanea, l'Arte Sovrannaturale del Vasto Universo sembrava persistere più a lungo. Solo per questo l'abilità di Bai Yao era superiore, ma il punto chiave della Forza del Dio Blasfemo stava nell'albero e nella sua capacità di controllare il fulmine e il fuoco. Da questo punto di vista, l'Arte Sovrannaturale del Vasto Universo non poteva reggere il confronto.


"Non mi sarei mai immaginato che Bai Yao fosse già arrivato al secondo stadio di quest'arte."


"Il suo talento è sconvolgente. Nell'Altare Sigillo Divino è riuscito ad arrivare a 65.000 nell'ultimo gradino. Nonostante sia stato superato da Lin Ming e a Zanna di Drago, è perché non aveva dei metodi adatti. Nell'Altare Sigillo Divino non ha potuto rivelare tutte le sue capacità. Spero che Bai Yao potrà creare un miracolo in questo Incontro di Arti Marziali Assoluto."


L'Arte Sovrannaturale del Vasto Universo era una potenza trascendente ausiliaria. Il suo principio più elementare era di aprire più mondi nel proprio corpo. Al momento Bai Yao aveva creato il suo terzo mondo interno e lo stava migliorando costantemente.


Ogni potenza trascendente aveva un'abilità sconvolgente. E gli Empirei che potevano crearle erano i membri più sbalorditivi della loro generazione.


Con il supporto dell'Arte Sovrannaturale del Vasto Universo, Bai Yao attaccò: "Fendente Assassino della Luce Dorata!"


Bai Yao allenava le Leggi del Metallo. Con il supporto dell'Arte Sovrannaturale, questo colpo di spada non era assolutamente inferiore ad un attacco a tutta forza di un guerriero al Divine Transformation realm negli stadi avanzati!


Jun Biyue fece un passo indietro, una delle sue mani disegnò un diagramma a mezz'aria. L'energia di Yin e Yang si fusero insieme, formando una barriera. Il diagramma vorticò, conteneva innumerevoli misteri. Mentre la luce di spada di Bai Yao mirava verso questa protezione, accadde uno strano fenomeno: la luce di spada fu sommersa dal diagramma e scomparì completamente!


"Cosa?!"


Bai Yao era scioccato. Visto che teneva molto all'esito di questa battaglia, aveva attivato immediatamente l'Arte Sovrannaturale del Vasto Universo non appena era sceso in campo. Aveva usato questo attacco a tutta forza, ma era stato completamente inefficace. Non era riuscito nemmeno a rivelare la sua forza.


"Cosa sta succedendo qui?"


Prima che Bai Yao avesse tempo di pensare, Jun Biyue aveva già fatto un affondo.


La spada macchiata di ruggine era coperta dalla luce abbagliante dello yin e dello yang, puntava dritta verso il petto dell'avversario! In quel momento, in questo mondo, tutto divenne bianco e nero; era un attacco incredibilmente strano!


"Fendente della Lucentezza Metallica!"


Bai Yao strinse i denti e attaccò la luce di spada di Jun Biyue. Le due luci erano state distrutte allo stesso tempo, ma non c'era stata nessuna esplosione. Invece il bagliore, la vera essenza e il potere del mondo erano stati inghiottiti da qualche energia invisibili fino a scomparire completamente, lasciando solo una calma inquietante.


Questa sensazione di silenzio assoluto fece innervosire Bai Yao. Le tecniche di Jun Biyue erano troppo strane. La loro velocità era anche superiore, rendendo quasi impossibile prevedere la sua traiettoria.


Il diagramma yin yang vorticò, sembrava potesse inghiottire il mondo intero.


I due colpi erano spariti in un attimo. Sembrava che la vera essenza di Jun Biyue fosse illimitata.


Bai Yao sussultò. Fortunatamente aveva l'Arte Sovrannaturale del Vasto Universo a sostenerlo. Con tre mondi interni, il potere era sufficiente per continuare a combattere. Contando sulla sua forza, Bai Yao e Jun Biyue iniziarono un combattimento intenso.


Un fendente, due fendenti, tre... cinque... dieci, i colpi di Jun Biyue era sempre più veloce e potente. Dopo che la sua luce di spada si scontrava con le tecniche di Bai Yao, scompariva costantemente senza lasciare traccia.


Anche se questa era una battaglia estremamente violenta, non c'erano esplosioni di energia. Questo confuse e inquietò il pubblico. 


Presto Jun Biyue lanciò 63 colpi di spada.


Anche così, Bai Yao era riuscito a stento ad affrontare questa raffica. Nonostante fosse sotto pressione, poteva sopportarlo con la sua vera essenza tre volte più densa di quella di un genio ordinario!


In realtà l'intensità della sua vera essenza era superiore, ma Jun Biyue era in netto vantaggio in quanto a leggi. La luce di spada di Bai Yao veniva inghiottita inspiegabilmente e nemmeno Bai Yao capiva cosa stava succedendo.


E lui aveva il supporto dell'Arte Sovrannaturale del Vasto Universo. Se fosse stato un normale disceendente di un Empireo, sarebbe stato già sconfitto.


"Che sorta di metodo di coltivazione ha allenato Jun Biyue per poter superare Bai Yao in ferocia?!"


"La superiorità di Bai Yao stava nella profondità della sua vera essenza. Se fosse stato soppresso sotto questo aspetto da Jun Biyue allora sarebbe stato già battuto."


"Perché stai demolendo gli altri per darti arie? L'apprendista Senior Bai ha un vantaggio: la sua resistenza! L'Arte Sovrannaturale del nostro Divino Palazzo è una potenza trascendente ottima per le battaglie prolungate! Finché potrà temporeggiare, allora vincerà!"


Bai Yao aveva tre mondi interni separati nel suo corpo; era quasi impossibile misurare quanta vera essenza possedeva. Poteva perfino usare due mondi per combattere e il terzo per recuperare le forze. Se fosse accaduto, allora questa battaglia sarebbe continuata per molto tempo. Non avrebbe consumato troppa energia e sarebbe riuscito ancora a lottare.


E in quel momento, dopo che Jun Biyue lanciò 63 fendenti, rallentò per un respiro di tempo e ne sferrò un altro!


Avvenne un cambiamento improvviso!


Attorno ai due contendenti, apparirono decine di diagrammi dello yin e dello yang del caos primordiale. Contandoli, ce n'erano 63 in totale!


Le loro posizioni erano esattamente dove Jun Biyue e Bai Yao avevano scambiato i loro attacchi. Ogni volta che avevano lottato, le luci di spada erano scomparse, ma in realtà l'energia si era nascosta e si era trasformata in diagrammi!


Ora, al 64esimo colpo, tutti i diagrammi si rivelarono insieme. L'ultima mossa aveva evocato una 64esima formazione!


Come dicevano leggende, il vuoto aveva fatto nascere il caos primordiale, che aveva generato due forze complementari. Queste due forze avevano formato quattro aggregati che si erano divisi in otto trigrammi e gli otto trigrammi avevano creato 64 diagrammi!


Jun Biyue aveva sferrato esattamente 64 fendenti yin e yang!


In quel momento i diagrammi si unirono insieme, bloccando tutto lo spazio attorno a Bai Yao. Il discepolo del Palazzo Divino si sentì come se fosse caduto in uno spazio-tempo separato, come se fosse stato bloccato da una formazione, impedendogli di schivare!


<em>Peng peng peng peng peng peng peng peng!</em>


Otto diagrammi esplosero insieme. In quell'istante la vera essenza protettiva di Bai Yao scoppiò e fu scaraventato all'indietro, il suo corpo era macchiato di sangue.


<em>Peng!</em>


Bai Yao cadde a terra. Jun Biyue si fermò all'ultimo momento, altrimenti avrebbe ferito gravemente Bai Yao. Si alzò e guardò Jun Biyue. Con un sorriso pieno di amarezza disse: "Ho perso."


Jun Biyue aveva scagliato 63 colpi per preparare l'ultimo attacco. Bai Yao però non era riuscito a scorgere i principi misteriosi dietro di esso. La differenza era semplicemente troppo grande.


"Vittoria per Jun Biyue!"


Annunciò con emozione Vasto Cosmo dal palco. In realtà, il motivo per cui non avevano fatto previsioni su Bai Yao non era per evitare conflitti di interessi, ma per mantenere la propria reputazione. Secondo le stime di Vasto Cosmo, Bai Yao aveva meno possibilità di vincere di Lin Ming, Jun Biyue, Zanna di Drago e perfino del Principe dei Mostri. Era davvero troppo spiacevole.


Non ci furono miracoli nello scontro tra Bai Yao e Jun Biyue. Il divario era semplicemente troppo grande.


"Sembra che il nostro Divino Palazzo del Vasto Universo sia ancora carente..." Vasto Cosmo sospirò. Il discepolo più sbalorditivo che era apparso nel loro Sect negli ultimi diverse migliaia di anni era stato sconfitto in modo così miserabile. Naturalmente era stata una sfortuna per Bai Yao.


"Bel combattimento."


Disse piano Jun Biyue. Sscese dall'arena e tornò sulla sua sedia. Dopo aver messo da parte la spada, riprese in braccio il coniglietto e chiuse gli occhi a meditare.


Quando le diverse centinaia di milioni di persone nel pubblico lo videro, rimasero tutti senza parole. Questo tipo non era incredibile?


Era così forte, eppure si comportava in modo così strano.


Dopo che Bai Yao era stato sconfitto da Jun Biyue, il primo round delle finali si era concluso ufficialmente. Ci sarebbe stata un'ora di pausa prima che il secondo round iniziasse.


Il primo scontro del secondo round sarebbe stato: Lin Ming contro Zanna di Drago!


Mentre Vasto Cosmo annunciava questo incontro, l'intera arena ribollì con entusiasmo.


Lin Ming contro Zanna di Drago.


Questa era una battaglia tra due superstar!


Lo scontro di Zanna di Drago con Shiku aveva già impressionato profondamente il pubblico, non solo possedeva occhi capaci di analizzare ogni legge, ma praticava anche fortissime leggi dello Spazio e del Tempo. Dati tutti questi aspetti, Zanna di Drago era quasi invincibile.


Tuttavia, la brutale sconfitta del Principe dei Mostri da parte di Lin Ming aveva lasciato una profonda impressione in tutti. Sembrava che avesse un potenziale infinito.


Se queste due anomalie avessero lottato, sarebbe stata una battaglia epica!


Tutti volevano sapere chi avrebbe vinto!


Lin Ming e Zanna di Drago scesero in campo. In quel momento, perfino Jun Biyue che stava meditando profondamente aprì gli occhi per guardarli combattere.
                                


                                



