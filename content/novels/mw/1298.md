---
weight: 12980
title: Capitolo 1298 – La più grande battaglia
pubDate: 2025-12-15T08:37:10.345Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


La traiettoria degli attacchi di Zanna di Drago era estremamente strana. Non colpiva Lin Ming, né le luci di lancia, puntava al vuoto!


Mentre menava fendenti, una luce tagliente brillò negli occhi di Zanna di Drago!


In quell'istante, ogni flusso di energia dello spazio primordiale fu riflesso nelle Pupille Tre Vite.


Potere dello spazio!


Il potere dello spazio legato alla lama Zanna di Drago si scatenò all'improvviso. Con un forte crepitio, diversi fili di energia primordiale elementare furono tagliati. In un istante la pressione su Zanna di Drago calò. Con un veloce movimento, scattò con una velocità inimmaginabile.


<em>Peng!</em>


Zanna di Drago attraversò lo spazio primordiale e volò via. Allo stesso tempo il colpo di Lin Ming mancò il bersaglio e impattò nel terreno.


La superficie di pietra dell'arena si spezzò; i detriti saltarono in aria!


"Mm? Ha infranto il mio spazio primordiale!"


Lin Ming guardò Zanna di Drago con sorpresa. In realtà il suo campo di forza non era indistruttibile. Più ci si avvicinava a lui e più diventava intenso. Non era strano che il suo avversario potesse liberarsi dalla sua influenza usando la forza bruta.


Zanna di Drago però non aveva usato la forza, ma le Pupille Tre Vite per vedere le correnti di energia dello spazio primordiale e poi troncarle. Era davvero incredibile.


<em>'Il mio spazio primordiale... Non l'ho ancora padroneggiato pienamente. O dovrei dire che non l'ho appreso completamente!'</em>


Pensò Lin Ming. Non credeva che lo spazio primordiale fosse inferiore alle Pupille Tre Vite. Perfino l'Empireo Primordius stesso era un coltivatore che non era affatto inferiore in confronto ad una maestra incredibile come Sogno Divino. La sua forza era indubbia. La potenza trascendente che aveva creato sicuramente sarebbe stata spaventosamente potente.


Il problema era che Lin Ming non poteva essere considerato un vero e proprio discendente dell'Empireo Primordius. Quando era entrato nell'Antico Abisso Demoniaco e si era avventurato nella Strada dell'Imperatore, non aveva nemmeno saputo se l'Empireo Primordius fosse sopravvissuto e se avesse lasciato solo alcune eredità e antiche reliquie.


Allora non era in grado di superare le prove dell'Empireo Primordius. La sua coltivazione era troppo bassa e il suo talento era carente; era naturale che fallisse.


Quindi Lin Ming aveva esaminato solo la superficie dell'intento marziale di Primordius.


D'altra parte Zanna di Drago era il solo discepolo che il Vecchio Tre Vite aveva accettato in 300 milioni di anni. Era stato istruito a fondo. Ciascuna tecnica era stata spiegata con assoluta chiarezza e Zanna di Drago aveva ricevuto ogni tipo di preziosa risorsa che il Vecchio Tre Vite aveva radunato nel corso della sua vita.


Non c'erano paragoni tra di loro!


Per questo non era strano che le Pupille Tre Vite potessero analizzare completamente lo spazio primordiale!


"Posso attraversare facilmente il tuo dominio. Le Pupille Tre Vite sono le sovrane assolute delle leggi. Sotto il mio sguardo nessuna legge può nascondersi!"


Disse con sicurezza Zanna di Drago, stringendo con fermezza la sua lama rosso sangue.


Lin Ming sorrise lievemente: "È così? Sfortunatamente per te anche io sono sicuro delle mie leggi. Perché non fai un tentativo?"


Queste parole sbalorditive stupirono per un momento il pubblico.


Zanna di Drago aveva appena detto che le Pupille Tre Vite erano le sovrane assolute delle leggi. Nonostante molte persone lo trovassero difficile da accettare, non potevano questionarlo. Dopotutto la realtà dei fatti era di fronte ai loro occhi. Chiunque avrebbe dovuto affrontare Zanna di Drago avrebbe perso ogni sicurezza. Se le proprie tecniche fossero state annullate, come si poteva continuare a combattere?


E questo Lin Ming aveva detto di essere sicuro delle sue Leggi?


Era risaputo da tutti che il suo punto debole era proprio nelle Leggi.


Aveva raggiunto il gran successo nel quinto livello delle Leggi del Fuoco e le sue Leggi del Fulmine erano lievemente inferiori. In confronto a Zanna di Drago e Jun Biyue, che erano molto esperti nelle Leggi dello Spazio-tempo e dello Yin e Yang, era un po' carente. In realtà non era Lin Ming ad essere debole, ma tutti gli altri ad essere troppo mostruosi!


Era estremamente difficile valutare la forza di Lin Ming e Zanna di Drago, ma pensandoci bene, Lin Ming era un genio versatile esperto sotto ogni aspetto. Era ad un livello elevato in resistenza, difesa, leggi, potere d'attacco, corpo, anima e domini.


Tuttavia non primeggiava davvero in questi campi. Questo dava l'impressione al pubblico che non fosse 'davvero potente'. Nonostante fosse un esperto, non era eccezionale in questi campi.


E Zanna di Drago possedeva le Pupille Tre Vite. Era invincibile in quanto a Leggi.


Nessuno avrebbe voluto usare le Leggi per combattere contro di lui, altrimenti gli attacchi sarebbero stati analizzati e annullati! Senza usare le Leggi però come poteva un praticante di arti marziali combattere?


Inoltre Zanna di Drago aveva ottenuto dei risultati sconvolgenti nelle Leggi dello Spazio e del Tempo. Molti si preoccuparono per Lin Ming, avevano la sensazione che fosse proprio in una brutta situazione.


"Davvero? Allora fammi vedere le tue Leggi."


Zanna di Drago strinse la sua arma e si divise in otto copie. Sette immagini spaziali emersero dal suo corpo. Dopo che le sue Leggi dello Spazio avevano raggiunto un livello del genere, era già in grado di usare le immagini a specchio con abilità e facilità.


Lin Ming girò la Lancia del Sangue della Fenice. La vera essenza converse nel suo mondo interno mentre l'Albero del Dio Blasfemo scatenava la sua energia.


Dietro di lui apparì l'immagine dell'Albero del Dio Blasfemo!


Questo albero divino alto 100.000 piedi svettava nel cielo!


Il pubblico non sapeva che sorta di potenza trascendente fosse, ma ne era stato profondamente impressionato. Quando Lin Ming lo aveva evocato, aveva usato le Leggi del Fulmine e del Fuoco per rompere la gabbia dello spazio del Principe dei Mostri.


Le Leggi del Fuoco avevano superato quelle dello Spazio nonostante fossero state allo stesso livello. Che sorta di concetto era? Era stato incredibile! E ora Lin Ming stava usando questo Albero del Dio Blasfemo per affrontare Zanna di Drago.


"Disintegrazione Virtuale!"


Lin Ming scagliò la sua lancia, evocando il fuoco virtuale per ricoprire la sua arma. Le fiamme viola e rosse danzavano sulla Lancia del Sangue della Fenice mentre si precipitava verso Zanna di Drago.


Questo era fuoco che aveva superato il Dao Celeste; era straordinario. Zanna di Drago rimase impassibile. Le sue pupille scorsero Lin Ming, esaminandolo con attenzione!


"Cosa?!" Zanna di Drago sussultò. Scoprì che la traiettoria di questo fuoco virtuale era solo lievemente riconoscibile ed era estremamente difficile da vedere. Perfino con la sua abilità poteva sentire il calore delle fiamme che lo percorreva, causandogli un dolore acuto alla testa!


"Fiamme virtuali? Le leggi del Fuoco di Lin Ming sono diverse da quelle di un normale praticante di arti marziali, anche le sue leggi sono ad un livello superiore. Perfino le mie Pupille Tre Vite quasi non possono analizzarle. Tuttavia..."


Pupille Tre Vite - Diecimila Esistenze nel Vuoto!


Zanna di Drago aveva attivato questo stato speciale! L'aveva già fatto nell'Altare Sigillo Divino. Diecimila Esistenze nel Vuoto era una fase delle Pupille Tre Vite e questa potenza trascendente aveva diversi stati che potevano essere attivati insieme. Quando si coltivava a pieno le Pupille Tre Vite e veniva usata ogni fase, perfino le Leggi del Dao Celeste non sarebbero riuscite a resistere sotto il suo sguardo.


Nonostante Zanna di Drago fosse lontano dall'arrivare a questo punto, solo le Diecimila Esistenze nel Vuoto potevano aumentare le sue possibilità di esaminare le Leggi!


"Posso vederlo!"


Nel campo visivo di Zanna di Drago c'erano le traiettorie dell'energia del fuoco virtuale!


"Spaccati!"


Gli otto Zanna di Drago menarono dei fendenti. Scatenarono un potere dello spazio terrificante mentre tutta questa energia si precipitava verso Lin Ming come se avesse una mente propria!


Il potere dello spazio era l'arma più efficace. Era onnipresente, capace di distruggere ogni cosa!


E sotto il controllo di Zanna di Drago, il potere dello spazio mirò al punto debole del fuoco virtuale!


Dopo che questo fuoco mostruoso fu trapassato dal potere dello spazio, tremò per poi esplodere!


Le fiamme viola si attenuarono e le luci viole schizzarono via. Anche la Disintegrazione Virtuale di Lin Ming era stata annullata!


<em>Hu!</em>


Zanna di Drago rilasciò un sospiro profondo, provava un dolore pungente alla testa. Perfino alcuni canali di energia agli angoli dei suoi occhi si erano rotti e stavano sanguinando. Anche se era negli stadi avanzati del Mare Divino Realm, era a stento in grado di usare Diecimila Esistenze nel Vuoto. Non solo consumava una grande quantità di vera essenza e potere del mondo, ma metteva sotto pressione i suoi occhi. Non appena lo attivava, avrebbe dovuto sopportare una grande pressione. I vasi sanguigni dei suoi occhi sarebbero scoppiati ogni volta e gli avrebbero fatto perdere gradualmente la vista.


Quindi Zanna di Drago poteva mantenere questo stato solo per un periodo di tempo molto breve.


Zanna di Drago strinse la spada. Il suo sguardo ardeva come un sole. E tutto attorno i suoi occhi, i canali dei suoi meridiani sporgevano e si irradiavano come raggi di sole.


Al momento emanava un'aura selvaggia.


Mentre guardava Lin Ming, disse con tono cupo: "Il tuo fuoco virtuale è davvero incredibile. Dev'essere una potenza trascendente, altrimenti non saresti mai riuscito ad arrivare ad un tale livello!"


La Forza del Dio Blasfemo era una potenza trascendente ed era più completa dell'intento marziale di Primordius.


Lin Ming però non credeva che fosse completa. Le potenze trascendenti trovate nelle antiche rovine spesso erano incomplete. Non era riuscito a determinare se fosse intatta o no perché non aveva raggiunto ancora un livello sufficientemente alto. Inoltre allenare la Forza del Dio Blasfemo non era facile. Doveva assorbire costantemente fiamme divine e fulmini per nutrire costantemente la Forza del Dio Blasfemo.


Anche così, il mistero della Forza del Dio Blasfemo era incredibile. Non era facile nemmeno per Zanna di Drago analizzarlo.


Zanna di Drago disse: "Mi hai costretto ad usare Diecimila Esistenze nel Vuoto e così questa battaglia si avvicinerà alla fine. Questo perché posso mantenere questo stato per metà bastoncino di incenso di tempo."


Mentre gli otto Zanna di Drago parlavano, avanzarono lentamente. Mentre lo facevano però accadde una scena incredibile.


Zanna di Drago si divise ulteriormente, arrivando a sedici copie!


Erano apparsi sedici Zanna di Drago davanti a Lin Ming!


"Cosa?!"


L'intero pubblico rimase sbigottito. Anche i Sacri Lord e i Re del Mondo rimasero scioccati. Sedici specchi spaziali significava che Zanna di Drago aveva sfiorato il sesto livello del Concetto delle Leggi dello Spazio!


Anche se aveva toccato lievemente il Concetto di sesto livello, aveva ancora molta strada da fare. Nonostante questo, un risultato del genere era proprio terrificante!


"Questi membri della giovane generazione sono troppo spaventosi!"


"Un ordinario guerriero ad un passo dal diventare un Sacro Lord raggiungerebbe sarebbe al suo stesso livello in quanto a comprensione! Sotto questo aspetto Zanna di Drago ha raggiunto un quasi-Sacro Lord!"


"Vecchi, siamo fin troppo vecchi. I geni di quest'era hanno già superato di gran lunga le nostre aspettative."


Sfiorare il concetto di sesto livello a soli 36 anni, era semplicemente inimmaginabile. Le leggi dello Spazio erano famose per la loro difficoltà. Questo fece provare un senso di inferiorità a molti giovani presenti. Questo divario era fin troppo grande!


"L'incontro è finito. Posso solo attaccare un'ultima volta in questo stato, ma sarà sufficiente."


I sedici Zanna di Drago guardarono Lin Ming, parlando tutti con indifferenza mentre sollevavano le loro lame.
                                


                                



