---
weight: 12990
title: Capitolo 1299 – Giudizio del Dao Celeste
pubDate: 2025-12-15T08:37:10.345Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Questo era il colpo finale e anche il più potente che Zanna di Drago aveva a disposizione.


L'attacco congiunto degli otto Zanna di Drago era già così terrificante e ora si erano divisi in sedici immagini spaziali attivando le Diecimila Esistenze nel Vuoto. Si poteva immaginare la potenza di questo attacco.


D'altra parte, perfino il Concetto del Fuoco sostenuto dall'Albero del Dio Blasfemo era stato annullato. Zanna di Drago avrebbe compreso la struttura di ogni legge e avrebbe soppresso l'attacco!


Il pubblico era stato impressionato meno dalle Leggi del Fulmine e del Fuoco rispetto a quelle dello Spazio e del Tempo. Inoltre Zanna di Drago aveva anche attivato le Pupille Tre Vite. Dato che era una potenza trascendente completa e perfino estremamente potente al suo livello, si poteva immaginare quanto fosse formidabile.


"Questo è il mio ultimo attacco. Preparati."


Zanna di Drago avvertì Lin Ming ancora una volta. Questo dimostrava la sua sicurezza!


Lin Ming mostrò un'espressione fredda e determinata. Non sarebbe riuscito a combattere contro Zanna di Drago senza poter usare le Leggi.


Arrivati a questo punto, gli rimaneva una sola mossa. Questo era il solo attacco che non poteva essere compreso da Zanna di Drago. In termini di leggi, era una tecnica superiore al Dao Celeste.


In quell'istante Lin Ming scatenò la sua energia fino al limite. Dietro di lui riapparì l'immagine dell'Albero del Dio Blasfemo.


"Di nuovo quell'albero divino? Inutile. Le sue Leggi del Fuoco e del Fulmine sono misteriose, ma posso comprenderle comunque!"


Zanna di Drago non si stava vantando. Aveva già annullato il fuoco virtuale di prima.


Quando i membri del clan dell'Antica Fenice videro che Lin Ming stava per usare la stessa mossa di prima, si preoccuparono tutti. Il potere del fulmine e del fuoco? Avrebbe usato di nuovo questa tecnica?


"Ricevi il mio colpo – Annientamento del Vuoto!" I sedici Zanna di Drago menarono ciascuno un fendente di luce.


<em>Rumble rumble rumble!</em>


Il vuoto tremò e il tempo si contorse. Il potere di questo colpo aveva raggiunto il picco del Mare Divino Realm!


E allo stesso tempo, anche Lin Ming scagliò il suo attacco.


La sua volontà, il suo spirito da battaglia, il suo potere del mondo, la sua vera essenza e le sue energie furono riversate tutte nella lancia. In quel momento la sua forza eruttò come un vulcano, accrescendosi rapidamente senza fermarsi. Anche i frammenti delle leggi fusi nel suo corpo durante il nono Stadio della Distruzione si attivarono.


La forza di Lin Ming aumentò sempre di più, superando velocemente l'avversario!


Zanna di Drago gridò e i fendenti si radunarono in un solo raggio di luce. Tutto il potere dello spazio e del tempo attorno fu trascinato dall'attacco!


E all'improvviso, dal mondo interno di Lin Ming, la tribolazione del fulmine e del fuoco assorbita dall'Albero del Dio Blasfemo iniziò a destarsi e a precipitarsi fuori. Il potere sconfinato del fulmine esplose dietro Lin Ming, trasformando il cielo in un mare di saette viola!


E in questo mare, le fiamme ululavano all'impazzata, concentrandosi in un fiume di magma!


Fulmine!


Fuoco!


Le due energie selvagge e violente si intrecciarono nel cielo. Questa forza inesauribile fece tremare il mondo!


Giudizio del Dao Celeste – Tribolazione del fulmine e del fuoco!


Lin Ming aveva usato il suo attacco più potente e anche il metodo di coltivazione più forte che aveva creato.


"...Questo è?!"


Nelle profondità del suo Palazzo Divino, l'Empireo Vasto Universo spalancò gli occhi.


"Il potere della tribolazione celeste? Alla pari con le leggi del Dao Celeste? Lin Ming sta evocando una tribolazione celeste?"


Perfino l'Empirea Sogno Divino cambiò espressione. Un metodo di coltivazione uguale al Dao Celeste... era una potenza trascendente!


Quando un Empireo ordinario creava una potenza trascendente, avrebbe potuto controllare fino ad un certo punto le Leggi del Dao Celeste. Tuttavia aveva anche bisogno di coltivare fino al limite la tecnica. Non era qualcosa che un praticante di arti marziali al Mare Divino Realm poteva sperare di creare.


Questo perché, quando un Empireo creava una potenza trascendente, la sua coltivazione era arrivata ad un livello incredibilmente alto. Se uno desiderava comprendere a pieno e coltivare questa potenza trascendente, allora quella persona avrebbe dovuto raggiungere un grado simile a chi l'aveva creata.


Ad esempio, se Zanna di Drago avesse voluto coltivare al massimo le Pupille Tre Vite, sarebbe dovuto diventare almeno un Empireo!


E per questo, Zanna di Drago poteva mostrare solo una piccola frazione della vera forza delle Pupille Tre Vite.


Il Giudizio del Dao Celeste di Lin Ming però era completamente diverso. Questa abilità era stata creata al Mare Divino Realm e poteva mostrare il suo pieno potere anche a questo livello!


Era un metodo di coltivazione che apparteneva solo a Lin Ming! E anche quello che si addiceva più a lui!


<em>Rumble rumble rumble!</em>


Il fulmine ruggì e le fiamme ululavano. Il cielo si trasformò in oceano di rosso e viola.


La lancia di Lin Ming sfrecciò verso Zanna di Drago!


Una luce tagliente brillò negli occhi di Zanna di Drago. Voleva usare Diecimila Esistenze nel Vuoto per analizzare questo Giudizio del Dao Celeste, ma sentì solo un dolore acuto agli occhi e vide un mare rosso e viola precipitarsi su di lui. Non poteva nemmeno vedere la composizione dell'energia di questa tribolazione celeste!


"Cosa?!" Zanna di Drago ne fu scioccato. Non riusciva ad analizzare questo colpo nemmeno attivando lo stadio delle Diecimila Esistenze del Vuoto!


Sbigottito, capì immediatamente cosa stava accadendo. Non era il Giudizio del Dao Celeste ad essere più forte delle Pupille Tre Vite, ma il suo allenamento della potenza trascendente ad essere carente.


Erano due metodi di coltivazione diversi. Ad esempio, se le Pupille Tre Vite fossero state al livello 100 e il Giudizio del Dao Celeste 10, una persona che aveva coltivato l'1% delle Pupille Tre Vite sarebbe stata inferiore a qualcuno che aveva praticato il Giudizio del Dao Celeste al 100%.


Questo era il divario che c'era tra di loro. Zanna di Drago non poteva comprendere il potere della tribolazione.


Se non avesse potuto analizzare queste leggi, allora avrebbe dovuto puntare tutto su un attacco diretto contro Lin Ming!


Tuttavia l'intensità della vera essenza di Lin Ming, insieme al potere delle Otto Porte Nascoste, era superiore a Zanna di Drago, senza menzionare che stava anche utilizzando la potenza della tribolazione celeste!


<em>Bang!</em>


La luce di lancia e di spada si scontrarono e un'ondata di energia selvaggia percorse l'intera arena, sollevando gli strati superiori del pavimento e lasciando solo le fondamenta dell'antica pietra divina. Questa era davvero una scena apocalittica!


<em>Ping! Ping! Ping! Ping! Ping!</em>


A parte il vero Zanna di Drago, le altre quindici immagini a specchio esplosero!


E Zanna di Drago stesso fu circondato dalle scariche di fulmini e fuoco. Usò la sua lama per resistere alla luce di lancia, ma fu comunque scaraventato via dall'impatto.


<em>Peng!</em>


Gli incantesimi dello spazio che proteggevano Zanna di Drago scoppiarono uno dopo l'altro!


<em>Ka ka ka ka ka!</em>


Mentre le difese collassavano, anche il potere del fulmine e del fuoco si scioglieva. Il sangue colò dalle labbra di Zanna di Drago e i suoi palmi si riempirono di ferite. Questo danno era il risultato del tremendo impatto che l'aveva investito.


<em>Peng!</em>


In quel momento la vera essenza protettiva di Zanna di Drago non riuscì più a sopportare l'impatto e si spaccò!


Durante questo momento critico, Zanna di Drago gridò ed evocò tutte le sue energie. Radunò un'enorme quantità di spazio, facendo esplodere la luce di lancia!


I vasi sanguigni degli occhi di Zanna di Drago esplosero. Sputò una boccata di sangue e barcollò indietro per poi aggrapparsi alla sua lama.


Zanna di Drago rivolse lo sguardo in avanti, i suoi occhi insanguinati fissavano Lin Ming. Le fiamme percorrevano ancora le sue pupille ed era impossibile decifrare la sua espressione.


"Tu, sei riuscito a creare una tecnica del genere? Nemmeno le mie Pupille Tre Vite possono comprenderla."


Mentre parlava, altro sangue colò dagli angoli della sua bocca.


Lin Ming era sbalordito. Il Giudizio del Dao Celeste poteva essere considerato il suo attacco più potente, eppure Zanna di Drago era riuscito a resistere senza nemmeno vomitare sangue e crollare a terra.


Zanna di Drago era proprio un mostro. Il motivo per cui era riuscito a persistere fino ad ora era perché le sue Leggi dello Spazio erano fin troppo potenti, sia in attacco che in difesa. Altrimenti avrebbe da tempo sputato sangue e sarebbe svenuto.


Anche se Zanna di Drago non era crollato a terra, questo non significava che poteva ancora continuare a combattere. Attivare lo stadio delle Diecimila Esistenze nel Vuoto lo metteva davvero sotto pressione. Allo stesso tempo aveva esaurito tutto il suo slancio e le sue energie. Le fiamme nel suo sguardo diminuirono gradualmente fino a dissiparsi, per poi tornare alla normalità. Era anche più pallido del solito. Gli rimaneva solo il 30-40% della vera essenza.


E, aspetto più importante, i vasi sanguigni nei suoi occhi erano esplosi per il peso troppo grande. Non sarebbe riuscito ad attivare le Pupille Tre Vite per un po' di tempo.


Questa battaglia era finita!


Il livello delle leggi di Zanna di Drago era estremamente alto, ma aveva un punto debole, una resistenza di gran lunga inferiore a Lin Ming. Inoltre la sua forza fisica e difensiva erano state sbaragliate completamente dall'avversario.


Se fosse stato Lin Ming a ricevere un colpo del genere, allora sarebbe riuscito ancora a continuare a combattere.


Zanna di Drago però non era più in grado di lottare dopo aver ricevuto ferite del genere.


"Ammetto la sconfitta."


Disse Zanna di Drago mentre si puliva il sangue dalla bocca.


Le diverse centinaia di milioni di spettatori si ammutolirono.


Lin Ming aveva vinto e Zanna di Drago era stato battuto!


Non erano troppo scioccante. Dopotutto Lin Ming era estremamente forte e molti non sapevano chi fosse più potente tra lui e Zanna di Drago. Tuttavia lo scontro era stato fin troppo sconvolgente.


"Lin Ming è troppo forte! Credo davvero che potrebbe arrivare tra i primi tre posti!"


"Non ho davvero idea di cosa accadrebbe se combattesse contro Xiao Moxian e Bing Meng."


"Che mossa finale ha sferrato Lin Ming? Sembrava vasta quanto un mondo."


Molti dei presenti non avevano sperimentato una tribolazione celeste, ma erano tutti draghi e fenici della loro generazione, geni sbalorditivi della loro era. Avevano tutti qualche intuizione riguardo al dao celeste.


"Non ne sono troppo sicuro, ma lo penso anche io. Credo che la mossa di Lin Ming sia simile ad una potenza trascendente..."


"Non ho idea se questo sia il suo limite. Se lo fosse non sarebbe troppo sconvolgente, ma se fosse ancora più forte sarebbe troppo terrificante!"


Nel Divino Palazzo, gli Empirei Vasto Universo e Sogno Divino rimasero in silenzio.


Dopo molto tempo, l'Empirea disse: "Quella è una potenza trascendente elementare."


Una potenza trascendente elementare!


L'Empireo Vasto Universo sospirò. L'aveva capito anche lui.


La potenza trascendente di Lin Ming era estremamente debole; non poteva essere paragonata alle tecniche di Empirei come Sogno Divino e il Vecchio Tre Vite. Anche in confronto a quelle incomplete era di gran lunga inferiore.


Lin Ming però aveva solo 31 anni.


Aveva fin troppo tempo di fronte a lui. Crescendo, la sua potenza trascendente elementare avrebbe continuato a svilupparsi fino a raggiungere la perfezione, diventando un'abilità sconvolgente. Allora, le sconfinate variazioni di leggi contenute in esso sarebbero arrivate a livelli incredibili e sarebbe stata paragonabile perfino alla Legge di Sogno Divino o all'intento marziale di Primordius!
                                


                                



