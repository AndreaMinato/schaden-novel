---
weight: 1300
title: Capitolo 130 - Un'Oncia di Ossidiana Stellare
pubDate: 2025-10-16T07:28:18.433Z
tags:
    - mw
---


Da editare...
-Schadenfreude


Associazione Iscrizionisti-


Quando Murong Zi vide Wang Yuhan nella Sala di Iscrizioni le venne incontro contenta.


"Yuhan! Da quanto tempo non ci vediamo, ti sono mancata?" Disse Murong Zi da lontano.


"Ehilà! È da tempo che non ci vediamo."


Wang Yuhan, Murong Zi e Bai Jingyun erano ragazze di età, reputazione e talento simile. Erano molto famose nella città di Fortuna Celeste.


Si conoscevano fin da piccole ed erano amiche intime. Tuttavia Bai Jingyun e Murong Zi frequentavano il Palazzo delle Sette Arti e Wang Yuhan invece aveva scelto di affinare le sue tecniche di iscrizione rinunciando ad entrare nel Palazzo delle Sette Arti.


Bai Jingyun chiese, "Yuhan, come mai non stai studiando con tuo nonno oggi? Perché sei nella sala ad accogliere i clienti? Ah giusto, di recente non è venuto un maestro iscrizionista ospite molto abile? È qui?"


Wang Yuhan esitò leggermente e si rese conto che c'erano molte persone che non sapevano l'identità del maestro. Murong Zi e Bai Jingyun erano discepole del Palazzo delle Sette Arti, come potevano sapere che era Lin Ming.


Sorrise in modo beffardo mentre rispondeva, "Sì, è qui. Sono la sua assistente e quindi è mio dovere accogliere i clienti nella sala."


"Wow un prodigio che è riuscito ad avere la signorina Wang come sua assistente. Dev'essere straordinario. Devo vedere assolutamente questa persona." Disse Murong Zi in modo esagerato.


Wang Yuhan stava ancora sorridendo mentre diceva, "Posso imparare molte cose facendogli da assistente. Vorreste vederlo ora?"


"Ahah sì, ci piacerebbe."


In quel momento Bai Jingyun commentò, "Sono venuta qui perché vorrei chiedere di una questione al nuovo maestro iscrizionista ospite."


Mentre lo diceva, tirò fuori la spada lunga. "Sono venuta per chiedere un simbolo di iscrizione con l'attributo acqua. Mi chiedo se il maestro abbia del tempo."


Wang Yuhan si coprì la bocca e ridacchiò. "Sì, lo ha, si è appena ripreso. Vi condurrò da lui."


Lin Ming volse lo sguardo dalla sala delle iscrizioni e vide Wang Yuhan portare due donne. Mentre aprivano la porta, Lin Ming era appena uscito dallo stato particolare del suo intento marziale. Non aveva ancora recuperato completamente la sua vera essenza e la sua forza dell'anima. Lin Ming si sedette a gambe incrociate in posizione meditativa e disse, "Per favore scrivete la vostra richiesta, posate i materiali e il tesoro e poi potrete andare. Dopo che l'iscrizione sarà finita, qualcuno verrà a chiamarvi. Durante questo processo per favore non entrate."


Lin Ming disse ma non ricevette risposta. Si accigliò leggermente e aprì gli occhi.
Guardò Murong Zi e Bai Jingyun fissarlo ad occhi spalancati. Wang Yuhan che era accanto a loro, aveva un'espressione divertita.


"Uh? Siete voi..." Naturalmente Lin Ming riconobbe le ragazze. Era la Coppia Orgogliosa del Palazzo delle Sette Arti.


"Sei... sei tu? Sei tu il maestro iscrizionista ospite?"
Murong Zi si chiedeva se non fosse un sosia di Lin Ming, lo fissava incredula strabuzzando gli occhi.


"Sì. Lo sono." Ora che Lin Ming aveva una buona reputazione e influenza, non doveva più nascondere le sue capacità.


"Tu... tu..." Balbettò Murong Zi. Aveva sentito che il maestro iscrizionista era giovane, ma non avrebbe mai pensato che fosse Lin Ming!


<em>'Oh cielo, è deprimente, sarà mica uno scherzo? Ho già riconosciuto la tua forza. Sono rimasta senza parole quando ho saputo del tuo intento marziale e di fronte alla tua percezione mostruosa ti ho preso per un fanatico delle arti marziali stacanovista ma, cavolo, è così sconfortante, da quando sei un maestro iscrizionista?'</em>


<em>'Ahh sto impazzendo, è così dannatamente scioccante! Perfino io non riesco a tollerarlo.'</em>


"Questo è uno scherzo, vero? Yuhan, è un tuo piano per prenderci in giro? Bene, ammetto che tu sia stata creativa ma... non può essere vero, no?" Murong Zi vide l'espressione seria di Lin Ming ma non riusciva ad accettare la realtà.


Wang Yuhan scrollò le spalle e disse, "Potrei stuzzicarti per divertimento ma credi che Lin Ming si unirebbe a me per farlo?"


Murong Zi strizzò gli occhi. Sì, questo Lin Ming non si interessava ad altro a parte la coltivazione altrimenti avrebbe già provocato tantissime giovani donne. Come poteva fare uno scherzo insieme a Wang Yuhan? Inoltre non si conoscevano nemmeno.


"Tu... da quando hai iniziato a studiare le tecniche di iscrizione?"


"Da quando avevo dodici anni. Ho incontrato il mio maestro quando avevo 12 anni e sono stato istruito da lui." Disse Lin Ming.


Lo aveva detto con noncuranza eppure il suo tono irritò Murong Zi. Era come se una persona povera chiedesse ad un magnate come avesse ottenuto i suoi 1.000.000 di liang d'oro e il riccone avesse risposto con, "Li ho guadagnati per caso quando ero giovane."


Di fronte a questo tono indifferente, Murong Zi ebbe l'impulso di picchiare qualcuno. Certamente aveva considerato di pestarlo, ma dato che non era sicura di vincere, si costrinse ad abbandonare l'idea.


Bai Jingyun si era ripresa dallo shock iniziale.
Forzò un sorriso e disse, "È lei... capisco... ogni volta che penso di aver visto di cosa è capace l'Apprendista junior Lin, alla fine scopro di averla sottovalutata... ha studiato per tre anni per arrivare al livello di un maestro?"


Lin Ming rispose, "Non oso chiamarmi tale ma posso disegnare qualche semplice simbolo. Tutto questo grazie all'aiuto del mio maestro."


"Ahah..." Bai Jingyun rise a denti stretti. Qualche semplice simbolo? Aveva sentito che Lin Ming aveva creato il simbolo 'Guardia Icefrost' e quando l'aveva posato su un'armatura, l'equipaggiamento aveva cambiato colore. Come poteva essere un 'semplice' simbolo?


Tre anni per raggiungere questo livello. Bai Jingyun poteva solo pensare alla sua percezione mostruosa che aveva potuto comprendere una tecnica marziale come il 'Pugno Spacca Ossa'. Poteva accettare con riluttanza che fosse arrivato al livello di un maestro iscrizionista in tre anni... tuttavia per farlo non avrebbe dovuto avere un talento dell'anima sbalorditivo?


"Per quale motivo siete venute qui oggi?" Chiese Lin Ming, non aveva tempo da perdere.


"Oh... sì." Rispose Bai Jingyun e poi tirò fuori la sua spada lunga.


Il tesoro era lungo più di tre piedi e la lama era brillante come la neve. Inoltre era molto morbida e poteva essere piegata fino a circondare la vita di una persona. Al centro dell'impugnatura c'erano due caratteri incisi 'Verdeacqua' (碧水).


<em>Nota Traduzione: letteralmente acqua verde giada/limpida in cinese "碧水"</em>


"Bella spada." Lodò Lin Ming mentre la esaminava con la sua forza dell'anima. Scoprì che la struttura della formazione era estremamente raffinata; era superiore alla maggior parte dei tesori dello stesso livello.


Bai Jingyun disse, "Apprendista Junior Lin, vorrei che iscrivessi un simbolo di iscrizione di attributo acqua o ghiaccio. L'aumento di vera essenza dovrebbe essere almeno al 36%."


"Attributo acqua o ghiaccio, 36%. Altro?"


"No... non c'è altro." Bai Jingyun notò il tono indifferente di Lin Ming, evidentemente pensava che fosse una richiesta molto facile. Ci pensò per un momento e disse, "Se l'Apprendista Junior Lin può fare di meglio sarebbe ottimo. Se i materiali sono insufficienti posso aggiungerne altri."


Lin Ming gettò un'occhiata verso i materiali sul tavolo. Nonostante fossero preziosi erano inutili per lui. Poteva usarli solo per scambiare punti, ma non importava quanti ne avesse, c'erano alcuni materiali che erano introvabili per l'Associazione Iscrizionisti.


Lin Ming fece una decisione.
Si sarebbe impegnato al massimo per vedere se avesse potuto disegnare un simbolo che perfino un maestro Houtian avrebbe desiderato.


Poi, dopo aver attratto l'attenzione di tutti i grandi maestri Houtian nella nazione, allora avrebbe potuto ottenere il loro aiuto per trovare rari materiali. Così avrebbe potuto radunarli in poco tempo!


Pensandoci Lin Ming disse, "Un'oncia di Ossidiana Stellare. Se può trovarne un'oncia allora userò i miei materiali e disegnerò un simbolo di iscrizione dal livello più alto che possa creare. Posso garantire che l'Apprendista Jingyun ne sarà soddisfatta."


"Un'oncia di Ossidiana Stellare?" Gridò Murong Zi ancora prima che Bai Jingyun potesse intervenire, "Sei... sei impazzito. Un'oncia di Ossidiana Stellare costa 15.000 liang d'oro e, non solo, è difficilissimo trovarla nel regno di Fortuna Celeste.
Se volessi davvero comprarla perfino 15.000 liang d'oro potrebbero non essere sufficienti!"


L'Ossidiana Stellare non era usata solo nell iscrizioni ma anche nella raffinazione, era un materiale preziosissimo.


Lin Ming disse, "La mia vera essenza si è inspessita di recente e posso condensarla ancora di più, il livello delle mie iscrizioni è aumentato. Ma posso solo disegnare a stento questa iscrizione e c'è rischio di fallire. Inoltre il valore dei materiali non sarebbe inferiore ai 7.000 liang d'oro. Posso garantirvi che ne varrà la pena considerando il risultato.
Se l'Associazione Iscrizionisti avesse avuto l'Ossidiana Stellare allora non avrei fatto una proposta simile."


"Questo..." Bai Jingyun strinse i denti e disse, "Va bene. Mio zio ha un po' di influenza nella Nazione Huoluo. Credo che potrà trovarla, te lo prometto."


Bai Jingyun aveva un'alta reputazione nella sua famiglia. Nonostante 15.000 liang d'oro non fossero una piccola cifra, era nelle sue possibilità.


"Bene, allora ringrazio l'Apprendista Jingyun." Disse Lin Ming. Prese una penna e iniziò subito a scrivere una lista dettagliata di materiali.


"Per questi materiali, spendi i soldi e i punti del mio conto." Disse Lin Ming mentre consegnava la lista a Wang Yuhan.


Questa volta era una sua faccenda personale. Normalmente, secondo il regolamento dell'Associazione Iscrizionisti, i clienti dovevano pagare il maestro e l'associazione con un rapporto 60/40. L'associazione offriva i materiali e il maestro iscrizionista il servizio.


Tuttavia con l'attuale status di Lin Ming, l'associazione non lo avrebbe questionato al riguardo.


Wang Yuhan lesse la fila di materiali e sussultò. Erano costosi. Generalmente parlando, perfino i simboli di alta qualità sarebbero costati 1.000 liang d'oro. Invece quello di Lin Ming era di 7.000 liang d'oro e c'erano alcuni materiali piuttosto rari.


Dopo averli radunati tutti Lin Ming non cominciò immediatamente a disegnare il simbolo. Invece prese una pietra di vera essenza e rientrò nello stato dell'intento marziale etereo. Si mise a meditare per mezz'ora recuperando le forze.


Dopodiché Lin Ming cominciò. Aveva intenzione di disegnare il simbolo completo 'Frammenti di ghiaccio'.
                                


                                



