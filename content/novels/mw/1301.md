---
weight: 1301
title: Capitolo 1301 – Hang Chi
pubDate: 2025-12-15T08:37:10.345Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Piccola strega, come osi?!"


I due Re del Mondo della razza dei mostri si resero conto della situazione solo quando sentirono il loro signorino gridare di dolore. Non avevano riconosciuto l'Arte del Risucchio Demoniaco.


I due Re del Mondo scattarono allo stesso tempo.


In quel momento però Vasto Cosmo intervenne velocemente, frapponendosi tra loro e Xiao Moxian. Con un ampio cenno del braccio, i due furono spazzati via da una raffica di vento.


Allo stesso tempo Vasto Cosmo si girò e diede un colpo di palmo. L'attacco troncò la connessione di energia tra Xiao Moxian e il Principe dei Mostri.


In quanto arbitro dell'incontro, naturalmente non poteva rimanere fermo a guardare. Era esagerato per Xiao Moxian assorbire l'energia e la vitalità del Principe dei Mostri.


<em>Xiu xiu xiu!</em>


La Frusta del Tendine di Drago si ritirò all'istante. Il Principe dei Mostri cadde a terra con un tonfo.


Xiao Moxian svolazzò all'indietro come una farfalla nera, atterrando con delicatezza. Guardò il pallido Principe dei Mostri con un sorriso diabolico, rivelando un paio di canini bianchi adorabili.


Il pubblico rabbrividì vedendo la scena. Questa Xiao Moxian non era affatto facile da gestire. Era proprio crudele. Solo perché il Principe dei Mostri l'aveva provocata, aveva usato l'Arte del Risucchio Demoniaco.


Inoltre, fin dall'inizio, Xiao Moxian non aveva mostrato la minima rabbia o intento omicida. Sorrideva soltanto come se fosse tutto un gioco per lei.


Anche qualche giovane d'élite che adorava Xiao Moxian ritrasse il collo. Iniziarono a pensare se valesse davvero la pena sacrificare le loro misere vite per corteggiarla.


Chiunque osasse provocare questa strega sarebbe andato incontro ad una brutta fine.


"Piccola strega, tu...!" I due mostri della razza dei Re del Mondo erano infuriati.


"Cos'ho fatto di sbagliato?" Xiao Moxian batté i suoi occhioni neri con fare civettuolo, la sua espressione era piena di innocenza.


"Cos'hai fatto di sbagliato? Sai bene cos'hai fatto! Non finirà qui la questione!" I due Re del Mondo della razza dei mostri avevano già esaminato il Principe dei Mostri. Aveva perso il 15% della sua vera essenza totale dopo quell'attacco.


Questa era una perdita permanente. Anche il suo mondo interno e le leggi che aveva compreso erano state sottratte. Per compensare questa perdita ci avrebbe messo uno o due anni di duro lavoro e sforzi.


Questa perdita era fin troppo grande per un genio! Avrebbe tardato la sua crescita!


Xiao Moxian indicò il Principe dei Mostri pallido e quasi privo di sensi. Iniziò a parlare come se fosse stata accusata ingiustamente: "Come potete biasimarmi per questo? Non l'avete sentito di quanto si è vantato di essere forte? Ha detto che era più potente del più grande maestro del Regno Divino e che sarebbe diventato un Imperatore dei Mostri in futuro. Inoltre si definisce un Lord Mostro, un Empireo della razza dei mostri! Sono solo una ragazzina debole, ero molto nervosa!"


"Temevo che non sarei riuscito a batterlo, così mi sono dovuta impegnare a fondo... la mia mossa più potente è l'Arte del Risucchio Demoniaco e pensavo che qualcuno come lui sarebbe riuscita a bloccarla facilmente, ma chi si sarebbe immaginato che sarebbe stato questo il risultato..."


Xiao Moxian alzò le spalle e sorrise. I suoi occhi neri come la notte sembravano sinceri. Pareva che stesse davvero dicendo la verità e che avesse attaccato a piena forza perché era stata troppo ingenua e non era riuscita a determinare il vero livello del Principe dei Mostri.


I due Re del Mondo della razza dei mostri ci rimasero di sasso.


I giovani d'élite presenti rimasero storditi per un momento per poi scoppiare a ridere.


Nonostante fossero tutti consapevoli che Xiao Moxian era una piccola strega crudele e spietata, il suo bell'aspetto e le sue parole riservate la rendevano davvero adorabile.


Perfino fata Bing Meng stava sorridendo. Questa Xiao Moxian era assolutamente una diavoletta combina guai, ma dato che l'Empireo Genesi Diabolica la proteggeva, nessuno avrebbe osato attaccarla.


"Tu... molto bene, non mi importa se ciò che dici è vero o falso. Ora sbrigati e restituisci la vera essenza che hai rubato al nostro signorino!" Ruggì uno dei due Re del Mondo.


"Non posso restituirla." Xiao Moxian scosse la testa. "Vorrei farlo, ma non posso. Una volta che assorbo l'energia di qualcuno, andrà in una posizione specifica del mio mondo interno e si trasformerà nella mia energia demoniaca che gli altri non possono usare."


L'Arte del Risucchio Demoniaco poteva inghiottire la coltivazione degli altri per rafforzarsi, ma non la si poteva usare all'infinito. Nel mondo interno di un praticante di arti marziali il proprio potere del mondo era separato da quello degli altri. Questo per assicurare la stabilità delle sue fondamenta.


I due Re del Mondo non volevano arrendersi così. In quel momento però una trasmissione di vera essenza fredda riecheggiò nelle loro orecchie: "Vi consiglio di fermarvi dove siete. Anche il nonno di Xiao Moxian, l'Empireo Genesi Diabolica, sta guardando il torneo dal Divino Palazzo di Vasto Universo. Per quanto riguarda qualunque guerra tra umani e mostri, potete semplicemente scordarvi di provare ad usare qualcosa del genere per spaventarlo, perché non gli importa affatto. Se desiderate tornare vivi, allora farete meglio a sapere quando arrendervi."


Le parole di Vasto Cosmo furono come una secchiata d'acqua gelida per i Re del Mondo e li fece rinsavire.


Erano arroganti, ma oggi avevano incontrato un ostacolo insormontabile.


Le origini di questa Xiao Moxian erano davvero incredibili!


"Quel mostro non è nient'altro che un idiota, non si rende conto di quanto è inferiore. Deve tornare con la coda tra le gambe da dove è venuto!"


"Ahahah, fantastico! Prima Lin Ming lo picchia di santa ragione e ora Xiao Moxian ha risucchiato via la sua forza. È troppo grandioso!"


Tutti i giovani d'élite erano estatici. Erano da tempo stufi di questo Principe dei Mostri. Era stata la battaglia più divertente da quando era iniziato l'Incontro di Arti Marziali Assoluto.


"La forza di Xiao Moxian è terrificante..."


Durante questa battaglia, Lin Ming non aveva badato a come Xiao Moxian aveva devastato il Principe dei Mostri con fare contento, ma a quanto era potente.


L'Arte del Risucchio Demoniaco che Xiao Moxian aveva usato aveva assorbito la vera essenza e la vitalità del sangue del Principe dei Mostri. Questo era già abbastanza terrificante, ma la vera forza dell'Arte del Risucchio Demoniaco chiaramente non si limitava a questo. L'energia assorbita non andava sprecata, ma veniva immagazzinata nel corpo di Xiao Moxian. Probabilmente poteva essere utilizzata, forse perfino per attaccare e probabilmente sarebbe stato il colpo più potente di quella tecnica.


Poi il terzo incontro del secondo round iniziò.


Jun Biyue contro Hua Xuan.


Questo fu un incontro privo della minima tensione. Hua Xuan semplicemente scese in campo e ammise la sconfitta.


Quarta battaglia: Bai Yao contro Bing Yue.


Nemmeno Bai Yao esitò. Anche lui scese in campo e ammise la sconfitta.


Alcuni tra il pubblico che volevano vedere combattere Bing Meng ne furono delusi.


Prima, Bing Meng non aveva mai incontrato un avversario degno e quindi non aveva rivelato la sua potenza. Nessuno nel pubblico sapeva quali erano le leggi e le tecniche di Bing Meng.


Anche se Jun Biyue e Lin Ming davano la sensazione di essere imperscrutabili, se non altro si sapeva quali erano le loro abilità.


Quelli che speravano che Bai Yao sarebbe stato capace di costringere Bing Meng a mostrare un po' delle sue capacità furono delusi. Non si svolse nemmeno un incontro.


"Questo Bai Yao è proprio sfortunato..."


Commentò Mu Qianxue dal mare spirituale di Lin Ming. Questo sarebbe dovuto essere l'anno in cui il Divino Palazzo di Vasto Universo sarebbe fiorito con splendore. la setta non era considerato tra le organizzazioni più potenti al suo livello ed era estremamente difficile per loro produrre geni come Bai Yao. Il motivo per cui l'Empireo Vasto Universo era sceso in campo per aiutare a condurre il torneo probabilmente era perché pensava che il suo Divino Palazzo potesse ottenere un po' di prestigio.


Ora però erano apparsi fin troppi geni. Ogni volta che Bai Yao scendeva in campo avrebbe perso. Inoltre probabilmente avrebbe continuato a farlo. Forse sarebbe stato sconfitto anche dal Principe dei Mostri.


Dopo aver perso così tanto nel proprio terreno, anche se aveva una buona mentalità e un atteggiamento positivo, probabilmente Bai Yao avrebbe provato un po' di imbarazzo.


Il secondo round, ultimo incontro: Hang Chi contro Shiku!


Questo Shiku era un uomo di gran carattere, non era disposto ad ammettere la sconfitta.


"Hang Chi! Tutti dicono che sei forte, ma credo di essere forte anche io. Ammettere la sconfitta senza combattere non è affatto il mio stile!"


Shiku estrasse il bastone e lo puntò verso il suo avversario.


Hang Chi aveva le mani giunte. Si inchinò rispettosamente e disse lentamente: "Il benefattore deve stare scherzando. Nonostante l'eredità del Monte Potala sia vasta, la mia età scheletrica è inferiore a 40 anni. Ho ancora molto da imparare."


Molti tra il pubblico furono d'accordo. Il Monte Potala aveva radunato eredità per oltre 3,6 miliardi di anni e la quantità di metodi di coltivazione e rare tecniche che possedevano erano innumerevoli. Tuttavia, questo non significava che i loro discendenti sarebbero stati potenti. Anche se c'erano infinite quantità di tecniche da cui scegliere, uno ne avrebbe potute scegliere solo un numero limitato. Dove avrebbero avuto il tempo di studiare di più?


Hang Chi disse: "Il monte Potala possiede sei potenze trascendenti e 108 tecniche straordinarie. Ho iniziato a studiare le arti marziali quando avevo sei anni, ma il mio talento marziale è basso e non sono abbastanza intelligente. Finora ho appreso solo un po' di una potenza trascendente e di 108 tecniche straordinarie, ne ho solo allenate due ad un livello a stento soddisfacente: il <a href="https://it.wikipedia.org/wiki/Tongbeiquan" rel="noopener noreferrer" target="_blank">Pugilato della Schiena Libera</a> e il Leopardo che Scala il Muro."


Mentre parlava, Shiku rimase un po' sbalordito. Anche il pubblico era rimasto senza parole.


I nomi di questi metodi di coltivazione erano... troppo elementari!


Sembravano le tecniche più misere del mondo mortale. Non sembravano simili ai normali metodi di coltivazione del Regno Divino.


Ad esempio, l'Arte del Risucchio Demoniaco di Xiao Moxian e le Pupille Tre Vite di Zanna di Drago avevano dei nomi incredibili e misteriosi, come se fossero pieni di un potere sconvolgente.


In confronto a loro, il Pugilato della Schiena Libera sembrava sul punto di crollare da un momento all'altro.


"Pugilato della Schiena Libera? Bene! Allora fammelo vedere!"


Mentre parlava, Shiku attaccò immediatamente, attivando sette delle Otto Porte Nascoste e combinandole con le Leggi della Terra, arrivando al picco delle sue condizioni. Non osava sottovalutare Hang Chi.


Di fronte alla minaccia di Shiku, Hang Chi stese le braccia e il suo corpo emise degli scricchiolii.


"Bastone dell'Universo!"


Shiku colpì mentre l'immagine di una Tartaruga Drago appariva dietro di lui.


Tuttavia Hang Chi si limitò a parare a mani nude.


I suoi movimenti erano elettrici, non davano abbastanza tempo di reagire. Afferrò il bastone di Shiku e lo fece girare. Nonostante questo movimento sembrasse semplice, in realtà aveva mirato ad uno dei punti deboli dell'arma.


Questo bastone era stato spinto via da Hang Chi!


...Cosa?


Shiku era scioccato. Ma prima che potesse rispondere, Hang Chi aveva già scagliato un pugno, rompendo la barriera della terra protettiva dell'avversario.


<em>Ka ka ka!</em>


L'essenza della barriera iniziò a rompersi dopo un solo pugno!


Shiku fu colto dal panico. Il modo in cui si stava svolgendo questa battaglia aveva superato completamente la sua immaginazione!


Shiku menò un fendente verso la vita di Hang Chi, ma il monaco fluttuò via come un pezzo di cotone, come se fosse stato portato via dal vento sollevato dal suo bastone. Apparì come un fantasma dietro Shiku, sferrando un altro colpo.


<em>Peng!</em>


La barriera di Shiku si frantumò completamente! Poi, Hang Chi toccò con un dito un punto nella schiena di Shiku.


Questo colpetto lo intorpidì. Anche il bastone nelle sue mani cadde a terra!


"Mi hai lasciato vincere." Hang Chi scattò e tornò nel punto in cui era partito, come se non si fosse mai mosso fin dall'inizio.
                                


                                



