---
weight: 1303
title: Capitolo 1303 – Scontro tra un Drago e una Fenice
pubDate: 2025-12-15T08:37:10.346Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nell'arena, i due contendenti emanavano dell'energia estremamente potente. Da una parte c'era Lin Ming, la sua aura era rapida e feroce, molto penetrante. Quella di Xiao Moxian era simile ad un inferno ardente capace di bruciare perfino il cielo.


Xiao Moxian attaccò all'improvviso. Mosse la frusta e, con un ululato, la sua arma sembrò fendere lo spazio. Avrebbe potuto distruggere perfino una montagna con questo colpo!


Una frusta flessibile era estremamente difficile da creare e da usare. Tuttavia, una volta che uno la padroneggiava, la sua traiettoria diventava imprevedibile ed era molto difficile difendersi dai suoi colpi!


Lin Ming fece una spazzata. Una luce di lancia agile e potente andò incontro alla frusta e, con un'esplosione crepitante, la colpì tuonando.


Nelle pupille di Xiao Moxian bruciarono all'improvviso delle fiamme nere. Il suo corpo fu avvolto dal fuoco e la sua velocità aumentò drasticamente!


Una Fenice dell'Oscurità era un uccello divino; la sua rapidità non era inferiore a quella di un Roc Dorato dalle Ali Dorate.


"Ahahahah!" Xiao Moxian ridacchiò felicemente. "Quando ho lottato contro altri membri della giovane generazione, nessuno di loro è riuscito a rivaleggiare con me. Se non puoi tenere il passo con me, non potrai continuare a combattere contro di me!"


La voce di Xiao Moxian riecheggiò come il grido di una fenice. Mentre parlava, scagliò un colpo di lancia verso l'avversario. Questa frusta si trasformò in diecimila immagini residue che riempirono l'aria, coprendo completamente Lin Ming!


Sia in velocità d'attacco che di movimento, Xiao Moxian era impareggiabile. Poteva essere davvero definita un giovane talento benedetto dal cielo. Nessuno poteva tenere il passo con lei!


Roc Dorato che Squarcia il Vuoto! Mistica Ombra del Fulmine!


Lin Ming attivò le due tecniche di movimento allo stesso tempo. Nel frattempo aprì anche la Porta dello Stupore, arrivando alla sua massima velocità.


<em>Woosh woosh woosh!</em>


Lin Ming evitò all'istante centinaia di colpi. Era estremamente veloce e formò decine di immagini residue mentre sfrecciava nell'aria.


Tuttavia c'erano semplicemente troppe frustate ed erano troppo veloci. Proprio mentre le immagini residue si formavano, furono distrutte da queste ombre di frusta, riducendosi nel nulla!


Anche se Lin Ming era agile e poteva evitare sempre più attacchi, alla fine fu messo all'angolo!


Nell'area dei posti d'onore, un vecchio Re del Mondo disse: "La tecnica di movimento di Lin Ming è di livello troppo basso!" Al loro livello, a parte valutare potenze trascendenti, potevano determinare la qualità dei metodi di coltivazione.


"Quello è un problema di eredità. Le origini di Lin Ming sono un grande limite per lui! Altrimenti, sarebbe stato scontato avere almeno una tecnica di movimento di un Empireo."


Il Roc Dorato che Squarcia il Vuoto e l'Ombra Mistica del Fulmine non erano tecniche marziali create da un Empireo. Nei piani inferiori queste tecniche potevano scioccare e destare ammirazione, ma nel Regno Divino, sembravano davvero pessime in confronto a quelle dei geni di organizzazioni di Empirei.


Se Lin Ming non avesse usato la Porta dello Stupore, aumentando la sua velocità, allora questi colpi di frusta l'avrebbero sconfitto immediatamente.


"Ti metterò alle strette e vedremo cosa farai allora."


Xiao Moxian sogghignò. In quel momento Lin Ming era circondato completamente dalle ombre di frusta e non poteva schivarle.


"Fiore di Loto del Grande Imperatore – Spazio Primordiale!"


Dietro Lin Ming apparì all'improvviso l'immagine di un Drago Azzurro e di un fiore di loto rosso. Il vasto campo di forza si scatenò, inghiottendo tutte le ombre di frusta!


<em>Pa pa pa pa!</em>


Risuonò un'esplosione terrificante. Molti dei colpi inghiottiti dallo spazio primordiale scoppiarono. Tuttavia gli attacchi di Xiao Moxian erano troppo violenti e feroci. Una grande quantità di energia Origin penetrò attraverso il campo di forza e scavò nella vera essenza protettiva di Lin Ming.


Con un crepitio, la barriera di Lin Ming emise degli scoppiettii. Il potere si scatenò nel suo corpo, seminando caos!


"Porta dello Stupore!"


Lin Ming attivò la Porta dello Stupore e il potere dell'osso di drago. Le sue abilità difensive aumentarono drasticamente. Potere del mondo sconfinato si scatenò dal corpo di Lin Ming, sopprimendo con forza la vera essenza caotica.


<em>Hu!</em>


Lin Ming atterrò sull'arena, il suo viso era arrossato mentre il sangue si agitava nelle sue vene. La velocità di Xiao Moxian era davvero terrificante. I suoi attacchi erano difficili da parare e rapidi, come una vipera mortale.


"Eh? Li hai bloccati?"


Xiao Moxian mostrò uno sguardo un po' sorpreso: "Il tuo dominio è davvero incredibile. Può davvero inghiottire i miei attacchi... Sembra che il mio potere d'attacco sia ancora insufficiente. Ma quello era solo un tentativo. Ora combatterò sul serio. Ti consiglio di mostrarmi la tua vera forza, altrimenti perderai in modo miserabile!"


Mentre parlava, Xiao Moxian stese le braccia. In quell'istante, per diverse centinaia di chilometri attorno, tutto il potere del fuoco si radunò in lei, formando un enorme vortice di energia Origin. La sua aura aumentò senza fermarsi e dietro di lei iniziò a formarsi l'immagine di una Fenice dell'Oscurità. Non sembrava un fantasma, era vivida e reale proprio come una vera Bestia Divina!


Mentre appariva, la sua aura travolse il pubblico!


La Fenice dell'Oscurità alzò la testa al cielo e rilasciò un lungo grido capace di spazzare via le nuvole e fare crepitare le montagne.


All'improvviso dietro Xiao Moxian si stese un paio di ali nere!


Erano molto ampie, ciascuna lunga 15 piedi. Potevano avvolgere il piccolo corpo di Xiao Moxian, proteggendola completamente.


Erano ali di fenice!


Non erano composte da energia, ma di carne e ossa!


Facevano parte del corpo della ragazza; erano il simbolo di un vero discendente della fenice!


Con un gentile battito d'ali, Xiao Moxian prese il volo. In quel momento sembrava un angelo oscuro, misterioso e splendido, ma che conteneva anche un potere terrificante.


"Lascia che ti avverta. Quando rivelo le mie ali della Fenice dell'Oscurità, i miei attacchi diventano più potenti! Inoltre la mia difesa è estremamente forte. Un attacco normale non può trapassare le mie difese!"


Xiao Moxian ridacchiò. Questo era il potente fisico che aveva ereditato da sua madre. Anche se non avesse coltivato, la forza del suo corpo avrebbe superato quasi tutti i guerrieri della trasformazione del corpo.


Mentre il pubblico la guardava, rimase completamente sbalordito. Dopo essersi trasformata, Xiao Moxian sembrava una dea della notte. La sua aura e la sua forza erano cambiate completamente. Il suo corpo emanava un'aura sacra.


"Quanto è terrificante! Questo è la discendente di una Bestia Divina e di un uomo! Nell'intero Regno Divino questo miracolo potrebbe non apparire nemmeno in cento milioni di anni. La sua forza è sconvolgente!"


"Sono passati più di cento milioni di anni. Temo che negli ultimi 3,6 miliardi di anni, il numero di geni mostruosi come Xiao Moxian si possono contare con le dita di una sola mano! Forse è perfino un'esistenza unica!"


Un umano e una Bestia Divina potevano avere generato un figlio in passato, ma 3,6 miliardi di anni erano un periodo di tempo troppo lungo. Nessuno poteva sapere cos'era successo e determinare se ci fossero stati dei precedenti.


"Abbiamo sottovalutato la forza di Xiao Moxian! Pensavo che sarebbe stata la più debole tra i guerrieri dei primi tre posti perché era limitata dalla sua età. Ora però sembra che non sia vero. Non dimenticate, non ha ancora usato la sua Arte del Risucchio Demoniaco o il potere delle sue leggi quasi al sesto livello!"


"Lin Ming potrebbe perdere questa battaglia."


"Non sarebbe vergognoso se perdesse. Lin Ming è già estremante bravo. È già motivo d'orgoglio essere arrivati a questo punto nonostante provenga da una Terra Sacra al picco e provenga da un piano di mortali."


Lin Ming si ergeva sul palco, dritto come una lancia, tra i venti impetuosi.


Quando vide le ali della fenice di Xiao Moxian, capì che questa sarebbe stata una battaglia ardua. Xiao Moxian non era assolutamente un'avversaria che poteva sconfiggere in una sola mossa, perché anche le sue capacità difensive erano fenomenali.


<em>Roar!</em>


Dietro Lin Ming apparì ancora una volta l'immagine del Drago Azzurro. Il potere dell'osso divino fu attivato a piena forza. Drago e fenice, due grandi geni si stavano scontrando!


"Hai assorbito il sangue del Drago Azzurro, vero? Interessante. Tuttavia la densità del tuo sangue non potrà mai essere paragonabile alla mia!" Xiao Moxian rise, era assolutamente sicura di sé. In quanto a stirpe, primeggiava su tutti quanti!


"Prendi questo!"


Le braccia di Xiao Moxian si mossero di scatto. Si precipitò in avanti mentre scagliava una frustata verso Lin Ming!


Questo colpo era molto più potente rispetto a quelli di prima. La frusta era anche ricoperta di fiamme nere. Xiao Moxian stava usando le leggi! Dopo essersi trasformata, anche le sue Leggi del Fuoco erano diventate feroci e selvagge!


Albero del Dio Blasfemo!


Lin Ming non ebbe remore. Riversò tutta la sua forza nel mondo interno ed evocò l'immagine dell'Albero del Dio Blasfemo, attivandone la forza. Mentre muoveva la sua lancia, un torreggiante loto blu impattò contro la frusta nera!


Stava usando l'Albero del Dio Blasfemo per sopprimere le Leggi del Fuoco Oscuro di Xiao Moxian!


In quel momento l'albero sembrò brillare con una luce fiammeggiante. Nel cielo le immagini del Drago Azzurro e della Fenice Oscura si scontrarono, lottando violentemente!
                                


                                



