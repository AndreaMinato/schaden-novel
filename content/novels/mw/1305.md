---
weight: 13050
title: Capitolo 1305 – Superare un Empireo
pubDate: 2025-12-15T08:37:10.346Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il pubblico di diverse centinaia di milioni di persone si ammutolì. Si era formata un'enorme voragine infuocata e perfino le pietre attorno erano state sciolte nel magma. Un'ondata di calore terrificante si sollevò, rendendo bollente l'atmosfera circostante nel raggio di decine di chilometri.


Xiao Moxian era caduta in questa voragine. Il suo corpo era ricoperto dal magma ed era impossibile vederla.


La forza di Lin Ming aveva superato ogni aspettativa. Aveva battuto Xiao Moxian in quanto a Leggi del Fuoco usando la sua essenza di sangue.


"Xiao Moxian ha perso?"


"Non ha perso, è stata solo ferita durante l'ultimo colpo!"


"Xiao Moxian è anche più forte di quanto pensassimo, ma Lin Ming è ancora più mostruoso! È riuscito a batterla in una situazione del genere!"


Mentre tutti discutevano, la fossa di lava esplose all'improvviso. Xiao Moxian batté le ali e prese il volo!


Nel momento in cui Lin Ming aveva attaccato, aveva usato le ali per difendersi. Aveva sopportato il suo attacco usando la sua vera essenza protettiva!


Le ali di una vera Fenice dell'Oscurità adulta superavano anche un tesoro spirituale di un Empireo in quanto a durezza. In termini di potenza, avrebbero potuto tagliare un mondo a metà. Avrebbero potuto sopportare l'attacco totale di un Empireo!


Xiao Moxian era ancora giovane, quindi naturalmente non possedeva questa abilità. Anche così, le sue ali raggiungevano il livello di un artefatto spirituale di grado elevato. Erano la sua arma nascosta. Poteva usarle per attaccare e anche per ritirarsi!


In quel momento le ali di Xiao Moxian erano macchiate di sangue. I suoi abiti erano anche lievemente strappati. Il suo bellissimo viso era pallido, addolorando chiunque la vedesse in quelle condizioni.


Nonostante fosse resistita all'attacco di Lin Ming, era rimasta gravemente ferita.


Quando Lin Ming la vide emergere dalla pozza di magma, sussultò. Il fisico di una Bestia Divina era davvero anormale!


I benefici della stirpe della Fenice dell'Oscurità non stavano solo nella sua comprensione e nella sua compatibilità con le Leggi del Fuoco, ma anche nel suo potente corpo mortale. La sua difesa non era inferiore a quella di Lin Ming. Sconfiggerla con un solo colpo era impossibile.


Una forte raffica di vento soffiò per il palco. Gli abiti di Xiao Moxian iniziarono a sventolare mentre i suoi capelli neri danzavano nell'aria. Nonostante i suoi abiti fossero lievemente rovinati, non solo non sembrava in difficoltà, ma aveva perfino una certa bellezza.


Xiao Moxian guardò Lin Ming e disse: "Tra tutti i praticanti di arti marziali al mio livello, sei il primo ad essere riuscito a ferirmi."


La voce di Xiao Moxian risuonò nell'intera arena. Nessuno pensava che le sue parole fossero una vanteria. Al suo livello, la ragazza poteva essere definita impareggiabile.


Però si poteva dire lo stesso di Lin Ming!


"Tra tutti i praticanti di arti marziali al mio livello, anche tu sei la prima a poter contrattaccare fino a questo punto."


Lin Ming non poté che ammirare il talento dell'avversaria. Durante il colpo di prima, era stato in lieve vantaggio, ma non si poteva trascurare il fatto che Xiao Moxian aveva solo 26 anni!


Se fosse cresciuta per altri cinque anni allora la sua forza sarebbe diventata inimmaginabile.


Nell'Incontro di Arti Marziali Assoluto, la persona dal talento e il potenziale più alto forse non sarebbe stata Bing Meng o Hang Chi, ma Xiao Moxian.


A meno che Lin Ming non continuasse a comprendere il Concetto dei 33 Cieli e avesse percorso la strada dell'Empireo Sigillo Divino, allora in termini di talento, sarebbe stato  anche lui inferiore a Xiao Moxian.


Xiao Moxian guardò Lin Ming. Poi, dietro di lei, si formò un vortice nero. Questo mulinello sembrava una vasta galassia che girava lentamente.


Questa era... l'Arte del Risucchio Demoniaco!


Il pubblico gridò allarmato. L'Arte del Risucchio Demoniaco era la potenza trascendente creata dall'Empireo Genesi Diabolica. Era un metodo di coltivazione incredibilmente crudele e malvagio. Se l'Empireo Genesi Diabolica avesse usato questa abilità, poteva risucchiare all'istante la forza vitale e del sangue di cento milioni di persone!


A causa di questo metodo di coltivazione, l'Empireo Genesi Diabolica era temuto dal mondo. In passato, quando era un Sacro Lord, aveva già creato una forma elementare dell'Arte del Risucchio Demoniaco. Allora, nemmeno le organizzazioni dei Re del Mondo avevano osato attaccarlo.


"Xiao Moxian sta per usare l'Arte del Risucchio Demoniaco. Mi chiedo come Lin Ming la bloccherà."


"Chissà. Nonostante Lin Ming sia stato in vantaggio un momento fa, è difficile dire chi sia in condizioni migliori adesso. Se dovessi scegliere, direi che Xiao Moxian è messa un po' meglio!"


La ragazza in effetti era stata appena ferita, ma il fisico di una Bestia Divina era incredibilmente resistente. Le ferite non avrebbero influenzato affatto la sua forza combattiva.


E, nonostante Lin Ming fosse in vantaggio, aveva bruciato la sua essenza di sangue.


La Porta della Vita poteva ripristinare la forza e la vitalità del sangue di un praticante di arti marziali, ma era un processo che richiedeva tempo. Non sarebbe riuscito a bruciare in continuazione essenza di sangue. In altre parole, era impossibile per Lin Ming mantenere le stesse condizioni di prima.


<em>Hu hu hu!</em>


Il vortice nero iniziò a vorticare sempre più velocemente. Tra le raffiche, i capelli di Xiao Moxian svolazzarono verso l'alto, facendola sembrare una rosa nera in fiore!


"Lin Ming, il mio fisico della Fenice dell'Oscurità deve ancora completare la sua trasformazione, ma una volta che lo farà, sconfiggerti sarà facile!"


Nelle leggende, una fenice doveva sperimentare nove rinascite, in altre parole nove nirvana. Ogni volta sarebbe rinata in un bagno di fuoco!


Dopo averlo fatto, sarebbe diventata ancora più potente. Tuttavia, il numero di fenici che erano riuscite davvero a fare nove nirvana era bassissimo! Una fenice che aveva attraversato sei o sette trasformazioni era già sconvolgente!


Per quanto riguardava Xiao Moxian, doveva ancora completare la sua prima trasformazione.


Se avesse completato la prima trasformazione, avrebbe anche sperimentato la tribolazione celeste. La sua carne e il suo sangue sarebbero bruciati in un mare di fuoco, facendo aumentare drasticamente la sua forza e avrebbe anche ottenuto l'abilità di bruciare la sua essenza del sangue.


La Xiao Moxian di allora sarebbe stata davvero terrificante.


"Il mio obiettivo è di superare il livello degli Empirei. Non lascerò che tu ostacoli la mia strada per diventare una Divinità!"


Le parole di Xiao Moxian erano sbalorditive. Quando il pubblico le sentì, rimase sconvolto.


Superare il livello degli Empirei?!


Normalmente per un grande talento sarebbe stato già un obiettivo ambizioso diventare un Grande Re del Mondo. Se uno avesse puntato a diventare un Empireo, sarebbe stato ridicolo agli occhi degli altri. Perfino Bai Yao non aveva il coraggio di dire parole del genere.


Ora però Xiao Moxian aveva detto di voler superare un Empireo! Come poteva non scioccare tutti i presenti? Molti non poterono che pensare: c'era anche uno stadio superiore ad un Empireo?


Fin dai tempi antichi gli Empirei erano stati incredibilmente misteriosi. Che lo stadio ancora superiore fosse il leggendario picco delle arti marziali?


"Questa Xiao Moxian è troppo folle! Non ho idea di che stadio ci sia al di sopra di un Empireo! Temo che nessuno sia mai riuscito ad arrivare ad un tale livello fin dai tempi antichi!"


"Non giungere a conclusioni affrettate. La storia del Regno Divino supera ogni nostra immaginazione. Come possiamo sapere se è mai esistito qualcuno che ha superato lo stadio di un Empireo? Ho sentito che nei tempi antichi, 3,6 miliardi di anni fa, esisteva un guerriero impareggiabile che sembrava fosse arrivato proprio a quel livello. E senza dubbio Xiao Moxian è il miglior talento mai apparso negli ultimi 100 milioni di anni. Forse potrebbe superare lo stadio di un Empireo."


"Esatto, se Xiao Moxian dice così, allora potrebbe esserci davvero uno stadio superiore!"


Per il pubblico, un Empireo era un concetto distante e illusorio. Non potevano nemmeno immaginare cosa esistesse al di sopra.


In quel momento, dietro Xiao Moxian, il vortice nero era arrivato al picco della sua potenza.


"Lin Ming, lascia che ti avverta. L'Arte del Risucchio Demoniaco è un metodo di coltivazione crudele che assorbe tutta la vera essenza. Nonostante le tue Leggi del Fuoco siano potenti, non possono reprimerla. Inoltre non posso controllarla pienamente. Una volta che la userò, potrei causare un danno permanente al tuo mondo interno. Puoi ancora arrenderti se vuoi."


Mentre parlava, Xiao Moxian arretrò verso il vortice, fondendosi con esso.


"È inutile parlare. Avanti, fai la tua mossa."


Lin Ming era pieno di spirito combattivo. Da quando era arrivato nel Regno Divino, questa era stata la battaglia più stimolante che avesse mai combattuto, dove avrebbe sfoderato tutte le sue mosse.


"Allora non biasimarmi!"


"Arte – del Risucchio - Demoniaco!"


Tutta l'energia Origin Heaven Earth nel raggio di cento chilometri si fiondò verso Xiao Moxian. Un potere terrificante travolse Lin Ming, saccheggiando selvaggiamente la sua vera essenza!


"Questa forza di assorbimento!"


Lin Ming radunò tutta la sua vera essenza, stabilizzando il suo mondo interno nell'Albero del Dio Blasfemo. Anche così, sentì che le fondamenta stesse del suo mondo interno si stavano allentando!


"Quest'Arte del Risucchio Demoniaco è davvero tirannica!"


Lin Ming era ben consapevole che una volta che non fosse riuscito a stabilizzare il suo mondo interno, sarebbe collassato, causando un danno permanente!


"Nemmeno l'Albero del Dio Blasfemo può reprimerla?"


Lin Ming era scioccato. L'Albero del Dio Blasfemo aveva un effetto quasi impercettibile!


I metodi di coltivazioni erano vari e sorprendenti. C'erano delle tecniche che si annullavano a vicenda, ma non esisteva un'abilità invincibile.


Lin Ming poteva usare l'Albero del Dio Blasfemo per sopprimere la forma della fenice di Xiao Moxian e le Leggi del Fuoco alla perfezione del quinto livello, perché l'Albero del Dio Blasfemo stesso era il signore del fuoco.


Ora però era inutile di fronte all'Arte del Risucchio Demoniaco, perché non usava le Leggi del Fulmine o del Fuoco, ma quelle dell'Oscurità divoranti.


"Se vuoi ammettere la sconfitta, non è troppo tardi!"


Nonostante le provocazioni di Lin Ming, Xiao Moxian ammirava comunque il suo talento e sentiva perfino un po' di empatia nei suoi confronti. Il fatto che lo avesse avvertito di nuovo a questo punto già dimostrava quanto era tollerante.


"Umpf, idiota dalla testa dura, allora non biasimarmi per questo!"


Xiao Moxian si mosse velocemente e formò centinaia di sigilli neri. Queste rune volarono nel vortice nero, fondendosi con esso. Poi il vortice iniziò ad avventarsi sull'avversario.


Lin Ming strinse la Lancia del Sangue della Fenice, la vera essenza trapelava costantemente dal suo mondo interno. Se avesse continuato così, allora in poco più di dieci secondi avrebbe prosciugato la sua forza. Dopodiché avrebbe perso direttamente la sua vera essenza vitale e quella del sangue.


Quelle sarebbero state perdite permanenti, non sarebbe riuscito a recuperarle!


"Posso solo rischiare il tutto per tutto con un colpo finale. Se non potrò sconfiggerla allora avrò la peggio."


Poteva solo bruciare la sua essenza di sangue e usare il Giudizio del Dao Celeste per scagliare il suo colpo più potente. Avrebbe bombardato il vortice nero e sconfitto l'Arte del Risucchio Demoniaco!


Proprio mentre stava per farlo, un'energia misteriosa si riversò dalla sua anima, nel suo mondo interno, per fondersi con la sua vera essenza.


"Questo..." Lin Ming sussultò. Questa era l'essenza spirituale del sistema della forgia dell'anima!


Prima che potesse pensarci, l'energia della trasformazione del corpo che fluì nel suo sangue e permeava la sua carne si fuse con il suo mondo interno!


Questa era l'essenza astrale del sistema della trasformazione del corpo.


In quell'istante essenza spirituale, astrale e vera essenza si fusero nel mondo interno di Lin Ming.


Prima d'ora, nonostante fosse riuscito a fondere le tre energie per un momento, non gli era mai capitato di iniettare gli altri due tipi di energia nel suo mondo interno! Il suo mondo interno era il dominio della vera essenza; normalmente non ci sarebbe potuto essere nessuno scambio.


<em>Bang!</em>


Tre tipi di energia si unirono insieme. In quell'istante il mondo interno di Lin Ming si stabilizzò!
                                


                                



