---
weight: 1308
title: Capitolo 1308 - Lin Ming VS Jun Biyue
pubDate: 2025-12-15T08:37:10.347Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Zanna di Drago era stato sconfitto e Bing Meng era uscita vittoriosa dalla battaglia!


"Le abilità di Bing Meng sono terrificanti!"


"Sì, potrebbe essere ancora più forte di questo! Probabilmente nasconde ancora molte mosse."


"Bing Meng dovrebbe poter arrivare facilmente il primo posto. Credo che Hang Chi non potrà rivaleggiare con lei."


Bing Meng era la favorita del torneo. L'unico suo possibile rivale era Hang Chi. Per quanto riguardava Xiao Moxian, non molti la favorivano, era semplicemente troppo giovane.


Il pubblico si era reso conto di quanto era potente solo dopo la sua battaglia contro Lin Ming. Il vero corpo di una Bestia Divina era fin troppo assurdo. Sia in quanto a capacità difensive che per la compatibilità con le leggi, aveva raggiunto uno stadio inconcepibile.


Le persone un tempo pensavano che Lin Ming e Xiao Moxian non fossero di molto inferiori a Bing Meng, ma ora la giovane aveva rivelato una forza sconvolgente. Zanna di Drago non era debole; non era stato di gran lunga inferiore a Lin Ming. Ma ora era stato sconfitto facilmente da Bing Meng.


<em>'Zanna di Drago non è riuscito a mostrare le Leggi delle sue Pupille Tre Vite all'ultimo momento. Se avesse potuto usarle, forse sarebbe riuscito ad analizzare lo spazio del sogno divino.'</em>


Rifletté Lin Ming. Non sapeva se Zanna di Drago fosse riuscito ad analizzare lo spazio del sogno divino. Anche se l'avesse fatto, avrebbe comunque dovuto usare le sue Pupille Tre Vite e Bing Meng chiaramente non aveva intenzione di dargli il tempo di farlo. Questo aveva condotto Zanna di Drago alla sconfitta.


In quel momento, in uno spazio sconosciuto a biliardi di chilometri di distanza dal campo di arti marziali...


In un piccolo pianeta deserto e desolato, un vecchio era appoggiato ad un bastone da passeggio mentre guardava tutto quello che accadeva nell'arena. Nonostante sembrasse vecchio e decrepito, il suo sguardo sembrava onnisciente, brillante e occasionalmente mostrava i segni delle Grande Leggi del Dao.


Questo era un altro stato delle Pupille Tre Vite. Contando su questo stato, il vecchio poteva osservare chiaramente cosa stava accadendo in ogni angolo dell'universo. Poteva vedere ancora meglio delle persone presenti sul posto.


"Fata Bing Meng... finalmente capisco ora..."


Disse lentamente il vecchio. Il suo sguardo sembrava poter vedere attraverso la foschia che circondava il viso di Bing Meng.


"Pensavo che fosse strano. Sogno Divino, dato il tuo temperamento distaccato e solitario, mi chiedevo perché avessi riposto così tanta energia in una bambina come Bing Meng, senza nemmeno esitare a spendere la tua forza spirituale per aumentare la sua forza. Ora capisco..."


Il Vecchio Tre Vite sospirò profondamente, come se fosse diventato ancora più vecchio.


"I giovani sono davvero spaventosi, davvero spaventosi. Dovresti aver già visto la fase finale di fronte a te. Desideri fare quell'ultimo passo in questa grande era e Bing Meng è la chiave per farlo. Non c'è da meravigliarsi che Zanna di Drago abbia perso così miserabilmente..."


"Usare i biliardi di quadrilioni di vite nel Regno Divino come pedine e i 33 Cieli come una tavola di scacchi, il tuo coraggio e la tua audacia sono più che sufficienti. Questo Incontro di Arti Marziali Assoluto è l'inizio del tuo grande gioco? In soli dieci milioni di anni hai già raggiunto questo livello.
Forse potrai perfino avere successo. Per quanto riguarda me, sono già fin troppo vecchio. Tutto ciò che spero è di trovare un discendente per dargli la mia eredità, ma tu stavi pensando a come superare la grande calamità e permettere al mondo di continuare. Sono di gran lunga inferiore a te..."


Sussurrò tra sé e sé il vecchio, chiudendo gli occhi. Dieci milioni di anni fa, l'Empirea Sogno Divino non era stata nient'altro che una ragazza giovane e ingenua, ma ora era arrivata ad un livello incredibile. Aveva trovato la chiave per effettuare l'ultimo passo.


In altre parole, per superare lo stadio di un Empireo.


Tuttavia, anche se uno avesse superato un Empireo, non significava che avrebbe resistito con successo alla grande calamità.


Questo perché, 3,6 miliardi di anni fa, l'Empireo Sigillo Divino possedeva un talento di gran lunga superiore all'Empirea Sogno Divino ed era morto perfino lui durante quella calamità.


Il Vecchio Tre Vite sperava davvero che Sogno Divino potesse salvare le innumerevoli vite di questo universo, ma era semplicemente troppo difficile.


Mentre Bing Meng scendeva dal palco, tutti i contendenti sentirono una pressione incredibile. Bing Meng dava un'aura di invincibilità.


E in quel momento Vasto Cosmo annunciò ad alta voce: "Secondo incontro, Lin Ming contro Jun Biyue. Scendete in campo per favore!"


"Combattere contro Jun Biyue..."


Lin Ming diede un'occhiata verso Jun Biyue, che era seduto sulla sua sedia di pietra e stava lucidando la sua spada. Stava eseguendo ogni movimento con attenzione e accuratezza. I suoi lunghi capelli bianchi ricadevano sulla lama, emanava una sensazione molto triste e malinconica.


Spada come ghiaccio, capelli come la neve.


Lin Ming entrò in campo. Jun Biyue finì di pulire la sua spada e poi volò verso l'alto, atterrando sull'arena come una piuma.


I due si guardarono l'un l'altro, lo spirito combattivo ardeva nei loro sguardi.


"Buono scontro." Disse rispettosamente Lin Ming. Allo stesso tempo tirò fuori la Lancia del Sangue della Fenice. La punta brillò con luce fredda.


<em>Xiu!</em>


Lin Ming scagliò un colpo, i primi quattro Concetti delle Leggi del Fuoco si fusero insieme. Spaventose ondate di fuoco avanzarono per diverse chilometri, creando un enorme loto blu.


E in quel momento, sopra il loto blu, una luce di spada brillò come una stella gelida e distante. Ad un certo punto, Jun Biyue si era già spostato verso l'alto. Strinse la sua strana spada e menò un fendente.


Questo colpo portava uno slancio incredibile, ma allo stesso tempo non conteneva il minimo intento omicida. Invece era elegante e raffinato come il disegno pittoresco di una primavera, rendendolo imprevedibile e meraviglioso.


Lin Ming non poteva distinguere nessuna delle leggi che conteneva. Dava solo una sensazione di armonia ed equilibrio. Sia dal punto di vista offensivo che della circolazione dell'energia, era impeccabile!


"Potere del fulmine!"


Lin Ming iniettò il potere del fulmine nel Loto della Fiamma Blu. Mentre gli elementi si incrociavano, ci fu un'esplosione e il loto scoppiò.


Il potenziale di spada di Jun Biyue fu infranto completamente da questa energia impetuosa!


Allo stesso tempo, Lin Ming fece ondeggiare la lancia. Quest'arma portava con sé il potere del quinto livello del Concetto di Fulmine e di Fuoco, spazzando via ogni cosa!


<em>Xiu! Xiu!</em>


Due terrificanti energie sfrecciarono verso Jun Biyue, intersecandosi di fronte a lui. Finché questi due tipi di forza si fossero incontrate, avrebbero scatenato una forza esplosiva. Chiunque sarebbe rimasto ferito dall'impatto, a meno che non possedesse il fisico di una Bestia Divina come Xiao Moxian!


<em>Fu! Fu!</em>


Jun Biyue era stato già circondato dal fulmine e dalle fiamme impetuosi!


In quel momento accadde una scena incredibile.


Jun Biyue fronteggiò gli elementi. Nel momento in cui le sue mani toccarono le due energie, le fece calmare, fluendo tra le sue mani come se fossero state trascinate da qualche forza sconosciuta.


Jun Biyue volò verso il basso, disegnando un diagramma del caos primordiale con le mani mentre lo faceva.


Le due energie circolarono nell'aria, formando un vortice di due colori. Questi due colori si condensarono sempre di più, trasformandosi in un diagramma del caos primordiale yin e yang. Il potere del fulmine e del fuoco di Lin Ming era stato trasformato da Jun Biyue!


"Questo è!"


Lin Ming ne fu scioccato.


Anche il pubblico era scioccato. Che sorta di metodo di coltivazione era questo?


Jun Biyue aveva contenuto e controllato le energie del suo avversario, trasformandolo in un diagramma calmo e armonioso!


"Che concetto terrificante!"


Lin Ming guardò Jun Biyue con un po' di ammirazione. I risultati di Jun Biyue nelle Leggi erano incredibili. Quel colpo noncurante dava una sensazione di perfezione.


E, ciò che era ancora più terrificante era che poteva assorbire le energie del suo avversario e controllarle con le leggi Yin e Yang. Era semplicemente incredibile.


Le mani di Jun Biyue si fermarono lentamente. Il diagramma del fulmine e del fuoco fluttuò nell'aria, vorticando. Lin Ming sentì di aver perso completamente contatto con la quell'energia.


Jun Biyue disse lentamente: "Tutto in questo mondo, l'energia, la materia o la vita, contiene il doppio principio dello yin e dello yang. Il negativo è lo yin, il positivo e lo yang, e il tuo potere del fulmine e del fuoco non fa eccezione. Finché posso controllare il potere in loro, allora potrò trasformarli."


Il pubblico rimase interdetto.


Esistevano delle leggi così mostruose?


Normalmente, quando i praticanti di arti marziali combattevano, le loro energie si sarebbero scontrate, scatenando esplosioni. Jun Biyue però lottava in modo diverso.


Quando aveva combattuto contro il discepolo diretto dell'Empireo Vasto Universo Bai Yao, Jun Biyue aveva sferrato 63 fendenti. Ogni volta che le luci di spada si scontravano, stranamente non ci sarebbe stata nessuna eruzione di energia. Invece si erano trasformati in diagrammi yin e yang che contenevano sia la forza di Bai Yao che quella di Jun Biyue.


Alla fine, Jun Biyue aveva scagliato il suo 64esimo colpo. Quando i 64 diagrammi si erano uniti insieme, erano diventati un attacco che Bai Yao non aveva potuto bloccare. L'aspetto più terrificante di Jun Biyue stava nella sua capacità di prendere in prestito l'energia del proprio avversario per contrattaccare.


Questo era il livello più elevato dello yin e dello yang. Riassumendo questo principio, lo si poteva definire un'armonia.


Yin e Yang in armonia, uomo e cielo tutt'uno.


"Le tecniche di Jun Biyue sono troppo bizzarre!"


"Non si capisce nemmeno come ti ha sconfitto combattendo contro di lui!"


"Se può prendere in prestito la tua energia, come puoi sconfiggerlo?"


Per i giovani presenti, il modo in cui Jun Biyue aveva utilizzato le leggi aveva già superato completamente le loro capacità di comprensione.


"Allora è così. Credo di aver capito adesso." Lin Ming guardò il diagramma nel cielo. "Queste due energia appartengono già a te e sono diventate il tuo diagramma. Più diagramma accumuli, più forte sarà il tuo attacco, vero?"


"Sì!" Disse Jun Biyue, colpendo di nuovo.


Questo attacco di spada semplice e umile conteneva le Leggi Yin e Yang. Si armonizzavano, diventando inviolabili e inattaccabili.


Colpo dopo colpo, lasciava un diagramma.


Lin Ming strinse la Lancia del Sangue della Fenice, ritirandosi più e più volte. Aveva già attivato la Forza del Dio Blasfemo, attivando tutte e sette delle Otto Porte Nascoste e aveva anche bruciato il sangue dell'Antica Fenice.


"Jun Biyue, vuoi fare così fino al 64esimo colpo?" Mentre parlava, l'aura di Lin Ming iniziò ad aumentare. Sembrava una montagna alta 100.000 piedi, inarrivabile.


"Le tue leggi sono forti, ma sono comunque soppresse di fronte ad una forza assoluta! Per l'armonia perfetta yin e yang, entrambe le parti devono essere ad un livello simile. Se il mio attacco però è molto più forte del tuo, come potrai mantenere questo equilibrio delicato?"


In quel momento, dietro Lin Ming, apparì lentamente l'immagine dell'Albero del Dio Blasfemo. La gloria della tribolazione del fulmine e del fuoco si manifestò. Il potere delle saette e delle fiamme era sconfinato e potente, conteneva la maestà del Grande Dao!


"Giudizio del Dao Celeste!"


Nel momento in cui Lin Ming aveva usato questa mossa, ogni cosa si trasformò in uno sconfinato mare di rosso e viola. Il tuono celeste ruggì e le fiamme ulularono. Lin Ming aveva quasi formato la nuvola di una tribolazione nel cielo!


Il potere del Dao Celeste era spietato. Questa forza terrificante impattò su Jun Biyue.


Le leggi di Jun Biyue erano davvero strane e inspiegabili. Lin Ming aveva scelto di sopprimerle con la forza assoluta!
                                


                                



