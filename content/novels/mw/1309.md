---
weight: 13090
title: Capitolo 1309 - Un'altra vittoria
pubDate: 2025-12-15T08:37:10.347Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"È di nuovo quella mossa, Giudizio del Dao Celeste!"


Gridarono alcuni tra gli spettatori.


"Lin Ming ha già usato questa mossa tre volte. Anche Xiao Moxian è stata ferita gravemente quando l'ha affrontata!"


Il Giudizio del Dao Celeste era la potenza trascendente originale di Lin Ming. Nonostante l'avesse usata molte volte, non c'era mai stato qualcuno che fosse riuscito ad affrontarla completamente.


<em>Rumble rumble rumble!</em>


La potenza delle tribolazioni del fulmine e del fuoco si precipitarono verso il nemico. L'espressione di Jun Biyue era solenne mentre disegnava un diagramma del caos primordiale con entrambe le mani. Per un momento il mondo diventò bianco e nero.


Sotto i piedi di Jun Biyue apparì un enorme diagramma yin yang ampio diverse chilometri. In esso, la spada macchiata di ruggine iniziò ad emettere una lieve luce. Nonostante questo bagliore fosse debole, trafisse i cuori degli spettatori, dando loro una sensazione indescrivibile.


"Spada Spirituale Yin Yang, Tre Regni nel Vuoto!"


Jun Biyue menò un fendente. In quell'istante la sua arma sembrò prendere vista. Ogni macchia di ruggine iniziò ad emettere brillanti rune di leggi.


Secondo le ipotesi dell'Empirea Sogno Divino, queste macchie non erano affatto ordinarie; erano il sangue di una vera creatura divina!


Cos'era una creatura divina? Forse solo un'esistenza al di sopra di un Empireo era degna di questo titolo.


Con un fendente, quel mare impetuoso viola e rosso fu fermato, trasformandosi in un vortice di leggi!


Jun Biyue aveva usato il suo colpo più potente!


Il suo punto di forza non stava nelle sue leggi Yin e Yang, ma nella sua spada. Questa era un'arma divina che aveva attirato perfino l'attenzione dell'Empirea Sogno Divino.


Quando Jun Biyue attivò l'energia di questa spada divina, avrebbe potuto mostrare la sua forza combattiva più formidabile.


In quel momento, le diverse centinaia di milioni di persone presenti videro un enorme diagramma yin e yang lanciarsi verso lo sconfinato mare di fuoco e saette nel cielo.


Mentre le due forze impattavano l'una con l'altra, riecheggiò un'esplosione terrificante.


"Mm?"


Lin Ming ne fu scioccato. Aveva scoperto che le sue tribolazioni stavano venendo risucchiate da quel diagramma yin e yang.


Jun Biyue voleva divorare il suo Giudizio del Dao Celeste?


Lin Ming non dubitava delle sue capacità di utilizzare le leggi, una volta che Jun Biyue avesse divorato quel Giudizio del Dao Celeste, sarebbe riuscito a sfruttarlo per creare un altro diagramma. Allora, una volta combinati insieme tutte le formazioni, il colpo finale sarebbe arrivato ad una potenza inimmaginabile. Forse Lin Ming sarebbe stato sconfitto all'istante allora. In altre parole, sarebbe stato battuto dalla sua stessa energia!


"È sbalorditivo, ma..."


Lin Ming cambiò all'improvviso il suo potenziale della lancia. L'essenza astrale, spirituale e la vera essenza nel suo corpo si radunarono completamente nel suo mondo interno, fondendosi pienamente.


"Tre Essenze in Uno!"


Lin Ming radunò le tre energie per formare il potere divino, riversandolo nella Lancia del Sangue della Fenice. In quel momento la sua forza aumentò di nuovo all'impazzata.


Le tre essenze erano forme di energia che creavano il potere divino; erano completamente differenti dalla vera essenza pura. Il potere selvaggio si precipitò verso il Giudizio del Dao Celeste. Attorno a Lin Ming iniziarono ad apparire le immagini delle trentatré tavole del dao!


Queste trentatré tavole contenevano l'aura dell'Altare Sigillo Divino e simboleggiavano il Concetto di trentatré cieli. In quel momento si precipitarono in avanti, cadendo nel diagramma primordiale yin e yang!


<em>Rumble rumble rumble!</em>


Le tavole del dao crepitarono, spaccandosi. E mentre ogni tavola del dao esplodeva, anche il diagramma tremò e delle crepe iniziarono a percorrerne la superficie.


Quando le tavole del dao scoppiarono, anche il diagramma yin e yang si disintegrò completamente.


<em>Bang!!</em>


Risuonò un'esplosione terrificante. Innumerevoli luci nere e bianche coprirono l'intero palco. Tutti gli spettatori trattennero il respiro, si sentivano oppressi dall'aura immensa.


Fu solo quando l'energia si dissipò che tutti riuscirono a vedere l'arena. Lin Ming e Jun Biyue erano ancora a migliaia di piedi l'uno dall'altro. Avevano consumato una grande quantità di energia e i loro attacchi erano stati distrutti allo stesso tempo. Si poteva solo dire che erano finiti alla pari finora.


"Lin Ming ha usato il Giudizio del Dao Celeste e non è riuscito ancora a sconfiggere Jun Biyue?"


"Come può essere?"


"Anche questo Jun Biyue è troppo terrificante!"


Il Giudizio del Dao Celeste aveva impressionato troppo i presenti. In quanto potenza trascendente elementare, naturalmente meritava una fama del genere. Negli ultimi due combattimenti, Lin Ming aveva usato il Giudizio del Dao Celeste per sconfiggere Zanna di Drago e poi per frustrare Xiao Moxian. La sua potenza era impareggiabile!


Molti pensarono che una volta che avesse usato il Giudizio del Dao Celeste, sarebbe stato impossibile per Jun Biyue bloccarlo. In particolare questa versione potenziata; anche Xiao Moxian era stata sconfitta.


Il risultato però aveva sorpreso ogni aspettativa. Nessuno sapeva cosa aveva fatto, ma il diagramma del caos primordiale di Jun Biyue era così formidabile da poter controbilanciare la tecnica di Lin Ming.


"Come può essere così forte?"


Lin Ming era sbigottito. Credeva che avrebbe vinto, perché pensava che, anche se le leggi di Jun Biyue fossero misteriose e raffinate, avrebbe comunque dovuto avere un punto debole e cioè che la sua forza e l'intensità della sua energia erano di gran lunga inferiori alla sua e a quella di Xiao Moxian.


Quindi Lin Ming aveva intenzione di usare il Giudizio del Dao Celeste per rompere l'armonia del diagramma e ottenere la vittoria in una sola volta!


Se anche le Tre Essenze in Uno avevano fallito, gli rimaneva solo una mossa: bruciare la sua essenza di sangue, attivare la Porta della Vita e raggiungere le sue migliori condizioni per lanciare un attacco finale. Tuttavia, se l'avesse fatto e avesse ferito Jun Biyue, avrebbe comunque consumato un'enorme quantità di ferite. Dopo questo incontro doveva affrontare ancora Hang Chi e Bing Meng. Se Lin Ming avesse bruciato la sua essenza di sangue, allora non avrebbe potuto contendere con quei due guerrieri dopo.


Non era solo Lin Ming ad essere scioccato, ma anche Jun Biyue. In quel momento il suo viso era pallido e i suoi capelli bianchi erano scompigliati. Guardò Lin Ming con incredulità e disse: "Hai distrutto la mia Spada Spirituale Yin e Yang?"


La Spada Spirituale Yin e Yang era il miglior asso nella manica di Jun Biyue e la mossa su cui avrebbe contato di più per sconfiggere Lin Ming.


"E anche se fosse? Non hai distrutto anche tu la mia mossa? Nemmeno il mio attacco più forte è riuscito a ferirti." Lin Ming pensava che sarebbe dovuto essere lui ad essere più sbalordito qui. Non pensava più di avere grandi possibilità di vincere.


Jun Biyue scosse la testa: "È diverso. Ammetterò la sconfitta in questo incontro!"


Il giovane si girò e iniziò ad uscire dal palco. Lin Ming ne fu scioccato e anche le diverse centinaia di milioni di spettatori e gli arbitri rimasero sbalorditi per un momento.


Ammettere la sconfitta?


Era ovvio che questo scontro fosse alla pari, eppure Jun Biyue aveva ammesso la sconfitta?


"Perché?"


Lin Ming non poteva capire.


Jun Biyue si girò. La sua trasmissione di vera essenza risuonò nelle orecchie di Lin Ming.


"Durante l'attacco di prima, ciò che ho usato non è la mia forza, ma la potenza inerente nella mia Spada Spirituale Yin e Yang. Questa è una lama divina dalla forza infinita, ma la quantità di potere che posso usare è estremamente limitata... anche con il suo supporto ho pareggiato con te. Quindi non c'è più bisogno di combattere. Sono sinceramente convinto della mia sconfitta. Se continuassimo a batterci, sarebbe uno scontro tra te e la mia spada."


"La forza della Spada Spirituale Yin e Yang?" Lin Ming era sbalordito. Non c'era da meravigliarsi... Jun Biyue non sembrava troppo formidabile, ma la forza combattiva che aveva mostrato superava ogni immaginazione.


"La forza di un'arma è una parte del praticante di arti marziali. Non c'è bisogno di dividerle così nettamente. Anche tutti gli altri Incontri di Arti Marziali Assoluti lo hanno approvato, altrimenti verrebbero assegnate delle armi di servizio."


"La mia spada... è diversa." Jun Biyue scosse la testa e non disse altro.


"Lin Ming, tu e io siamo entrambi praticanti di arti marziali ascesi da dei piani inferiori, quindi lascia che ti dia qualche consiglio. Non pensare di poter superare Bing Meng. È diversa da noi."


"Mm? Sei un praticante di arti marziali dei piani inferiori?!"


Lin Ming ne fu scioccato. Anche Jun Biyue era asceso dai piani inferiori?


Dopo essere asceso al Regno Divino, ci erano voluti solo diversi anni per assimilare la vera essenza del Regno Divino. Se Jun Biyue non avesse menzionato la questione di sua iniziativa, allora Lin Ming non l'avrebbe mai saputo.


Si poteva dire che fosse sconvolgente per un praticante di arti marziali dei piani inferiori raggiungere un tale livello.


Era chiaro che la spada di Jun Biyue avesse giocato un grande ruolo in questo.


"Il tuo destino è davvero incredibile."


"Come il tuo..." Jun Biyue sospirò, il suo tono diventò un po' desolato e cupo.


Lin Ming immaginava che Jun Biyue avesse la sua storia, ma era qualcosa su cui non poteva fare domande.


"Da ciò che hai detto, sai qualcosa della situazione di Bing Meng?" Lin Ming poteva sentire che c'era qualcosa di speciale in Bing Meng, ma non era sicuro di cosa fosse di preciso. Bing Meng era una persona estremamente misteriosa e, a parte qualche figura nel Divino Palazzo di Sogno Divino, nemmeno i membri della setta di Vasto Universo sapevano dei suoi segreti, quindi come poteva Jun Biyue saperlo?


"Me l'ha detto la mia spada."


Dopo aver detto questo, Jun Biyue non disse altro e scese dal palco.


Lin Ming era ancora esterrefatto. Gliel'aveva detto la sua spada?


Era evidente che l'arma di Jun Biyue possedesse un artefatto spirituale potente. In altre parole, uno spirito della spada!


E questa esistenza era già vissuta per innumerevoli anni, accumulando una ricchissima esperienza. Era evidente visto che la lama poteva capire i misteri di Bing Meng.


<em>'Questo spirito probabilmente è il maestro di Jun Biyue.'</em>


Pensò Lin Ming. In tal caso era comprensibile che Jun Biyue fosse così formidabile. Forse lo spirito poteva essere allo stesso livello di quello dell'Antico Sigillo Elisio. Con un maestro del genere, come poteva non progredire velocemente? Altrimenti, come avrebbe fatto un praticante di arti marziali dei piani inferiori ad arrivare fino a questo punto?


"Vittoria per Lin Ming!"


Annunciò ad alta voce Vasto Cosmo.


Lin Ming aveva vinto di nuovo! A questo punto c'erano solo tre persone che avevano continuato a vincere: Lin Ming, Bing Meng e Hang Chi!


"Ha vinto! Come poteva Jun Biyue ammettere la sconfitta dal nulla? Che si sia arreso?"


"Non essere sciocco, come possono arrendersi in un momento come questo. Jun Biyue ha consumato troppa energia durante l'ultima mossa e forse poteva utilizzarla solo una volta. Lin Ming può lanciare il Giudizio del Dao Celeste più di una volta. Quando ha affrontato Xiao Moxian l'ha usato due volte. Quindi, Jun Biyue probabilmente sapeva che sarebbe stato impossibile vincere, così ha ammesso la sconfitta prima per mantenere la sua energia, così da poter lottare contro Zanna di Drago e Xiao Moxian. Dopotutto ha ancora qualche possibilità di sconfiggere Xiao Moxian."


"Non penso che sia così. Quando Lin Ming ha lottato contro Xiao Moxian, ha dovuto bruciare la sua essenza di sangue, ma non l'ha fatto contro Jun Biyue!"


Impercettibilmente, Lin Ming era diventato il metro di giudizio per valutare gli altri. A parte Bing Meng e Hang Chi, aveva già combattuto contro tutti gli altri.


E in quella battaglia di prima, perfino i Sacri Lord e i maestri più potenti avevano avuto difficoltà a vedere le intricate leggi e le mosse usate. La circolazione dell'energia della Spada Spirituale Yin Yang era stata ancora più complessa, nemmeno i Re del Mondo erano stati capaci di osservarla.
                                


                                



