---
title: Capitolo 1310 – La Ruota del Samsara
pubDate: 2025-12-15T08:37:10.347Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Questo Jun Biyue non è affatto semplice come sembra!"


Commentò Mu Qianxue dal mondo interno di Lin Ming. "Nella sua spada riposa un'anima terrificante. Potrebbe essere un artefatto spirituale e anche l'anima residua di un Empireo. E probabilmente non di un Empireo ordinario."


"Mm... lo immaginavo anche io. Se quell'anima residua mi attaccasse personalmente, allora ci metterebbe solo un istante per uccidermi."


Lin Ming non dubitava della forza di quello spirito. Non importava quanto fosse ferito, era ancora spaventosamente forte.


Quell'anima residua si era già fusa con la Spada Spirituale Yin e Yang, incorporando l'arma come il suo corpo. Grazie ad essa, poteva mostrare una forza terrificante. Se Jun Biyue avesse osato sfoderare questa spada divina di fronte a così tante persone, naturalmente doveva avere un supporto su cui contare.


Gli Empirei Sogno Divino e Vasto Universo non avrebbero desiderato la spada. E in futuro, anche se Jun Biyue fosse andato all'avventura da solo, forse nessun Re del Mondo lo avrebbe attaccato in segreto. Dopotutto quella spada aveva uno spirito di un Empireo. Con la sua protezione, nessuno poteva sperare di uccidere Jun Biyue. E anche se l'avessero fatto, sarebbe stato impossibile per loro domare quell'arma.


"Questo Jun Biyue ha un grande destino. Dato che la spada divina lo ha scelto, certamente deve avere qualche aspetto straordinario. Inoltre la sua personalità è impeccabile. È una persona composta, seria e sincera..."


Lin Ming guardò Jun Biyue, che ora stava abbracciando il coniglietto.


Dopo aver perso, Jun Biyue non si era fatto nessun problema. Con una natura del genere, sarebbe riuscito a fare grandi progressi in futuro senza sviluppare dei demoni del cuore.


Lin Ming poteva prevedere che in futuro sarebbe diventato certamente un guerriero impareggiabile della sua generazione. In futuro forse non sarebbe stato l'eroe principale, ma inevitabilmente avrebbe giocato un ruolo di supporto estremamente importante.


"Lin Ming, ti rimangono ancora due battaglie. Una contro Hang Chi e una contro Bing Meng! Hai qualche speranza di contendere con Hang Chi, ma quasi nessuna contro Bing Meng."


Ipotizzò Mu Qianxue. Quando Zanna di Drago aveva combattuto contro Bing Meng, la donna non aveva mostrato tutta la sua forza. Da questo si poteva dedurre che la differenza tra Lin Ming e Bing Meng non fosse minore. Questo perché Lin Ming era solo un po' più forte di Zanna di Drago.


Inoltre questo punto era stato confermato dalla Spada Spirituale Yin e Yan. Quel vecchio spirito era vissuto per centinaia di milioni di anni non avrebbe detto assurdità.


"Lo so. Figuriamoci Bing Meng, perfino le mie possibilità di sconfiggere Hang Chi sono un po' basse! Tuttavia non vedo comunque l'ora di combattere!"


Lin Ming non era ciecamente arrogante. Era più giovane di Hang Chi e il suo livello era più basso.


Hang Chi era un monaco ascetico che proveniva dal Monte Potala. Fin dalla nascita il suo corpo era stato temprato da ogni sorta di abilità arcana. Mentre iniziava a coltivare, si era dedicato assiduamente ad allenarsi, conducendo una vita solitaria e diligente. L'aveva fatto per quasi quaranta anni. Come poteva Lin Ming sottovalutare la sua forza?


Mentre rifletteva, Hang Chi era già sceso in campo.


La sua avversaria era... Xiao Moxian!


Questo era l'incontro che aveva ricevuto più attenzione nel secondo round.


Per combattere contro Xiao Moxian, Hang Chi tirò fuori la sua arma: un bastone lungo nove piedi dall'aspetto semplice. La sola decorazione che aveva era la sua consistenza legnosa.


Questo bastone dava la sensazione di essere molto leggero ed elastico, ma era anche molto flessibile. Chissà con quale albero divino era stato creato.


Xiao Moxian brandì la sua Frusta del Tendine del Drago. Guardò Hang Chi e sogghignò: "Fratellone pelatino, hai intenzione di concedermi di colpirti una volta?"


Hang Chi alzò un palmo di fronte al petto e brandì il bastone con l'altra mano. Iniziò a recitare qualche mantra Buddista. "L'apprendista Junior Xiao Moxian scherza troppo. Il mio talento marziale è basso e posso solo coltivare diligentemente, Posso solo mostrare umiltà qui."


"Questo Hang Chi è troppo modesto."


"Vero, ma questa è l'eredità del Monte Potala. Vivono davvero delle vite pie e modeste. Anche se non parlano molto, ogni parola che dicono è vera."


Un genio come Hang Chi aveva detto che il suo talento marziale era basso. Se l'avesse detto qualcun altro, avrebbe destato così tanto odio che i giovani membri d'élite avrebbero voluto sputargli in faccia. Ma quando era Hang Chi a dirlo, non sembrava affatto falso, anzi sembrava umile e di ampie vedute.


Xiao Moxian pensò che una persona tediosa e all'antica come Hang Chi fosse molto divertente. Rise: "Se il tuo talento marziale è basso, allora che potrebbero dire gli altri?"


Hang Chi rispose: "Nonostante un povero monaco come me abbia un talento marziale basso, il mio cuore è aperto al Grande Dao. Di fronte al Grande Dao, tutte le creature viventi non sono altro che formiche. Non c'è davvero niente di cui vantarsi."


"Ahah, le parole di un monaco così serio sono davvero noiose. Va bene, iniziamo!" Mentre parlava, Xiao Moxian sfoderò subito le sue ali da fenice. Le rune delle leggi iniziarono a brillare sul suo viso. Stava mostrando di nuovo la sua forma da fenice.


Quelle due ali, che erano state trafitte da Lin Ming, erano guarite completamente. Era evidente che le grandi abilità rigenerative della fenice superassero di gran lunga quelle di Lin Ming.


"Vere piume della fenice – 9000 spade!"


Gridò all'improvviso Xiao Moxian. Attorno a lei si formò intento omicida. Le piume continuarono a sfrecciare dalle sue ali nere, trasformandosi in un'infinita foresta di spade!


Ogni piuma nera era lunga circa dieci piedi, era nera e brillava di luce fredda.


Le piume delle sue ali si erano trasformate in lame! Scintillavano gelidamente, impressionando gli spettatori!


"Che forte intento omicida! Xiao Moxian non aveva mai usato questo attacco prima d'ora!"


"Quando Xiao Moxian ha combattuto contro Lin Ming, la loro battaglia ha raggiunto un tale livello, eppure si è trattenuta... no, non è che si sia trattenuta, ma non ha avuto abbastanza tempo per usare tutte le sue tecniche!"


"Le piume della fenice sono dei materiali superbi per creare armi. Xiao Moxian ha trasformato le sue piume in lame. Questo attacco è estremamente forte; è sicuramente una delle sue mosse finali!"


Il talento di Xiao Moxian era al pinnacolo e aveva fin troppe mosse disponibili. Anche la sua comprensione delle leggi era estremamente ricca e varia. Quando aveva combattuto contro Lin Ming, non aveva usato molte delle sue tecniche. Era stata sconfitta solo dopo diverse scambi.


Naturalmente, non avrebbe vinto nemmeno se avesse usato queste mosse. Il potere di Lin Ming proveniva dalla soppressione delle leggi superiori.


<em>Woosh woosh woosh!</em>


Novemila piume della fenice puntarono verso Hang Chi. Di fronte a questa densa foresta di lame, il monaco non batté ciglio. Scattò in avanti come un agile felino: questa era la sua tecnica di movimento: il Leopardo che Scala il Muro.


Nonostante questa abilità avesse un nome estremamente semplice, era di altissima qualità. Quando veniva usata da Hang Chi, mostrava un effetto incredibile. Schivò tutte le luci di spada.


"Bastone <a href="https://it.wikipedia.org/wiki/Arhat" rel="noopener noreferrer" target="_blank">Arhat</a>!"


Il bastone nelle mani del monaco si trasformò in una serie di ombre. Tutte le luci delle spade furono distrutte completamente da lui.


I movimenti di Hang Chi erano semplici e concisi, ma davano la sensazione di una nuvola vagante o di un fiume tortuoso. Erano molto armoniosi. Vederlo in azione era uno spettacolo.


In quel momento però Xiao Moxian cambiò stile. Apparirono delle nuvole di fuoco vorticanti nel cielo. Sconfinati torrenti neri precipitarono su Hang Chi insieme alle 9900 piume.


Si accesero delle fiamme nere nelle lame della fenice, riempiendo il mondo di un intento omicida spettrale.


Fondendo il vero fuoco con le piume della fenice, le leggi degli attacchi di Xiao Moxian arrivarono al livello del Dao Celeste.


Hang Chi non poté più contare sul Bastone Arhat o sul Pugilato della Schiena Libera per resistere.


Una luce solenne brillò negli occhi del monaco. Il suo abito iniziò a sollevarsi mentre stendeva le braccia. Rune Buddiste dorate cominciarono a rivelarsi e a circolare attorno a lui!


Dei canti Buddisti sembrarono riecheggiare nell'aria. Finalmente Hang Chi aveva mostrato le sue vere abilità, questa era una delle potenze trascendenti del Monte Potala.


"Ruota del Samsara!"


Hang Chi strinse il suo bastone e disegnò un arco nel cielo, lasciando una scia dorata lungo il suo cammino. Questo bagliore dorato creò una formazione Buddista che conteneva sei cerchi brillanti. In essi c'erano delle immagini illusorie. Erano demoni del sangue, fantasmi famelici, schiavi fantasmi, umani e perfino delle creature celesti.


Quando lo vide, Lin Ming rimase sbalordito. Aveva visto questa formazione prima d'ora!


Prima che Lin Ming potesse rifletterci ulteriormente, gli attacchi di Hang Chi e Xiao Moxian si erano già scontrati. Le 9900 spade trafissero la formazione Buddista e fecero esplodere insieme!


Xiao Moxian gridò allarmata e fu scaraventata all'indietro. Quelle 9900 spade e il suo vero fuoco della fenice erano stati risucchiati dalla Ruota del Samsara ed erano scomparsi!


Allo stesso tempo anche la Ruota del Samsara fece la stessa fine. Lo scambio era finito in parità, ma la vera essenza di Xiao Moxian fremeva, come se la giovane avesse consumato troppa energia. Invece il respiro di Hang Chi rimase regolare e la sua aura era salda e ferma come una montagna.


Era chiaro che le fondamenta della coltivazione di Hang Chi fossero molto più profonde di quelle di Xiao Moxian.


Questo era il risultato degli sforzi continui e dell'impegno di quasi quarant'anni; come poteva essere irrilevante?


Al di sotto del palco, Lin Ming alzò le sopracciglia. Fissò ininterrottamente Hang Chi mentre iniziava ad avere un lieve presentimento.


E a quel punto Xiao Moxian lanciò un altro attacco. Riversò tutte le rune del suo corpo nelle fiamme. Il fuoco nero divampò all'improvviso, diffondendosi fino all'orizzonte!


Le fiamme ruggirono. Allo stesso tempo dietro Xiao Moxian iniziò a vorticare energia Heaven Earth, formando un enorme mulinello.


"Arte del Risucchio Demoniaco!"


Xiao Moxian stava usando la sua mossa finale insieme alle fiamme della fenice. Questo era un attacco a tutta forza!


E in quel momento, da dietro Hang Chi apparì un altro vortice.


Era completamente diverso. Questa energia sembrava contenere infinite sofferenze e tribolazioni. Guardarlo dava la sensazione di sperimentare l'infinito ciclo del Samsara, facendo quasi perdere il proprio ego.


Questo vortice nero alla fine ricadde negli occhi di Hang Chi. Il suo sguardo sembrava poter divorare ogni essere!


"Dominio del Samsara, sprofonda nel mare delle sofferenze, supera ogni creatura vivente!"


Mentre Hang Chi parlava lentamente, attorno a lui si formò uno spazio separato che sembrava inondato da innumerevoli anime sofferenti.


Quando lo vide, Lin Ming sussultò. Il Dominio del Samsara di Hang Chi aveva la stesse radici del suo intento marziale del Samsara!


Per quanto riguardava i sei cerchi dorati della formazione Buddista, Lin Ming li aveva trovati familiari perché aveva visto qualcosa di simile al passato, quando si era avventurato nella Landa Selvaggia del Sud ed era entrato nella Pagoda dello Stregone. A partire dal primo livello in su, le prove che aveva superato corrispondevano alle sei rivoluzioni del Samsara. C'erano i demoni del sangue, i fantasmi affamati, le bestie, uno schiavo della strega, gli umani e un dio celeste. Questi livelli corrispondevano tutti al diagramma Buddista di Hang Chi.


<em>'Lo Stregone della Landa Selvaggia del Sud era un discepolo della corte esterna del Monte Potala?'</em>


A Lin Ming venne in mente questa idea. Immaginava che lo Stregone della Landa Selvaggia del Sud dovrebbe aver raggiunto lo stadio del Lord Divino e i requisiti per diventare un discepolo della corte esterna del monte Potala non dovrebbero essere troppo elevati. Anche se lo Stregone della Landa Selvaggia del Sud non era riuscito ad entrare nella setta, probabilmente si era unito ad un'organizzazione che aveva una profonda connessione con il Monte Potala.
                                


                                



