---
weight: 13150
title: Capitolo 1315 - L'Anima di Sigillo Divino
pubDate: 2025-12-15T08:37:10.348Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Lin Ming non si sta muovendo... è stato sconfitto?"


"Il Dominio del Samsara di Hang Chi è troppo forte. Perdere contro di lui è ragionevole..."


Sul palco, Hang Chi era sulla Ruota del Samsara, fluttuando in alto nell'aria. Lin Ming era completamente coperto dal potere Samsara e strani motivi del dao stavano vorticando attorno a lui. Nessuno sapeva che significato avessero quei segni.


Sembrava che Lin Ming avesse già perso i sensi.


Era finita?


Il mito di Lin Ming era davvero finito qui?


Da quando l'Incontro di Arti Marziali Assoluto era iniziato, a parte non ottenere il primo posto nelle preliminari, Lin Ming era rimasto imbattuto.


Non importava quanto i suoi avversari fossero forti o quanto sembrassero imbattibili, aveva usato dei metodi incredibili per scatenare un potere ancora più grande e una terrificante resistenza!


Xiao Moxian, Jun Biyue e Zanna di Drago erano stati tutti sconfitti da lui.


Nonostante molte persone sapevano che la forza di Hang Chi superava di gran lunga quella di Lin Ming, pensavano ancora che non potesse batterlo.


"È stato già abbastanza sconvolgente. Per un discepolo di un'ordinaria Terra Sacra, è già sorprendente arrivare a questo punto!"


"Hang Chi è troppo forte. Non ha sprecato quasi 40 anni di vita invano."


Mentre tutti parlavano, il monaco rimase in silenzio sul palco. Dato che controllava la Ruota del Samsara, Hang Chi aveva sentito che dall'inizio alla fine, non aveva sconfitto pienamente Lin Ming.


La sua anima era oltremodo tenace e quegli strani marchi divini avevano permesso alla sua Via del Samsara Minore di resistere alla sua tecnica. Anche se Hang Chi aveva usato il Cuore di Loto Bodhi, era stato solo in grado di mettere in svantaggio Lin Ming; non era riuscito a sconfiggerlo completamente.


Nonostante Lin Ming fosse caduto nei cento cicli del Samsara, la sua coscienza era rimasta limpida per tutto il tempo. Questa sorta di sensazione era simile a quella di un forte vento che soffiava tra l'erba d'estate. Nonostante le raffiche potessero scuotere l'erba, non potevano strapparla.


Solo per questo punto, Hang Chi non credeva di aver davvero vinto. Invece, durante la loro intensa battaglia, Lin Ming aveva rinunciato volontariamente alla sua lucidità ed era caduto nelle illusioni del Samsara.


Come se avesse ceduto volontariamente.


Hang Chi guardò silenziosamente Lin Ming nel dominio del Samsara. Le rune indecifrabili delle leggi fluttuavano attorno a lui.


In quel momento Vasto Cosmo scese in campo. Guardò Lin Ming con attenzione e poi disse ad Hang Chi: "L'incontro è terminato..."


Il monaco scosse la testa: "Senior Vasto Cosmo, le mie tecniche non hanno sconfitto completamente le difese del benefattore Lin. Invece, per qualche motivo, il Benefattore Lin ha rinunciato a difendersi ed è caduto nel Dominio del Samsara per sopportare il potere del Samsara..."


"Qualunque sia il motivo, è un fatto che tu abbia vinto."


Dopo essere caduto nel Samsara infinito, Lin Ming non poteva più difendersi. Se Hang Chi avesse voluto vincere, sarebbe stato estremamente facile.


"Allora aspettiamo un momento. Credo che il Benefattore Lin possa aver fatto dei progressi inaspettati." Disse Hang Chi. In quanto discepolo del Monte Potala, la sua personalità era gentile e compassionevole. Non desiderava vincere usando un metodo che non seguiva la vera via marziale.


Vasto Cosmo esitò per un momento e poi annuì: "Molto bene. Aspetteremo per un bastoncino di incenso di tempo. La tua virtù è davvero lodevole."


Poi accadde una strana scena nel palco dell'Incontro di Arti Marziali. Hang Chi ritirò la Ruota del Samsara e rimase al centro del palco, con le mani giunte. Per quanto riguardava Lin Ming, stava fluttuando a mezz'aria, avvolto da un lieve potere del Samsara e da rune brillanti.


Un discepolo del Divino Palazzo di Vasto Universo accese un bastoncino di incenso.


Il bastoncino bruciò lentamente, il fumo grigio spiraleggiava nell'aria.


"Perché stanno aspettando? La battaglia non è finita?"


"Non ho idea di cosa sta succedendo. Sembra che Lin Ming sia in qualche strana condizione e così stanno aspettando che si svegli..."


"È stato colpito dalla Ruota del Samsara di Hang Chi, quindi probabilmente è difficile per lui svegliarsi. La sua anima potrebbe ricevere qualche gravo danno."


La Ruota del Samsara era un sistema offensivo e difensivo. Quando Hang Chi aveva combattuto contro Xiao Moxian, non aveva sfoderato gli attacchi della Ruota del Samsara. La situazione era completamente diversa ora.


Lin Ming aveva sopportato l'attacco della Ruota del Samsara. Tutti avevano visto quanto erano terrificanti quei colpi.


Anche qualcuno di forte come Lin Ming, con una difesa spirituale mostruosamente forte e un fisico davvero potente, aveva comunque perso i sensi con un solo attacco.


Il bastoncino di incenso si accorciava sempre di più, ma Lin Ming stava ancora dormendo profondamente e non dava segno di riprendersi.


Alla fine il bastoncino di incenso bruciò completamente.


Vasto Cosmo scese in campo e annunciò il risultato di questo incontro.


Tra il pubblico, i giovani membri d'élite del Mondo della Luce Cremisi erano pieni di rimpianto. Erano ben consapevoli che la sconfitta di Lin Ming fosse inevitabile; la differenza tra i due contendenti era semplicemente troppo grande. Ma dopo essere arrivati a questo punto, speravano ancora che accadesse un miracolo. Alla fine però la situazione non si era ribaltata.


E nel clan dell'Antica Fenice, Huo Lieshi, Qin Xingxuantian, Mu Qianyu e gli altri si preoccuparono tutti per Lin Ming. Le capacità di recupero di Lin Ming erano estremamente elevate, quindi come mai non si era svegliato dopo un bastoncino di incenso di tempo?


Vasto Cosmo guardò Hang Chi e proclamò ad alta voce: "Vittoria per Hang Chi!"


Questo annuncio fragoroso risuonò per l'intera arena. Questo segnalava la fine dello scontro.


Lin Ming era stato sconfitto da Hang Chi.


"Il Benefattore Lin sembra che abbia avuto qualche incidente. Le chiedo di esaminarlo." Disse Hang Chi mentre recitava dei mantra Buddisti.


Vasto Cosmo annuì. Alzò la mano e fece volare Lin Ming verso di lui.


Vasto Cosmo posò la mano sulla fronte di Lin Ming, cercando di indagare sul suo mare spirituale. Quando lo esaminò però, si accigliò.


Il mare spirituale di Lin Ming era coperto da una fioca luce bianca. Era impossibile osservarlo.


"Quanto è strano."


Vasto Cosmo non poteva crederci. Era ad un passo dal diventare un Empireo, ma non poteva indagare sul mare spirituale di un membro della giovane generazione?


Cosa stava succedendo qui?


"Portate Lin Ming fuori da qui e mandatelo in una stanza tranquilla dove potrà riposare. Cercare Xin Shenzi per farlo esaminare finché non lo raggiungerò."


Xin Shenzi del Divino Palazzo di Vasto Universo era più esperto dell'anima e dei mari spirituale di Vasto Cosmo.


Diversi discepoli del Divino Palazzo tirarono su Lin Ming e lo portarono via. In questa situazione, molti spettatori intuirono che doveva essere successo qualcosa di strano.


Lin Ming forse era stato gravemente ferito!


Mu Qianyu e Qin Xingxuan si sentirono stringere il cuore. Erano preoccupati per lui, ma non potevano andare nell'area dei contendenti.


"Il fratello Lin Ming dovrebbe stare bene, vero? Come può quel monaco esserci andato così pesante?"


"Non biasimare gli altri. Nostro marito potrebbe essere in circostanze speciali. Non dimenticare, Lin Ming è caduto in un sonno profondo per oltre un mese dopo aver scalato l'Altare Sigillo Divino..."


Mentre Mu Qianyu parlava, i discepoli del clan dell'Antica Fenice erano diventati ancora più preoccupati. Cedere in un sonno profondo come l'ultima volta non sarebbe stato affatto un buon segno.


Questo sarebbe potuto essere il segno di un particolare danno spirituale.


"L'apprendista Senior Lin non sarebbe caduto in un sonno sempre più profondo dopo, vero...? E se dormisse ancora di più ogni volta..." Sussurrò un discepolo.


"Non dire assurdità."


Disse con rabbia Huo Lieshi. La sua espressione era un po' solenne.


Dopo la sconfitta di Lin Ming, il torneo continuò!


Xiao Moxian contro Bing Meng!


Questo era uno spettacolo agognato. Anche se tutti sapevano quale sarebbe stato l'esito dello scontro, era comunque una battaglia tra le due giovani più sbalorditive dell'intero Regno Divino. Entrambe avevano un'aura unica ed erano il sogno di innumerevoli giovani d'élite. Come poteva il pubblico non riempirsi d'entusiasmo?


Molti giovani gridarono finché la loro voce non diventò roca. Tuttavia i discepoli del clan dell'Antica Fenice rimasero turbati.


"Quel tipo, è mostruosamente forte, come può essere rimasto ferito?" Prima di scendere in campo, Xiao Moxian inclinò la testa, guardando Lin Ming mentre veniva portato nel Divino Palazzo di Vasto Universo...


.....


In quel momento, in una camera del Divino Palazzo, un vecchio dalla lunga barba e un cappello floscio stava sondando il mare spirituale di Lin Ming, accigliato.


"Senior Xin Shenzi, qual è la situazione?" Chiese un giovane. Era l'apprendista di Vasto Cosmo e un discepolo principale del Divino Palazzo di Vasto Universo.


"Non ne posso essere sicuro. Ci sono delle strane rune e linee che coprono il mare spirituale di Lin Ming. Sono troppo inesperto e ignorante; non ho mai visto nulla del genere prima d'ora."


"Cosa facciamo? Dovremmo riferirlo al maestro antenato?"


Il maestro antenato a cui si stava riferendo il giovane naturalmente era l'Empireo Vasto Universo.


Xin Shenzi disse: "Non trovo nessun indizio; sembra che possiamo solo disturbare l'onorabile maestro. Il talento di Lin Ming è sufficiente per allarmare perfino l'onorabile maestro e farlo intervenire. Non possiamo fare nessun errore, le conseguenze sono semplicemente troppo grandi."


Nell'ultimo Incontro di Arti Marziali Assoluto, i campioni spesso non avevano il talento per diventare Empirei in futuro. E qualcuno ad un livello inferiore a questo non poteva destare l'interesse di un Empireo. Era proprio come quando un mortale non si disturbava ad aiutare delle formiche.


Mentre Xin Shenzi stava riflettendo e si stava preparando a contattare l'Empireo, una fiamma si accese di fronte a lui.


Dal fuoco risuonò la voce dell'Empireo Vasto Universo.


"Non devi prestare attenzione a Lin Ming. Permettigli di riposare."


Xin Shenzi e gli altri naturalmente non avrebbero fatto qualcosa di così sciocco come disubbidirgli. Xin Shenzi lasciò alcuni discepoli nella camera e permise a Lin Ming di riposare.


Nell'arena, la battaglia era giunta al culmine, impetuosa come un inferno.


Per quanto riguardava Lin Ming, era perso in un lungo sonno. Sognava di essere l'Empireo Sigillo Divino.


Vide il mondo dal punto di vista dell'Empireo e ponderava anche sulle stesse domande.


Quando l'Empireo Sigillo Divino si allenava, così faceva Lin Ming.


Mentre l'Empireo meditava sulle leggi, anche Lin Ming lo faceva.


Quando l'Empireo Sigillo Divino combatteva contro i guerrieri, anche lui sperimentava brutali battaglie.


Queste illusioni si impressero sul cuore di Lin Ming. Queste emozioni non erano troppo profonde e queste erano comprensioni che appartenevano all'Empireo Sigillo Divino. Dopotutto queste non erano intuiziioni di Lin Ming e non erano necessariamente adatti a loro. In effetti non capiva nemmeno la maggior parte di loro.


Ma queste informazioni portarono una grande quantità di ispirazioni per Lin Ming. Riuscire a vedere il mondo dal punto di vista di un Empireo e anche studiare le sue leggi, per arrivare immediatamente al livello di un Empireo, chi aveva un'occasione del genere?


O, ad essere più accurati, l'Empireo Sigillo Divino aveva superato lo stadio di un Empireo.


Non c'era il concetto di tempo in questi sogni. Lin Ming sperimentò innumerevoli anni e, tra questi ricordi, presto si dimenticò di molti di essi mentre scorrevano rapidamente. Alla fine non molte rune si incisero nella mente di Lin Ming.


Inavvertitamente, il Concetto di 33 Cieli di Lin Ming stava migliorando, evolvendo. Il suo corpo, la sua essenza, la sua energia e la sua anima iniziarono tutte a fondersi insieme. Non era più una fusione di energia, ma delle tre essenze.


La sua anima si fuse alla sua carne e al suo sangue, il suo corpo si combinò con il suo mondo interno e il suo mondo interno si collegò con il suo mare spirituale.


Lentamente una potenza trascendente apparì nella mente di Lin Ming. Il suo nome era... l'Arte Sigillo Divino.


Così Lin Ming finalmente capì cos'erano le rune che l'Empireo aveva lasciato nel suo corpo. Non erano solo rune e motivi del dao, ma anche frammenti spirituali privi di padrone lasciati dall'Empireo Sigillo Divino. Erano simili ai residui spirituali nel Cubo Magico, ma milioni di miliardi di volte più preziosi!


Questi erano i frammenti di un supremo esperto ancora più potente di un Empireo!
                                


                                



