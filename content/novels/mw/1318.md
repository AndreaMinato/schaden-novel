---
weight: 13180
title: Capitolo 1318 - Battaglia Culminante
pubDate: 2025-12-15T08:37:10.348Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Stanno aspettando che Lin Ming si svegli e competa con Bing Meng prima di continuare con la battaglia finale? Dev'esserci qualche errore!"


Sentendo questo, molti spettatori si irritarono. Molti erano venuti ad assistere all'Incontro di Arti Marziali Assoluto proprio per vedere Bing Meng, non Lin Ming. Che importava a loro se Lin Ming avesse finito le sue battaglie o no? Inoltre Lin Ming si era ferito perché aveva cercato di mettere in mostra le sue capacità. Se si fosse perso i suoi incontri a causa delle sue ferite, chi altri poteva biasimare se non sé stesso?


"Gli arbitri devono essere impazziti! Se Lin Ming non si sveglia per uno o due mesi allora dovremmo aspettare fino ad allora? Inoltre chi pensa che Lin Ming possa sconfiggere Bing Meng? Si dice che Bing Meng superi di gran lunga Hang Chi e Lin Ming ha perso miserabilmente contro Hang Chi, subendo gravi ferite allo spirito, quindi come potrebbe battersi con Bing Meng? Vogliono che facciamo una pausa così lunga solo per aspettare che combatti un piccolo incontro?"


"Così hanno detto i due grandi Empirei. Se avete delle lamentele, allora perché non andate a riferirle a loro?"


Intervenne qualcuno, zittendo i giovani d'élite che stavano parlando. Andare a lagnarsi da un Empireo? Non l'avrebbero fatto nemmeno se avessero avuto un coraggio cento volte superiore. Perché un Empireo avrebbe perso tempo con delle persone così poco importanti. Non si sarebbero nemmeno disturbati a guardarli.


"Ho sentito che Lin Ming è stato posto in un incantesimo temporale. Mentre trascorre un giorno qui, passano numerosi giorni lì. Dovrebbe risvegliarsi presto."


"Incantesimo temporale? Sta bene? Non si è svegliato nemmeno dopo aver passato diversi mesi lì dentro, allora cosa succede? È morto?"


Molti erano insoddisfatti dell'attuale situazione, ma non potevano farci nulla.


Così passarono cinque giorni!


Dal momento in cui Lin Ming era entrato nell'incantesimo temporale, erano passati un anno e tre mesi.


"Sono trascorsi quasi cinquecento giorni. Come mai Lin Ming non si è ancora risvegliato?


Nelle profondità del Divino Palazzo di Vasto Universo, l'Empireo si accigliò. Era chiaro che Lin Ming fosse in qualche sorta di situazione estremamente complessa, ma il tempo del suo sonno aveva superato le sue stime. "Sogno Divino, che sia successo qualcosa a Lin Ming e che ci siano stati danni nel suo mare spirituale che non lo fanno risvegliare?"


Sogno Divino rimase in silenzio per un momento per poi dire lentamente: "Dica al suo discepolo di modificare il ritmo del passare del tempo con un tasso 1 a 150. Inoltre non c'è bisogno che la competizione di Hang Chi e Bing Meng venga rimandata per così tanto tempo. Una volta che Lin Ming si risveglierà, potrà competere con Bing Meng"


A giudicare da queste parole, Lin Ming si sarebbe risvegliato sicuramente. L'Empireo Vasto Universo poté solo annuire.


Il motivo per cui Sogno Divino si era offerta di organizzare questo torneo era in gran parte a causa di Bing Meng. Aveva anche insistito che Bing Meng combattesse ogni singola battaglia. E Bing Meng aveva il presentimento che il sonno profondo di Lin Ming fosse dovuto all'Altare Sigillo Divino e che non fosse semplice come sembrava.


Così Lin Ming sicuramente sarebbe diventato un buon rivale per Bing Meng.


Dopo che Xin Shenxi ricevette gli ordini, accelerò il flusso del tempo fino a 150 volte.


In un incantesimo temporale, più era esagerato il flusso del tempo, più sarebbero state instabili le leggi al suo interno. Con una velocità 150 volte più grande, era difficile ottenere ispirazioni sulle leggi dell'universo perché erano semplicemente troppo caotiche.


Tuttavia, nel suo sonno profondo, Lin Ming stava assorbendo le leggi che l'Empireo Sigillo Divino aveva lasciato. Visto che le Leggi non erano collegate con l'ambiente esterno, non ci furono problemi.


Le quattro ragazze della razza dei conigli di giada si occuparono di Lin Ming con grande cura. Mentre stava dormendo, il viso di Lin Ming sembrava determinato e attraente, ma la sua aura era anche gentile. Era difficile immaginare i grandi pericoli che stava sperimentando durante il suo sonno.


Nella terra dei sogni, la sfera di energia nel mondo interno di Lin Ming si era espansa fino al limite; era pronta a scoppiare da un momento all'altro!


Una volta che fosse scoppiata, l'impatto che avrebbe avuto sul corpo di Lin Ming sarebbe stato inimmaginabile. Se non avesse potuto sopportarlo, allora il suo mondo interno sarebbe collassato completamente e sarebbe morto.


Se fosse riuscito a resistere, allora dopo che fosse esplosa, la sua vera essenza si sarebbe condensata in un seme del buco nero e quindi avrebbe fatto il primo passo cruciale nella coltivazione dell'Arte del Sigillo Divino!


Lin Ming aveva già condensato la sfera di energia per un intero mese. Ora stava cercando di migliorare le sue condizioni, ottimizzando la sua energia al massimo. Questo era un passo estremamente rischioso. Lin Ming non avrebbe rischiato la sua vita senza prima avere qualche garanzia.


Mentre Lin Ming stava coltivando, sul palco, la grande battaglia di Hang Chi e Bing Meng stava per iniziare!


Questa battaglia ovviamente aveva una sua scommessa a parte. Il Divino Palazzo di Vasto Universo rivelò il suo tasso di compensazione. La vittoria di Bing Meng aveva un tasso di compensazione 1 a 3 e quello di Hang Chi era a 2,7.


Molti favorivano Bing Meng, ma altri ancora avevano intenzione di puntare su Hang Chi. Dopotutto il monaco era un individuo che teneva un profilo molto basso e ad ogni scontro si era sempre trattenuto senza sfoderare mosse troppo potenti. Quindi era difficile capire quali erano i suoi limiti.


Inoltre, quando Hang Chi aveva lottato contro Lin Ming e gli aveva inferto una grave ferita spirituale, facendolo rimanere privo di sensi fino ad ora, molti lo avevano visto sotto una luce diversa, considerandolo ancora più potente.


Lin Ming dopotutto era un mostro anormale; perfino Xiao Moxian aveva perso contro di lui. Il fatto che avesse sconfitto Lin Ming in questo modo era sufficiente a dimostrare quanto fosse forte Hang Chi.


Inoltre il tasso di compensazione di Bing Meng era semplicemente troppo basso per essere divertente. Anche se uno avesse scommesso un miliardo, avrebbe vinto solo 3000 milioni; non c'era significato nel fare questa puntata. Così molti scommetterono su Hang Chi.


"Apprendista junior Senior Bing Meng, ti porgo i miei saluti."


Hang Chi era sul palco, si inchinò rispettosamente.


Lo sguardo di Bing Meng era calmo e freddo, i suoi abiti fluttuavano attorno a lei. Era impassibile anche se si trovava di fronte ad Hang Chi e questa potesse essere definita la battaglia più importante dell'Incontro di Arti Marziali Assoluto. Sembrava che nulla a questo mondo potesse farle cambiare espressione.


"Che l'incontro abbia inizio!"


Dopo l'annuncio di Vasto Cosmo, le diverse centinaia di milioni di spettatori iniziarono a fare il tifo.


Hang Chi fece diversi passi indietro e un enorme diagramma buddista color oro apparì dietro di lui. Un'aureola vorticante apparì sotto i suoi piedi. Era la Ruota del Samsara!


Fin dall'inizio Hang Chi aveva la Ruota del Samsara. Era evidente che non sottovalutasse affatto Bing Meng.


"Ho sentito della sua fama da molto tempo, ma devo avere ancora la grande fortuna di fare un incontro con lei. Si può dire che il mio desiderio sarà esaudito."


Negli occhi di Hang Chi brillò un raro barlume di spirito combattivo.


In quanto ascetico, Hang Chi di solito conduceva una vita modesta e pia. Naturalmente aveva mantenuto un basso profilo e aveva evitato dispute e ostilità. Ma anche lui era un giovane d'élite. Dopo aver incontrato un avversario di livello simile, anche lui avrebbe provato entusiasmo. Questo era ciò che significava trovare un rivale perfetto; non poteva chiedere niente di meglio.


Il corpo di Bing Meng era ricoperto da flussi d'acqua illusori. Stava usando il suo spazio del sogno divino.


Fino ad ora, Bing Meng aveva usato solo tre mosse ed era rimasta imbattuta nell'Incontro di Arti Marziali Assoluto. Una consisteva nelle illusioni, la seconda era l'Arte del Controllo Spirituale e il terzo era lo spazio del mondo dei sogni!


Per affrontare i più deboli, aveva bisogno solo di guardarli e farli perdere nelle illusioni per vincere all'istante.


Per affrontare guerrieri come Xiao Moxian e Zanna di Drago aveva dovuto soltanto avvolgerli nel suo spazio del mondo dei sogni per vincere.


<em>Hu!</e,>


Iniziò a sollevarsi dell'aria fredda. L'intera arena fatta di antica pietra divina era coperta da uno strato di brina brillante.


Bing Meng fluttuò a mezz'aria. Era a piedi nudi e i suoi capelli color blu ghiaccio danzarono nell'aria. Lo spazio del sogno divino aveva coperto l'intera arena!


Finché uno fosse entrato nel suo dominio, sarebbe stato come entrare nel sogno di Bing Meng. Lì Bing Meng sarebbe stata una dea. Tutto al suo interno doveva sopportare il suo giudizio!


<em>Xiu xiu xiu!</em>


Feroci incubi iniziarono ad apparire nello spazio del sogno divino, uno dopo l'altro, tutti ruggirono impazzite verso Hang Chi!


Il monaco giunse le mani con un sorriso. "Lo spazio del sogno divino è davvero magnifico. Allora farò la mia mossa!"


Dopo che parlò, la Ruota del Samsara sotto i suoi piedi scattò in avanti, trasformandosi in un'enorme ruota Sharmica che si precipitò verso l'avversaria.


<em>Ka ka ka!</em>


La ruota Dharmica roteò rapidamente. Mentre volava in avanti, distrusse gli incubi che incontrava lungo il suo cammino, il loro sangue iniziò a schizzare!


Una qualunque di queste bestie avrebbe potuto entrare tra i primi venti posti dell'Incontro di Arti Marziali Assoluto. Ma di fronte alla Ruota del Samsara di Hang Chi non erano nient'altro che burattini di fango, facili da distruggere!


In un istante, la Ruota del Samsara arrivò di fronte a Bing Meng!


La Ruota del Samsara era sia un attacco materiale che spirituale, ma Hang Chi era ben consapevole che non avrebbe avuto nessun effetto sull'anima di Bing Meng. Poteva solo contare sull'attacco materiale.


Quando il pubblico vide la Ruota del Samsara sul punto di tagliare in due Bing Meng, molti dei suoi tifosi, anche se sapevano che la donna doveva ancora rivelare la sua vera forza, gridarono per l'orrore e l'allarme. Questa era comunque una potenza trascendente e si poteva immaginare quanto fosse potente.


Durante questa situazione critica, Bing Meng si limitò a stendere la sua sottile mano destra: "Sogni infiniti, manifestate un muro di pietra."


Un istante dopo, una sconfinata luce stellare si radunò nella mano di Bing Meng e una parete di pietra dall'aspetto comune si levò dal terreno!


Ci aveva messo un millesimo di un istante per fare apparire un muro alto 100.000 piedi!


In quel momento, una massa alta 100.000 piedi era apparsa di fronte a Bing Meng!


Questo muro di pietra era incredibilmente alto e spaventoso. Emetteva un'aura vasta e sconfinata. Sopra questa parete c'era un'enorme testa di fantasma dall'aspetto feroce. Guardava dall'alto il mondo e sogghignava con fare diabolico.


In confronto a questo muro terrificante, la Ruota del Samsara non sembrava altro che una piccola placca di vetro di fronte ad una solida porta in legno di quercia. Non era semplicemente degna di essere menzionata.


<em>Bang!</em>


La Ruota del Samsara precipitò sul muro di pietra. Girò, distruggendo la pietra e scaraventando via frammenti e macerie, e provocando un suono stridente. Alla fine, mentre la ruota Dharmica si fermò a mezz'aria, perse tutte le forze e si disintegrò!


Quando il pubblico lo vide, rimase scioccato!


Che tipo di forza era questo?!


Tutti avevano visto il potere della Ruota del Samsara. Lin Ming e Xiao Moxian avevano perso entrambi contro questa mossa! Ma Bing Meng l'aveva distrutta così facilmente.


"Bing Meng è troppo terrificante. Nel suo spazio del mondo dei sogni è invincibile. Ha creato istantaneamente il muro divino usando le sue Leggi del Sogno Divino. Se potrà creare un muro divino, può anche formare spade, lance e qualsiasi altra cosa desideri. Sia in quanto ad attacco che a difesa ha raggiunto il limite! Se non avessi visto quella Ruota del Samsara prima d'ora, non avrei mai saputo quanto era potente. Anche così, è comunque inutile di fronte a Bing Meng!"


"Sì, lo spazio del mondo dei sogni è troppo sconvolgente. Chiunque oserà combattere contro Bing Meng sicuramente perderà. Hang Chi dovrebbe avere altri metodi, ma credo che qualunque cosa farà sarà inutile..."


Durante il primo scambio, Bing Meng aveva soppresso la potenza trascendente di Hang Chi. Facendo questo, aveva rivelato la grande forza dello spazio del sogno divino. Era semplicemente un sistema offensivo e difensivo perfetto!
                                


                                



