---
weight: 13190
title: Capitolo 1319 – La Melodia Immortale del Sogno e dell'Anima
pubDate: 2025-12-15T08:37:10.348Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Le tecniche marziali di tipo Dominio erano estremamente rare. Ottenerne anche solo una poteva aumentare di molto la forza di un coltivatore.


Tuttavia per quei grandi geni che potevano partecipare all'Incontro di Arti Marziali Assoluto, avere un solo dominio non era affatto insolito. Un esempio di questo era il Dominio del Samsara di Hang Chi, quello del Re della Sciabola di Gongyang Dao, lo spazio primordiale di Lin Ming e così via.


Fino ad ora però, il dominio numero uno indiscusso era quello di Bing Meng. Dal suo aspetto sembrava impareggiabile.


Anche questo era ragionevole. Ignorando il fatto che Bing Meng aveva le fondamenta della coltivazione più profonde, solo lo spazio primordiale poteva rivaleggiare con il suo dominio.


Tuttavia la tecnica di Lin Ming era incompleta. Solo per questo, era chiaro che ci fosse una grande differenza tra il suo spazio primordiale e quello del sogno divino di Bing Meng.


E nemmeno la giovane era vecchia. Aveva comunque tre anni meno di Hang Chi. Questo lasciava tutti sbigottiti. Che sorta di opportunità fortunata unica aveva incontrato o che sorta di fisico particolare possedeva per poter arrivare a questo punto?


Nello spazio del sogno divino, il muro alto 100.000 piedi era già scomparso. Hang Chi guardò Bing Meng e disse con ammirazione: "Questo dominio è davvero all'altezza della sua reputazione. Posso solo fare del mio meglio e usare il Cuore di Loto Bodhi."


Mentre parlava, fece un gesto con le mani. Tra le sue sopracciglia apparì lo Sharira dorato dalla luce brillante.


L'aura del monaco cambiò. Il suo corpo iniziò a sollevarsi. Dietro la sua testa apparirono otto anelli dorati. Combinati con il bagliore emanato dalla sua fronte, sembrava un Budda che aveva trasceso il mondo.


<em>Rumble rumble rumble!</em>


Una pagoda scintillante cadde dalle nuvole, sopprimendo fermamente l'area attorno ad Hang Chi. Anche lo spazio del sogno divino tremò con intensità come se stesse per scoppiare da un momento all'altro.


Questa era la Stupa dalle Otto Sezioni del monaco.


Otto divinità si precipitarono fuori dalla pagoda divina e si formò un campo di forza potente attorno ad Hang Chi. Era il Dominio del Samsara.


Tuttavia il livello del Dominio del Samsara era troppo debole, fu soppresso e limitato da quello di Bing Meng.


Dal punto di vista del pubblico, Hang Chi era ancora in svantaggio nonostante avesse usato la Stupa dalle Otto Sezioni. Sarebbe stato estremamente difficile per lui vincere!


Il monaco ondeggiò il suo bastone e l'enorme pagoda dorata si avventò su Bing Meng. Come prima, la donna stese semplicemente la sua mano sottile. Nel momento in cui la struttura precipitò, una lieve foschia blu apparì sopra la testa di Bing Meng. Questa luce si espanse rapidamente, trasformandosi quasi all'istante in un enorme mano color azzurro.


La mano era alta oltre una decina di chilometri. Mentre fluttuava sopra l'arena, sembrava poter coprire la volta celeste!


<em>Bang!</em>


La Stupa dalle Otto Sezioni precipitò sulla mano divina, ma poi fu afferrata!


Quando il pubblico vide questa scena, gridò per lo shock. Nelle leggende si diceva che esistesse un Empireo che usava una pagoda come arma e che aveva un potere sovrannaturale impareggiabile! E ora l'enorme mano di Bing Meng sembrava proprio corrispondere a quei miti!


La Stupa dalle Otto Sezioni fu bloccato dall'enorme mano di Bing Meng. Anche così, Hang Chi non fu colto dal panico. Iniziò a mormorare dei sutra Buddisti e la sua fronte scintillò. I simboli buddisti volarono fuori dal suo corpo, danzando nell'aria.


Questi sigilli non volarono verso Bing Meng, ma puntarono sulla mano gigante. Svolazzavano come piccole bandiere, creando un'enorme formazione sigillante.


"Cosa sta facendo Hang Chi?"


"Non lo so!"


I giovani membri d'élite non riuscivano a capire cosa stava succedendo. Nemmeno i maestri più anziani erano sicuri delle sue intenzioni. Nonostante la loro forza superasse di gran lunga quella di Hang Chi, in quanto a percezione e capacità di osservazione, non erano necessariamente più esperti di un giovane talentuoso come lui.


Hang Chi giunse le mani, formando in un istante decine di segni. Questi sigilli si dispersero nel vuoto e, in quel momento, l'energia dell'enorme mano nel cielo iniziò ad affievolirsi.


"Stupa dalle Otto Sezioni, Chiusura Dorata delle Otto Porte!"


Gridò Hang Chi. Poi, le otto divinità volarono fuori, circondando Bing Meng e trasformandosi in chiusure runiche.


Per un po', lo spazio del sogno divino tremò violentemente come se stesse per rompersi. La mano gigante era perfino percorsa da una fessura, sembrava che stesse per esplodere da un momento all'altro.


Quando Bing Meng lo vide, la sua espressione di solito indifferente cambiò lievemente. Il suo sguardo aveva rivelato un po' di sorpresa.


"Tu... hai visto attraverso il mio spazio del sogno divino?"


La voce di Bing Meng era tranquilla e calma, molto piacevole da ascoltare. Il suo viso era circondato da una foschia nebbiosa, simile a nuvole che coprivano la luna notturna. Era uno spettacolo etereo e mozzafiato.


"L'apprendista junior Bing Meng è troppo esagerata. Non posso vedere attraverso lo spazio del sogno divino. Tuttavia credo che, anche se è la tua terra dei sogni e sei una dea in questo spazio, sia impossibile per te creare tutto ciò che desideri o manipolare le leggi come vuoi. Altrimenti dovresti solo immaginare di essere un Empirea e perderei all'istante!"


"Quindi ti ho osservato con attenzione e ho scoperto che gli incubi, le pareti divine o le mani che hai creato in realtà non sono apparse dal nulla... invece hai usato un tipo speciale di energia che esiste nello spazio del sogno divino per formarle. Sembra che si chiami energia del sogno divino? E non può essere creato qualcosa che supera i suoi limiti."


"Così ho usato la Stupa dalle Otto Sezioni per costringerti ad usare più del 90% dell'energia disponibile per resistere, radunandola in un solo posto. Poi, bloccandola con queste otto catene dorate, la circolazione dell'energia è stata sigillata. Così questo spazio ha perso ogni significato."


Hang Chi stava parlando con calma e senza fretta, ma il pubblico rimase sbigottito quando lo sentì. In poche mosse il monaco aveva capito i punti deboli dello spazio del sogno divino. La Stupa dalle Otto Sezioni che aveva usato ora non puntava ad attaccare Bing Meng, perché si era già aspettato che un attacco del genere sarebbe stato inutile. Invece, il suo obiettivo era di costringere la sua avversaria a radunare la sua energia, per poi imprigionarla con quelle otto catene dorate!


Così Bing Meng sarebbe stata come un uccello senza ali, non avrebbe rappresentato alcuna minaccia.


Sembrava semplice, ma se uno non fosse stato potente come Hang Chi, allora non sarebbe riuscito a sfruttare il punto debole dello spazio del sogno divino.


Tutti lodarono l'intuito e la calma di Hang Chi. Queste abilità provenivano da oltre 30 anni di duro lavoro e allenamento!


"Allora è così. Le capacità di valutazione dell'apprendista Senior Hang Chi sono davvero sbalorditive. Perfino io devo ammirare i tuoi metodi. Tuttavia... il mio spazio del Sogno Divino non si limita a questo...


Mentre parlava, sotto Bing Meng apparì un fiore di loto. Allo stesso tempo tirò fuori un Guwin dal suo anello spaziale.


Questo Guqin era cristallino, brillava lievemente come se fosse stato scolpito con il ghiaccio più puro. Aveva diciotto corde ed era decorato con l'immagine di una dea.


Questo era chiaramente lo strumento magico di Bing Meng. Prima d'ora la donna aveva usato solo la sua arma a fiore di loto; non aveva mai tirato fuori questo Guqin.


Bing Meng tenne gentilmente lo strumento e si sedette sul loto. Le sue dita sottili accarezzarono le corde del Guqin.


Risuonò un suono divino, fluido come l'acqua dei fiumi e dei laghi, una canzone celeste che faceva sognare.


"Questa canzone si chiama Melodia Immortale del Sogno e dell'Anima. Se la finirò, temo che l'apprendista Senior Hang Chi non avrà possibilità di vincere. Questo, a meno che non possa interrompere la mia canzone."


Bing Meng era una persona che manteneva un basso profilo. Se aveva osato dire che Hang Chi avrebbe perso una volta che questa canzone fosse finita, allora naturalmente era pienamente sicura di sé.


Hang Chi sorrise: "Le tue tecniche sono davvero meravigliose. Adorerei sedermi ad apprezzarla, ma se ciò che dice è vero e perderò una volta che questa canzone sarà finita, allora posso solo fare la mia prima mossa. Scusami se proverò a distruggere una melodia così splendida."


Hang Chi evocò nuovamente la Ruota del Samsara. La luce dorata sulla sua fronte brillò ancora più intensamente. Questa Ruota del Samsara era ampia 10.000 piedi, era enorme.


"Caduta delle Sei Vie!"


Hang Chi formò un segno del loto con le mani. Lo Sharira tra le sue sopracciglia fluttuò nella Ruota del Samsara, facendo apparire sei figure.


Queste sei entità erano tutte diverse.


Tra di esse, una era completamente coperta di sangue. Il suo corpo era lacerato e le sue ferite erano così profonde da rivelare le ossa, pareva che fosse strisciato fuori dalle profondità dell'inferno. Una aveva un'espressione feroce e aveva tre teste e sei braccia, brandiva un'alabarda, un'ascia, un martello di rame, un ago di ferro e altri crudeli strumenti di distruzione e tortura. Un'altra brillava di luce dorata e dietro di essa c'era un grande cerchio dorato, come un Budda vivente.


Queste sei figure provenivano dalla via infernale, dei fantasmi affamati, delle bestie, dell'Asura, dell'umanità e del cielo. Erano i sei percorsi del Samsara.


Quando queste sei entità apparirono, si precipitarono tutte su Bing Meng. L'atteggiamento della donna era calmo e imperturbato. La sua mano accarezzò le corde del Guqin e le pizzicò. Creò ogni sorta di suono meraviglioso e splendido. Questi suoni si radunarono attorno a Bing Meng, trasformandosi in uno splendido disegno.


Era una foresta lussureggiante. In lontananza si ergevano montagne dal picco innevato. Stava iniziando la primavera e, con lo scioglimento del ghiaccio e della neve, scorrevano dei flussi d'acqua dalle sorgenti. Era già notte lì. Una luna piena brillava nel cielo, illuminando il mondo con la sua luce fredda e incantevole, avvolgendo l'universo con un velo d'argento mercurico.


Questo spettacolo era incantevole. Era inimmaginabile che una scena così bella potesse essere usata per uccidere gli altri.


"Queste sono le Terre Pure della Melodia Immortale!"


Gridò qualcuno tra gli spalti. Nel mondo mortale, c'erano dei musicisti del Guqin estremamente abili che potevano usare le loro canzoni per esprimere emozioni complesse e scenari. Potevano dipingere splendide immagini con la loro musica, facendo sentire un senso di immersione.


Ma nel mondo delle arti marziali, un coltivatore che suonava uno strumento poteva trasformare una canzone in uno splendido paesaggio.


Non era più necessaria l'immaginazione, invece era apparsa un'immagine. La musica aveva formato un dominio, manifestando tutte le emozioni e la bellezza di quella canzone. Queste erano le Terre Pure della Melodia Immortale!


"Non è così semplice... queste non sono solo le Terre Pure della Melodia Immortale. Invece Bing Meng le ha sovrapposte allo spazio del sogno divino, creando un nuovo dominio dalla potenza di gran lunga superiore! È una mossa davvero terrificante! Ora ciò che sta suonando Bing Meng non sono i suoni del Guqin, ma del Dao!"


Tra gli spettatori, c'erano molti vecchi esperti. Un anziano sospirò con emozione. In origine quel dominio era un'arte quasi illusoria, ma poteva rendere realtà i sogni.


Lo stesso valeva per la Melodia Immortale del Sogno e dell'Anima. Poteva sostanzializzare le illusioni.


Una volta che si fossero complementate a vicenda, sarebbe stato difficile immaginare a che livello sarebbero arrivate.


Naturalmente, voler fonderle completamente era estremamente difficile. A meno che uno non fosse davvero talentuoso, sarebbe stato impossibile.
                                


                                



