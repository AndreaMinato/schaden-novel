---
weight: 132
title: Capitolo 132 - Vediamo chi è più crudele!
pubDate: 2025-10-16T07:28:18.434Z
tags:
    - mw
---


Scusate il ritardo ma un'influenza mi ha messo K.O. nel weekend fino a martedì, facendomi ritardare la traduzione di MW, comunque dovrei riuscire a recuperare tra stanotte e domani sera.
-Schadenfreude


Di solito un praticante allo stadio Circolazione non sarebbe stato così interessato alle iscrizioni dato che aveva delle tecniche marziali molto più potenti e avanzate.


Tuttavia una volta che seppero che questa tecnica di iscrizione equivaleva ad una tecnica marziale di grado Human, media qualità si riempirono di gelosia.
Quasi nessuno dei praticanti di arti marziali del regno di Fortuna Celeste conosceva una mossa del genere e anche se l'avessero posseduta non sarebbe stata di prim'ordine.


Quale praticante di arti marziali non avrebbe sperato di conoscere diverse tecniche? Avrebbero posseduto un asso nella manica che i suoi nemici non avevano.


Tuttavia la notizia più sorprendente non fu la qualità dell'iscrizione ma l'identità del maestro che aveva fatto queste iscrizioni.


Lin Ming era il genio del Palazzo delle Sette Arti. Non solo aveva compreso un intento marziale ma possedeva una percezione mostruosa. Ora sembrava che fosse anche un grande maestro di iscrizioni!


E non aveva ancora sedici anni!


Com'era possibile?


Gli ammiratori di Lin Ming ormai pensavano che niente fosse impossibile per lui. Imparare le tecniche di iscrizioni era davvero difficile ma credevano che fosse riuscito a comprenderle grazie alla sua percezione.


Comunque c'erano anche persone che si intendevano di tecniche di iscrizione che non erano disposte a crederci. Dopotutto era un'arte che richiedeva moltissima esperienza, anche una percezione inumana sarebbe stata insufficiente a padroneggiarla.


Ma solo due giorni dopo l'Associazione Iscrizionisti fornì una risposta chiara e decisa; questa voce era vera. Il giorno dopo nel manifesto ufficiale del governo si poteva trovare scritto esplicitamente, "Il Discepolo della Dimora Celeste Lin Ming, mentre lavora come maestro iscrizionista ospite all'Associazione, scambia simboli di iscrizione di massimo livello per ingredienti rari e preziosi." I materiali richiesti erano elencati. Di solito il manifesto veniva utilizzato per fare delle dichiarazioni ufficiali o per delle comunicazioni del governo, raramente veniva usato per questioni all'infuori della giurisdizione del governo. Stavolta lo avevano usato per aiutare Lin Ming a radunare tutti i materiali il più presto possibile.


Così le persone non poterono non crederci!


Un simbolo del genere applicato su un tesoro di grado Human media qualità avrebbe aumentato grandemente le capacità combattive di un praticante allo stadio Circolazione! Avrebbero potuto risparmiare sull'uso di vera essenza e distruggere il tesoro dell'avversario, senza armi come avrebbero potuto combattere?


Un tesoro di grado Human media qualità era comune, finché uno era in grado di radunare 20.000 liang d'oro potevano comprarne uno con un po' di impegno. Tuttavia un simbolo degno di un tale tesoro era estremamente raro! In particolare era difficile trovarne uno adatto al proprio attributo elementale.


Presto moltissimi praticanti di arti marziali cominciarono ad utilizzare la loro rete di connessioni per cercare i materiali elencati nel manifesto. Le persone che potevano permettersi delle cifre simili hanno tutte grandi quantità di denaro, forza, beni e origini aristocratiche. Era solo naturale che avessero un'ampia rete di contatti. Molte grandi famiglie avevano delle risorse superiori perfino a quelle del Principe Ereditario!


Si poteva immaginare quale risultato si sarebbe potuto ottenere dispiegando una forza del genere!


Tuttavia c'erano alcuni che si addoloravano di dover perdere così tanto denaro. Così aspettarono sperando che i simboli si sarebbero ridotti di prezzo, ma presto lo rimpiansero. I materiali sul manifesto divennero sempre di meno e quelli rimasti erano i più rari e preziosi!


Mentre radunava tutto il necessario, Lin Ming raffinò le sue tecniche di iscrizione. Ogni giorno avrebbe usato materiale di alta qualità per esercitarsi. Prima era riuscito a sento a completare il simbolo 'Frammenti di ghiaccio', ma ora era già un processo facile e familiare per lui.


Aiutato dal suo intento etereo Lin Ming non trascurò la sua 'Formula True Primal Chaos'. Ora aveva raggiunto il Minor Successo del secondo strato, la sua vitalità era aumentata e la sua vera essenza era diventata più densa.


Lin Ming era sicuro che la forza dei suoi pugni avrebbe potuto rivaleggiare con quella di Ling Sen!


Dopo altri tre giorni a Lin Ming rimase da cercare solo altri pochi materiali, che però erano i più preziosi e difficili da reperire. Ad esempio non aveva ancora trovato il sangue di bestia feroce di quinto livello.


Lin Ming guardò la lista mentre ne depennava uno per uno sentendo un grande senso di soddisfazione, ma mentre guardava gli ultimi si preoccupò leggermente. Se non li avesse trovati in breve tempo sarebbe stato problematico.


In quel momento si accese un talismano di trasmissione del suono che proveniva dal Principe Ereditario e Lin Ming impallidì.


"Fratello Lin, c'è una questione che potrebbe influire sul suo stato mentale e quindi non volevo parlargliene. Tuttavia ci ho pensato e ho deciso di farlo. Diversi giorni fa Zhang Guanyu si è recato con un suo servo dove viveva la Signorina Lan. 
Le sue intenzioni erano malvagie ma il Signor Liao è accorso e l'ha salvata. Ora la sto ospitando in un posto sicuro nel mio palazzo.
 Sospetto che Zhang Guanyu volesse usare la Signorina Lan per provocarla e attaccare il suo cuore delle arti marziali, per poi usare dei metodi crudeli per ferirla durante il vostro duello, così da non farle superare la prova del Palazzo delle Sette Arti."


"Questo Zhang Guanyu coltiva il 'Potere Divino Acacia', è un metodo che fa perdere il controllo dei propri istinti possessivi. Inoltre Zhang Guanyu è un pazzo, temo che in futuro proverà a danneggiarla in qualche modo. Deve fare attenzione Fratello Lin. Ho già mandato dei maestri a proteggere la famiglia Lin e ho mandato dei messaggi per aiutare a proteggere i suoi genitori."


Il messaggio finì lì. Lin Ming si accigliò pieno di inquietudine.


Zhang Guanyu!


Non conosceva quest'uomo. Nonostante avesse sentito il suo nome dopo essere entrato nel Palazzo delle Sette Arti non l'aveva mai visto. Aveva intravisto Ling Sen e Ta Ku insieme; ovviamente i due erano buoni amici. Zhang Guanyu invece non sembrava familiare con i due.


"Non ho più alcuna connessione con Lan Yunyue e non interferirò né questionerò su come vive o con chi si sposerà, ma Zhang Guanyu sta semplicemente cercando di morire!"


"Anche se sei il discepolo del Palazzo delle Sette Arti e l'élite dell'Associazione Commerciale e non posso ucciderti ti farò pagare un caro prezzo."


Wang Yuhan notò l'espressione cupa di Lin Ming e immaginò che il motivo fosse il messaggio del talismano di prima. Esitò ma non poté trattenersi dal chiedere, "Signor Lin, è successo qualcosa?"


"Niente di che. Dopo il mio incontro con Zhu Yan il Palazzo delle Sette Arti mi ha spinto a sfidare Zhang Guanyu tra quattro mesi. Zhang Gyanyu voleva toccare Lan Yunyue con le sue sporche mani e attaccare il mio cuore delle arti marziali. Probabilmente pensa che vincerà assolutamente l'incontro ma vuole ostacolare la mia crescita e infliggermi una grave ferita così che io fallisca la prova del Palazzo delle Sette Arti."


Lin Ming non nascose nulla da Wang Yuhan. Si era già lasciato alle spalle la sua storia con Lan Yunyue; naturalmente non c'era bisogno di tenere segreto nulla.


"Toccare la Signorina Lan? Signorina Lan..." Solo poche persone nei circoli dell'aristocrazia conoscevano la storia dietro Lin Ming e Lan Yunyue, ma Wang Yuhan era un membro dell'Associazione Iscrizionisti quindi era a conoscenza della questione. Si coprì istintivamente la sua bocca con allarme. Se Zhang Guanyu avesse fatto qualcosa di male a Lan Yunyue sarebbe stato tragico.
Quell'uomo usava il 'Potere Divino Acacia', usava le donne come oggetti per aumentare la propria coltivazione ed era dannosa.


Lin Ming scosse la testa e disse, "Il Signor Liao è arrivato in tempo, quindi va tutto bene."


"Fortunatamente." Wang Yuhan sospirò di sollievo e si mise una mano sul petto. "Ora la Signorina Lan..."


"È al sicuro."


"Oh bene." Wang Yuhan voleva chiedere a Lin Ming cosa ne pensasse dell'amore ma esitò. Pensava che potesse essere troppo improvviso e anche dopo averci pensato a lungo non sapeva da dove cominciare, così non aprì bocca.


Tuttavia in quel momento arrivò un altro messaggio, era un altro messaggio del Principe Ereditario.


"Fratello Lin, vorrei darle qualche consiglio. Secondo le mie fonti, dopo che Zhang Guanyu ha iniziato a coltivare il 'Potere Divino Acacia' ha fatto grandi progressi. La sua forza è aumentata enormemente rispetto al passato. Fratello Lin, se non è sicuro di poter ottenere la vittoria è meglio se non lo sfida avventatamente. Il 'Potere Divino Acacia' è un metodo sinistro e spietato e anche le sue mosse lo sono. Se subirà una ferita interna temo che Fratello Lin avrà qualche difficoltà nel superare la prova del Palazzo delle Sette Arti."


"Il test per diventare discepolo principale richiede che arrivi al picco dell'Alterazione dei Muscoli prima dei sedici anni, non di sconfiggere Zhang Guanyu. Quest'uomo è un pazzo e non esiterà a ferirla, Fratello Lin per favore pensi con cautela prima di agire altrimenti potrebbe rovinarle il suo futuro."


La fiamma si estinse e Lin Ming sbuffò freddamente. <em>'Il 'Potere Divino Acacia' è un metodo sinistro e spietato? Mi chiedo se lo sia più del "Palmo Pulse Cutting".'</em>


<em>'Non credevo che avrei dovuto studiarlo così presto. Ora mi hai costretto ad impararlo, mi dispiace davvero per te. Dato che volevi infliggermi una grave ferita per farmi fallire al test allora distruggerò le tue arti marziali e la tua virilità, così potrai vivere pacificamente il resto della tua patetica vita come un eunuco. Sarà anche un favore per tutte le ragazze del Regno di Fortuna Celeste.'</em>


<em>'Questo Zhang Guanyu era già molto forte. Se la sua coltivazione è progredita ulteriormente non devo sottovalutarlo altrimenti potrei perfino essere sconfitto! Dopo che completerò questo simbolo dovrò coltivare la 'Forza della Divinità Blasfema' e il 'Roc Dorato che Squarcia il Vuoto'. Così non importa quanto progredirà, lo distruggerò e farò sì che non recuperi mai più dalla sua sconfitta!'</em>


Mentre Lin Ming pensava a questo Wang Yuhan si raggelò all'improvviso, si girò verso il ragazzo e gli disse a bassa voce, "Zhang... Zhang Guanyu, è lui!"


"Uh?"


Lin Ming era sorpreso. Zhang Guanyu era davvero venuto all'Associazione Iscrizionisti di sua iniziativa!


<em>Ben fatto, osi cercare di toccare Lan Yunyue e hai ancora il fegato di venirmi a trovare!</em>


Lin Ming seguì lo sguardo di Wang Yuhan. Vide un uomo sorridente che indossava un abito in broccato di seta color bianco con un motivo https://gw.alicdn.com/bao/uploaded/i2/111942793/TB2xcXuacga61Bjy1XaXXafzVXa_!!111942793.jpg_230x230.jpg Kirin.
Il giovane aveva una corona con sette gemme e stava tenendo un ventaglio decorato.


La pelle dell'uomo era chiara con un leggero rosso vivo. Le sue sopracciglia erano inclinate verso l'alto e la sua bocca era rossa come una ciliegia. Era affascinante come una donna ma senza perdere mascolinità, complessivamente era un bell'uomo. Il suo aspetto combinato al sorriso caldo e cordiale dava l'impressione che fosse un vero gentiluomo, era difficile credere che i suoi pensieri fossero maligni.
                                


                                



