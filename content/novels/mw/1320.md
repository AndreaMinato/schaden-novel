---
weight: 1320
title: Capitolo 1320 - L'Ultimo Passaggio
pubDate: 2025-12-15T08:37:10.349Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Era semplicemente incredibile che Bing Meng possedesse un alento del genere. I centinaia di milioni di presenti non avevano idea di come fosse così potente. Anche se un normale genio fosse nato nel Divino Palazzo di Sogno Divino e fosse istruito personalmente dall'Empirea, non riuscirebbe comunque a crescere fino a questo punto.


Bing Meng era fin troppo misteriosa, nessuno sapeva su che segreti stesse contando per crescere.


Nelle profondità delle Terre Pure della Melodia Immortale, Bing Meng sembrava immersa in uno spazio-tempo completamente diverso. Anche se era ferma lì, sembrava separata dal vasto fiume del tempo, intoccabile.


Quando i sei fantasmi di Hang Chi irruppero nelle Terre Pure, l'acqua schizzò al cielo. Le creature delle tre vie del male, quella dell'inferno, dei fantasmi affamati e delle bestie, furono purificati tutti da quest'acqua. Per quanto riguardava l'Asura che non era né buono, né malvagio, si fermò. Il suo sguardo prima selvaggio perse tutta la sua luce.


Le creature della via celeste e della via dei mortali si precipitarono ancora verso Bing Meng. La donna semplicemente cambiò canzone, suonando una melodia brutale piena di intento omicida, che sconvolse il mondo intero!


Un intento terrificante riempiva questa musica, selvaggio e folle come un lupo rabbioso!


Anche se i giovani spettatori erano a decine di chilometri di distanza, ebbero difficoltà a sopportare questa pressione di fronte a questo rumore. Sembrava che i loro corpi potessero collassare da un momento all'altro.


Dopo che l'entità della via dei mortali entrò nelle Terre Pure, emise uno scricchiolio e fu distrutta dalla canzone feroce!


Quella celeste chiaramente era molto più forte. Resistette al tremendo intento omicida sfrecciò verso Bing Meng!


L'espressione della donna era indifferente. Mentre l'immagine della via celeste si precipitava verso Bing Meng, le dita della donna danzarono sulle corde. Poi le diciotto corde furono pizzicate con energia e con uno schiocco l'immagine fu colpita diciotto volte! Emise un ringhio di dolore per poi disintegrarsi con un'esplosione.


Così le sei figure erano state uccise tutte da Bing Meng!


L'intero processo sembrava così facile e semplice, come se non ci fossero state difficoltà. Inoltre, in mezzo a quel paesaggio pittoresco e splendido, sembrava che Bing Meng non stesse facendo un massacro, ma che stesse purificando il male.


L'espressione di Bing Meng rimase calma. Continuò a suonare il Guqin come prima. Stava riponendo tutta la sua energia nello strumento, come se nulla attorno potesse influenzarla.


Aveva suonato due terzi della Melodia Immortale del Sogno e dell'Anima. Una volta che avesse finito l'ultimo terzo, la canzone sarebbe stata completata!


Bing Meng aveva detto che, finché avesse completato la melodia, Hang Chi sarebbe stato sconfitto assolutamente. Molti nel pubblico volevano sapere cosa sarebbe successo una volta che avesse finito la canzone.


"Hang Chi ha qualche altro metodo per fermare la Melodia Immortale del Sogno e dell'Anima?"


Molti guardarono il monaco, in attesa di vedere se avesse qualche ultima risorsa.


"Non dovrebbe. Anche durante la battaglia contro Lin Ming ha usato il Cuore di Loto Bodhi. Allora si poteva dire che avesse impieagato tutte le sue energie contro Lin Ming. Ora ha perfino usato le sei Vie del Samsara, una tecnica unica per il Cuore di Loto Bodhi. Temo che anche se Hang Chi usasse un'altra mossa, non potrebbe comunque rivaleggiare con Bing Meng."


"Vorrei sapere cosa accadrà quando la Melodia Immortale del Sogno e dell'Anima finirà. Bing Meng ha detto che Hang Chi sarebbe stato sconfitto sicuramente al suo termine."


Bisognava dire che, quando non era piena di intento omicida, la Melodia Immortale del Sogno e dell'Anima era estremamente piacevole da ascoltare, sembrava musica divina. Inoltre le Terre Pure erano splendide come quelle descritte da un poema. Solo guardarle era ammaliante.


Tutti volevano vedere la melodia completa, tuttavia Hang Chi non forse non sarebbe riuscito a resistere fino alla fine.


A mille piedi di distanza, Hang Chi impallidì. Usare il Cuore di Loto Bodhi e la Caduta delle Sei Vie lo aveva messo sotto pressione.


Dopo aver sentito la Melodia Immortale del Sogno e dell'Anima culminare con intento omicida, Hang Chi sorrise: "Ammetto la sconfitta."


Non disse ad alta voce queste parole, ma tutto il pubblico le sentì.


La gente, anche se si era aspettata questo risultato, ne fu comunque un po' delusa. Non poter ascoltare la Melodia Immortale del Sogno e dell'anima fino alla fine era davvero un dispiacere.


"Bing Meng è troppo terrificante. Hang Chi non è riuscito a resistere fino alla fine."


"Bing Meng ha già superato di gran lunga i suoi coetanei. Non ho davvero idea di come sia riuscita a coltivare fino a questo stadio. Ho sentito che ha solo 35 anni."


35 anni. In confronto ai cento milioni di vita di un Empireo, era un periodo di tempo insignificante. Se fosse convertito in termini mortali, sarebbe stata paragonabile ad un bambino nato da appena un'ora. Il suo futuro era illimitato!


Nell'area dei contendenti, Jun Biyue guardò in silenzio Bing Meng, pensieroso. Quando lui e la donna avevano combattuto, anche lui era stato sconfitto!


In quel momento una vecchia voce risuonò nella sua mente: "Biyue, Bing Meng non è una mortale. Temo che nella giovane generazione nessuno possa sconfiggerla. Non devi pensarci troppo. Lavora sodo e supera Lin Ming e Hang Chi; questa è la via da seguire. Dovresti poter ancora superare quei due. Per quanto riguarda Xiao Moxian, sarà estremamente difficile da superare. È una persona amata dal destino e il suo talento ha raggiunto un livello incredibile!"


"Non puoi sottovalutare nemmeno quel Zanna di Drago. Può aver perso contro di te stavolta, ma è solo perché ha compreso le Pupille Tre Vite troppo recentemente e può solo attivare lo stato di Innumerevoli Esistenze nel Vuoto. Se avesse abbastanza tempo, perfino lui potrebbe superarti."


Questo vecchio sembrava aver capito molto dell'attuale situazione. Sapeva anche delle Pupille Tre Vite.


"Capisco Venerabile Jian." Jun Biyue annuì. Era chiaro che stesse parlando all'artefatto spirituale della sua spada divina.


Così, l'Incontro di Arti Marziali Assoluto era praticamente finito. Mancava solo un incontro: Bing Meng contro Lin Ming.


Tuttavia la maggior parte del pubblico non era troppo preoccupato per questo incontro. Dopotutto non era nient'altro che uno scontro fatto per pura formalità, per non menzionare che Lin Ming forse non si sarebbe nemmeno svegliato.


Naturalmente c'erano molti che speravano che questo incontro potesse prolungarsi. Erano i sostenitori di Bing Meng. Volevano guardare tutti i suoi scontri, anche se fosse stata una battaglia completamente priva di suspence.


Dopo che Bing Meng aveva sconfitto Hang Chi, la sua fama aveva raggiunto il suo picco!


Il suo mistero, la sua sacralità, la sua bellezza, insieme alla sua forza formidabile, tutto questo faceva impazzire innumerevoli giovani.


Naturalmente, tutti loro potevano solo desiderarla in segreto e ammirarla da lontano. Nessuno era davvero abbastanza stupido da immaginare di poter ottenere il suo favore. Per loro Bing Meng era una dea intoccabile. Erano tutti ben consapevoli che, anche se fossero dieci volte più forti o appartenessero ad un'organizzazione dieci volte più potente, sarebbe comunque impossibile per loro rivaleggiare con Bing Meng. La differenza tra loro era semplicemente troppo vasta.


"Sorellona Bing Meng, hai visto? Fuori sono impazziti!"


Disse con fare esagerato Xiao Moxian nell'area di riposo del Palazzo dell'Empireo Vasto Universo. Il torneo era finito, ma la gente non aveva ancora lasciato il Mondo di Vasto Universo, in particolare i fanatici di Bing Meng. Si erano radunati attorno all'area di riposo nella speranza di rivedere la sua bellezza.


Bing Meng si limitò solo a sorridere gentilmente. Era indifferente nei confronti di tutti questi sostenitori che la desideravano. All'improvviso chiese a Xiao Moxian: "Sorellina, come se la sta cavando Lin Ming?"


"Lin Ming?" Xiao Moxian sussultò. Non aveva idea del perché alla ragazza importasse così tanto di Lin Ming. "Non lo so per certo. Sembra gravemente ferito; non si è ancora svegliato. Sorellona, come mai ti preoccupi così tanto per lui?"


"Nessun motivo." Bing Meng scosse lievemente la testa. Il motivo per cui aveva chiesto di Lin Ming era solo perché la sua maestra le aveva detto che avrebbe dovuto combattere contro di lui durante questo torneo.


E in quel momento, nell'incantesimo temporale, Lin Ming aveva già raggiunto lo stadio finale del suo allenamento. Era rimasto qui per 500 giorni, quasi un anno e mezzo in totale.


Quando era entrato nell'incantesimo temporale, Lin Ming aveva 32 anni. Ora che era passato un anno e mezzo, aveva 33 anni.


Che fosse una coincidenza o ci fosse dietro la mano del fato, 33 anni corrispondeva proprio al numero dei 33 Cieli.


Un anno per ciascun Cielo!


"Iniziamo..."


Lin Ming fece un respiro profondo. Ora aveva completato tutti i suoi preparativi. Gli rimaneva solo un ultimo passo da fare.


Aveva già meditato più volte sull'Arte di Sigillo Divino. Stava facendo circolare la sua energia seguendo questa tecnica. La sfera di energia formata da vera essenza e potere del mondo iniziò a gonfiarsi rapidamente nel suo corpo.


"Albero del Dio Blasfemo!"


<em>Hu!</em>


L'immagine dell'Albero del Dio Blasfemo apparì nel mondo interno di Lin Ming. Il potere del fulmine e del fuoco brillò sulla chioma dell'albero!


"Tribolazione del fulmine e del fuoco!"


Lin Ming usò due tipi di tribolazione alla volta, facendoli precipitare nella sfera di energia!


Il potere del fulmine e del fuoco erano i più selvaggi tra i sette elementi. Inoltre queste erano tribolazioni!


La sfera di energia era già estremamente instabile. Data l'enorme energia che conteneva, se Lin Ming non fosse riuscito a controllarla, allora il suo mondo interno sarebbe rimasto completamente distrutto. Allora si poteva immaginare che fine avrebbe fatto.


Ora però Lin Ming non era ancora soddisfatto dalla quantità di energia. Aveva perfino aggiunto gli elementi alla mischia!


Senza dubbio lo scoppio sarebbe stato ancora più intenso. Ma Lin Ming aveva visto la formazione di un buco nero e sapeva che più energia e materia conteneva una stella, più violenta sarebbe stata l'esplosione, ma allo stesso tempo anche il risucchio gravitazionale che sarebbe apparso dopo!


Un buco nero poteva inghiottire perfino un sole!


Dopo che il potere del fulmine e del fuoco erano stati assorbiti da quella sfera di energia, divenne sempre più instabile, come se stesse per esplodere da un momento all'altro.


"Ancora non sufficiente!"


Lo sguardo di Lin Ming divenne tagliente. Tese tutti i muscoli e rivoli di sudore gli scorrevano per la fronte!


A questo punto, anche il più piccolo errore l'avrebbe condannato!


L'Arte del Sigillo Divino era un metodo di coltivazione creato dall'Empireo Sigillo Divino, quindi come poteva essere facile da apprendere? Se perfino qualcuno con il talento di Lin Ming era in tale difficoltà, allora sarebbe stato un suicidio per chiunque altro tentare di usarla.


L'energia divenne sempre più brutale. La sfera di energia stava per perdere il controllo da un momento all'altro!


"Tre Essenze in Uno!"


In un respiro di tempo, Lin Ming aveva riversato la sua essenza astrale e spirituale nel suo mondo interno. Tre energie radunate in uno, a stento neutralizzando la forza selvaggia e formando un delicato equilibrio. Questo stallo sarebbe persistito solo per pochi respiri di tempo, ma per Lin Ming era più che sufficiente.


Fece un respiro profondo, i suoi occhi brillavano come stelle in una notte cupa: "Sboccia, splendido fiore..."
                                


                                



