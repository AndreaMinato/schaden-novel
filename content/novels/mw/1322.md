---
weight: 13220
title: Capitolo 1322 – Risveglio ed Uscita
pubDate: 2025-12-15T08:37:10.349Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


L'Empirea Sogno Divino annuì gentilmente: "Quando Lin Ming ha scalato i 33 gradini dell'Altare Sigillo Divino, ha sopportato il battesimo del Concetto dei 33 Cieli. Questo battesimo l'ha influenzato molto, ma visto che è stato troppo breve, questo effetto ci ha messo molto per manifestarsi. Con il passare del tempo però questo vantaggio è diventato sempre più ovvio."


L'Empireo Vasto Universo scosse la testa quando sentì la conferma di Sogno Divino. Disse: "Questo è il destino. Sono ben lontano dal potermi paragonare a Lin Ming. Nonostante sia stato fortunato, mi manca il destino. Alla fine i miei sforzi sono andati a beneficiare questo membro della giovane generazione..."


Mentre parlava, l'Empireo Vasto Universo non poté che sospirare profondamente. All'inizio era riuscito ad ottenere un frammento dell'antico altare. Era stato proprio fortunato.


Tuttavia, anche se aveva meditato su di esso per molti anni, era riuscito solo a sfiorare il limite delle leggi dei 33 Cieli e non era riuscito a sfruttarlo per potenziarsi. Per quanto riguardava il frammento dell'Altare Sigillo Divino, lo aveva usato come fondamento per creare un tesoro spirituale.


Questo risultato non era degno di essere menzionato in confronto a Lin Ming.


Se uno fosse entrato in una montagna piena di tesori e fosse tornato a mani vuote, questo non era a causa della sua sfortuna, ma della sua mancanza di destino.


La fortuna era solo una parte del destino. Il talento, la determinazione, la percezione, la mentalità e l'anima, erano tutte componenti ugualmente importanti del destino.


La fortuna si limitata a procurare opportunità, che uno potesse coglierle o no dipendeva dalla persona.


L'Empirea Sogno Divino disse lentamente: "Il destino di Lin Ming era davvero sbalorditivo. Se fosse nato in passato, allora Lin Ming sarebbe diventato un Empireo potentissimo. E ora, in questo grande mondo, Lin Ming ha qualche possibilità di superare lo stadio di un Empireo e diventare una Vera Divinità!"


"Vera Divinità?! È troppo esagerato!"


L'Empireo Vasto Universo si emozionò quando lo sentì. Nonostante sapesse che Lin Ming possedeva un talento sbalorditivo, le Vere Divinità esistevano solo nei miti. Non credeva nemmeno che qualcuno come Xiao Moxian potesse raggiungere quel livello in futuro.


Anche se l'Empirea Sogno Divino aveva detto che avrebbe avuto "qualche occasione"di potercela fare, l'Empireo Vasto Universo non poteva comunque accettarlo. Diventare una Vera Divinità era davvero facile?


"Quanti Empirei non sono riusciti a diventare Vere Divinità per tutto questo tempo? Sogno Divino, perfino lei, che è riuscita a raggiungere il picco sotto ogni aspetto non è riuscita a fare il passo finale. La sua lode mi sembra troppo esagerata. Non credo che Lin Ming sia così unito tra le innumerevoli vite nel Regno Divino e nei piani inferiori. Xiao Moxian e Bing Meng non sono simili?"


"Figuriamoci negli ultimi miliardi di anni, perfino negli ultimi tre miliardi di anni non c'è mai stata una Vera Divinità. Ho sentito solo parlare di miti fin troppo esagerati e senza nessuna credibilità."


L'Empireo Vasto Universo chiaramente era molto sensibile al termine Vera Divinità. Ma era comprensibile. Nelle leggende si diceva che le persone che diventavano Vere Divinità potevano raffinare le stelle, distruggere corpi celesti e c'erano anche dei miti che parlavano di come fossero immortali!


Un Empireo non era troppo potente invece. Nonostante fosse formidabile, era comunque un aumento di forza accettabile. Dopotutto un potente Empireo poteva già distruggere pianeti, ma non poteva danneggiare soli decine di migliaia di volte più grandi.


Perseguire un potere superiore era il desiderio di ogni praticante di arti marziali. Ma, ciò che era più allettante era la possibilità di poter vivere in eterno!


Era un'idea troppo attraente per un Empireo.


Quando si arrivava allo stadio di un Empireo, uno avrebbe potuto controllare un mondo e dominare le vite di biliardi di persone. Con tutti questi vantaggi, come potevano accettare di morire e ridursi in polvere?


La via delle arti marziali era una lotta contro le leggi naturali. Ogni volta che si avanzava di livello, la durata della propria vita sarebbe aumentata di diverse volte. Questa era un'attrattiva tremenda per molti praticanti di arti marziali, spingendoli a coltivare assiduamente e anche a motivarli a rischiare la vita affrontando i pericoli più terribili.


Sogno Divino disse: "In passato in effetti non c'era questa possibilità, ma ora sì. Non solo ce l'ha Lin Ming, ma anche Xiao Moxian; si può perfino dire che abbia più possibilità di lui."


L'Empireo Vasto Universo sembrò sul punto di intervenire, ma non lo fece. Anche se era un Empireo, aveva sempre avuto la sensazione che il concetto di universo fosse fin troppo remoto. Una Vera Divinità... era possibile raggiungere quello stadio in questo mondo?


L'Empireo rimase in silenzio per un po' di tempo per poi dire: "Da ciò che ha detto, crede che Lin Ming potrà sconfiggere Bing Meng?"


Dal suo punto di vista, Bing Meng aveva una presenza misteriosa ed eccezionale. Per i suoi coetanei sarebbe stato quasi impossibile batterla.


Sogno Divino disse lentamente: "Bing Meng supera fin troppo i membri della giovane generazione. Confrontare Lin Ming con lei è ingiusto..."


Disse solo questo. Bing Meng era stata cresciuta personalmente da Sogno Divino. Solo l'Empirea conosceva i suoi limiti.


La sua discepola aveva già superato il concetto di giovane d'élite.


In quel momento, sul letto di pietra rovinato, Lin Ming tossì violentemente. Ogni colpo di tosse fu seguito da schizzi di sangue.


Sogno Divino gettò un'occhiata verso Lin Ming e tirò fuori una pillola cristallina. Era un medicinale scintillante e trasparente, emanava un'aura fredda che la faceva sembrare di ghiaccio.


La pillola volò lentamente di fronte alle quattro giovani della razza dei conigli di giada. Impassibile, disse: "Date questa pillola a Lin Ming. Ditegli che tra due ore il suo incontro con Bing Meng inizierà ufficialmente."


"Ricordate, ha solo due ore." Mentre parlava, Sogno Divino fluttuò via. Anche l'Empireo Vasto Universo si mosse e scomparì.


Lin Ming aprì lentamente gli occhi. Le prime persone che vide furono quelle quattro ragazze curiose...


Durante i suoi 500 giorni di sonno, Lin Ming aveva capito a grandi linee cos'era accaduto fuori. Non era caduto in preda ai cento Cicli del Samsara senza potersene districare. Nonostante non potesse essere paragonato ad Hang Chi, non c'erano troppe differenze sotto questo aspetto. Poteva resistere alla Ruota del Samsara e, nonostante fosse svenuto, in realtà si era lasciato cadere in questo stato. Così Lin Ming sapeva che erano state queste quattro giovani ad averlo sorvegliato negli ultimi 500 giorni.


"Vi ringrazio."


Disse piano Lin Ming. Le quattro giovani erano docili e gentili, dalla personalità timida. Quando Lin Ming iniziò a parlare, divennero un po' nervose. Che sorta di persona era lui? La differenza tra di loro era incolmabile!


Non potevano accettare questi ringraziamenti.


"A-apprendista Senior Lin, non lo dica per favore, ci spaventerà a morte." Disse una giovane, agitata. "Sì... sì, giusto, Senior Sogno Divino le ha appena lasciato un messaggio... deve inghiottire questa pillola e... tra due ore... dovrà andare nell'arena e combattere contro l'apprendista Senior Bing Meng!"


"Combattere contro Bing Meng..."


Lin Ming si sfregò la fronte. Durante quel lungo sogno, sentiva di aver condotto una vita di decine di migliaia di anni. Mentre se lo ricordava, perfino l'Incontro di Arti Marziali Assoluto sembrava un po' distante nella sua mente.


"Mm... giusto. Non ho ancora combattuto contro Bing Meng..."


Lin Ming strinse i pugni. Sentì che le sue mani erano bagnate di sudore e sangue, appiccicate e viscose. Ebbe anche la sensazione di non essere mai stato così forte come lo era adesso!


.....


Quando Lin Ming si svegliò, era già passato un bel po' di tempo dallo scontro tra Bing Meng e Hang Chi. Oltre il 90% del pubblico era ancora lì, non aveva nemmeno lasciato il Divino Palazzo di Vasto Universo. Tuttavia, proprio quando altri ancora stavano iniziando a partire con le loro navi spirituali o preparandosi a lasciare il Mondo di Vasto Universo.


E in quel momento il Divino Palazzo comunicò dell'incontro imminente...


"Cosa?! Bing Meng sta per combattere di nuovo?"


Alcuni sentirono il messaggio del Divino Palazzo dalle loro barche spirituali.


"Grandioso! Torniamo a guardare la battaglia prima di partire."


Molti degli ammiratori di Bing Meng si entusiasmarono alla notizia. Dopo lo scontro tra Bing Meng e Hang Chi, era entrata nel palazzo senza più uscirne. Questo aveva deluso la gente affollata attorno alle residenze dei contendenti. Ora però avevano l'occasione di rivederla e ne furono contenti.


"Contro chi combatterà?" Chiese pigramente un vecchio di mezz'età. Era l'Anziano che guidava questo gruppo di discepoli.


"Combatterà contro Lin Ming!" Rispose il giovane d'élite di prima.


"Lin Ming? Finalmente si è svegliato? Ho sentito che è rimasto in un sonno profondo per oltre un anno. Se si sveglierà ora, non sarà facile..." Disse l'uomo di mezz'età con un tono scherzoso.


Nessuno dubitava del talento del giovane, ma pensavano che fosse rimasto ferito perché stava provando a mettersi in mostra. Era rimasto privo di sensi per oltre un anno e quasi non si era più svegliato. Questo destava ilarità tra gli ospiti.


Se uno avesse descritto questo comportamento con un eufemismo, allora avrebbero detto che era un temerario.


Se uno fosse stato più scortese, allora l'avrebbe definito un esaltato che aveva perso la testa.


Era quasi morto durante la competizione; esistevano geni così stupidi? Fortunatamente non era morto, altrimenti sarebbe stato proprio uno scherzo.


Nonostante Lin Ming si fosse svegliato, molti immaginavano che fosse ancora ferito. Anche con tutte le medicine disponibili al Divino Palazzo, aveva dormito per oltre un anno. Come potevano essere delle lesioni lievi?


"È solo un ragazzino impulsivo e ha appena iniziato a riprendersi da una grave ferita. Credo che Bing Meng dovrebbe combattere contro qualcuno della generazione più grande invece. Se accadesse... varrebbe la pena di vedere l'incontro."


Hang Chi era molto più forte di Lin Ming, ma aveva comunque perso contro Bing Meng. Non era riuscito nemmeno a resistere fino alla fine della Melodia Immortale del Sogno e dell'Anima, che fine avrebbe fatto Lin Ming? Probabilmente non sarebbe riuscito a bloccare le prime mosse di Bing Meng e ora era anche ferito.


Agli occhi di molti dei presenti, questo scontro sarebbe finito subito. Questo fece perdere molto interesse nello scontro. Gli ammiratori di Bing Meng volevano vedere solo vedere Bing Meng e non tenevano alla battaglia.


Il giovane rise e disse: "In ogni caso, andrò a guardare Bing Meng, non il suo avversario. Comunque, l'incontro finirebbe allo stesso modo indipendentemente dall'avversario. Chi può sconfiggerla? Devo dire che dovrei ringraziare Lin Ming. Se non si fosse svegliato in tempo non saremmo riusciti a vederla di nuovo combattere!"
                                


                                



