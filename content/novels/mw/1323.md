---
weight: 1323
title: Capitolo 1323 - L'Identità di Bing Meng.
pubDate: 2025-12-15T08:37:10.349Z
tags:
    - mw
---


<em>CAPITOLO SPONSORIZZATO, ringraziamo Mara!
1 capitoli in coda, 0/5
-Schadenfreude</em>


Le notizie dello scontro tra Lin Ming e Bing Meng si diffusero velocemente. Molti giovani eroi che adoravano Bing Meng tornarono velocemente nell'arena a frotte, sperando di rivederla di nuovo. Sarebbero stati soddisfatti di poterla dare anche solo un'altra occhiata.


La maggior parte di queste persone erano giovani uomini; c'erano pochissime donne o membri della vecchia generazione. Gli Anziani non avevano affatto fretta di tornare nell'arena. Pensavano che l'incontro sarebbe stato una delusione. Se la battaglia non fosse durata nemmeno per tre respiri di tempo, allora sarebbe stato inutile presentarsi.


Alcuni si imbarcarono sulle loro barche spirituali per tornare a casa. Dal loro punto di vista l'Incontro di Arti Marziali Assoluto era finito e questa ultima battaglia era soltanto una mera formalità. Si poteva anche dire che questo incontro finale avrebbe rovinato il prestigio del torneo. La battaglia tra Hang Chi e Bing Meng era stata già abbastanza spettacolare. Dopo aver guardato un evento del genere, se avessero visto qualcuno essere sbaragliato da Bing Meng, allora avrebbe lasciato una pessima impressione del torneo.


Alla fine solo un quarto del pubblico, circa 100 milioni si presentarono all'arena. Gran parte degli spalti era vuota.


"Finalmente Lin Ming si è svegliato..."


Non troppo lontano dal palco, Jun Biyue guardò Lin Ming. Gli sembrava strano che la sua anima fosse stata danneggiata. Il suo intuito gli suggeriva che forse era accaduto qualcosa di più complicato di una ferita. Probabilmente riguardava qualche segreto.


"La sua aura è diversa."


Jun Biyue era estremamente sensibile a questi cambiamenti. Anche se Lin Ming stava nascondendo la sua forza, come una lancia ricoperta di polvere che non mostrava il minimo bagliore della sua punta, Jun Biyue poteva percepire delle differenze in lui.


Sentiva perfino che il corpo di Lin Ming fosse un universo in miniatura, dandogli un'aura misteriosa.


"Quel ragazzo di nome Lin Ming è piuttosto capace. Nello scorso anno e mezzo il suo corpo è proprio cambiato. Sembra che sia riuscito a trasformare una disgrazia in una benedizione... ma.... non potrà comunque fare nulla contro quella ragazzina."


La voce di un vecchio risuonò nella mente di Jun Biyue, il suo discorso era eccentrico.


"Vecchio Jian, sei sicuro?"


"Naturalmente! Chi credi che sia Bing Meng? Credi che un qualunque genio possa raggiungere il suo livello negli stadi avanzati del Mare Divino Realm? Hang Chi non è forte? Proviene dal Monte Potala, un Sect dall'eredità superiore a quella del Palazzo di Sogno Divino. In effetti puoi definirla l'origine migliore in assoluto.
Inoltre possiede il fisico dorato della reincarnazione di un Budda, qualcosa che appare solo ogni diverse decine o anche centinaia di milioni di anni. Ha coltivato anche il fisico indistruttibile Vayra e possiede anche il Cuore di Loto Bodhi, lo Sharira di Budda. Dalla nascita ha iniziato ad allenare ogni sorta di tecnica segreta e il suo corpo è stato depurato e trasformato da ogni sorta di preziosa medicina.
Nei suoi trent'anni di coltivazione straziante, si è astenuto dalle colpe e dai desideri mortali, e possiede un corpo puro. Il suo temperamento, il suo talento, la sua percezione; non c'è nulla che non sia perfetto. Può essere considerato il migliore genio in assoluto, eppure ha perso comunque contro Bing Meng."


Mentre parlava, il vecchio arricciò le labbra come se fosse scontento di qualcosa.


"Bing Meng è davvero potente. Sono ben lontano dal potermi confrontare con lei." Disse Jun Biyue. In effetti doveva ammettere che la differenza tra di loro era troppo grande.


"Umpf, non sottovalutarti così tanto. In quanto mio apprendista, arriverai almeno al picco dello stadio di Empireo. Spero anche che tu possa usare quest'era tumultuosa per avanzare allo stadio di una Vera Divinità! Nonostante sia difficile, non è impossibile. Tra i primi sei dell'Incontro di Arti Marziali Assoluto, solo Lin Ming e Xiao Moxian ti superano lievemente in talento.
Per quanto riguarda gli altri, incluso perfino Hang Chi, non li devi temere affatto. E Bing Meng... beh, se non sbaglio, è semplicemente uguale all'Empirea Sogno Divino. Per superare i suoi limiti, Sogno Divino ha usato la lama più affilata e ha tagliato a metà la sua anima, lasciando che metà di essa si reincarnasse e così ha creato Bing Meng! Vuole fare raggiungere Bing Meng il picco dello stadio di Empireo e poi le due potranno rifondersi insieme. Con la fusione delle due coltivazioni, desidera cogliere il momento per avanzare allo stadio di Vera Divinità! Quella donna è davvero ambiziosa e coraggiosa!"


Jun Biyue sussultò. "Mm? Vecchio Jian, stai dicendo che Bing Meng è la reincarnazione della metà dell'anima di Bing Meng?"


"Molto probabile. Le sue fluttuazioni spirituali sono quasi uguali! Tuttavia, a meno che Sogno Divino non si presenti di fronte a me, non posso confermarlo. Sono riuscito solo a percepire la sua aura da dietro un grande incantesimo. Sono ferito troppo gravemente, altrimenti se fossi ancora forte come quando ero nel fiore degli anni, allora non avrei dovuto temerla affatto.
Ma, se mi sbaglio, allora come potrebbe essere così forte BIng Meng? È semplicemente una replica di una giovane Sogno Divino. Inoltre, visto che ha fatto molte meno deviazioni, la sua forza dovrebbe essere ancora superiore a quella che aveva Sogno Divino allora!"


Jun Biyue si ricordò in effetti che molte persone avevano detto che Bing Meng era fin troppo simile all'Empirea.


Lo stesso temperamento, la medesima aura mistica, perfezione e anche la stessa forza!


Se Bing Meng fosse stata accanto a Sogno Divino, allora sarebbero sembrate un paio di sorelle gemelle.


"Allora è così. Se Bing Meng è una giovane Sogno Divino e possiede anche tutti i suoi ricord, allora nessuno potrebbe rivaleggiare con lei! In termini di comprensione della via delle arti marziali e delle leggi, ha già superato ogni limite."


"Eheh, se avesse preservato i suoi ricordi, allora sarebbe stata ancora più potente di così." Il vecchio Jian scosse la testa. "Quella tecnica di reincarnazione che ha usato è una lama a doppio taglio. Quando Bing Meng si è reincarnata, ha dovuto sperimentare la confusione della rinascita e quindi ha dimenticato il suo passato, riducendolo ad un tesoro sepolto profondamente nella sua mente. Dovrà recuperare lentamente i suoi ricordi nel tempo."


"Anche così, la forza di Bing Meng aumenterà in modo incredibile! E un membro della giovane generazione dovrebbe contendere con lei? È difficile! Difficile Difficile!"


Il vecchio Jian non era una persona umile, ma non credeva che il suo apprendista potesse sconfiggere Bing Meng. Se non altro non prima che Jun Biyue fosse diventato un Empireo.


Avrebbe potuto contendere con lei una volta che avesse raggiunto il picco dello stadio di Empireo. Solo allora avrebbe potuto superarla. Naturalmente Bing Meng a quel punto si sarebbe fusa di nuovo con Sogno Divino, diventando immediatamente una Vera Divinità!


"Allora è così. Sembra che questo scontro tra Lin Ming e Bing Meng non sarà affatto alla pari. Immagino che non ci sarà un miracolo." Disse Jun Biyue con rimpianto. Se Lin Ming e Hang Chi avessero combattuto di nuovo, allora Lin Ming sarebbe riuscito a vincere, ma contro Bing Meng? Sarebbe stato fin troppo difficile.


Il vecchio Jian sogghignò: "Se paragoniamo l'avanzamento allo stadio del Divine Transformation realm al raggiungimento dell'età adulta per un mortale, allora questo torneo non è nient'altro che un dono di Sogno Divino per fare crescere Bing Meng. Bing Meng era destinata fin dall'inizio a diventare l'eroina del torneo e tu hai ricoperto solo un ruolo di supporto che serve solo a farla brillare di più."


Mancava ancora un'ora all'inizio dello scontro. Per questa ultima battaglia, il Divino Palazzo di Vasto Universo fece un'ultima scommessa.


La vittoria di Bing Meng aveva un tasso di compensazione di 1,01 mentre quella di Lin Ming era a 80.


Questa valutazione non era esagerata!


Se uno avesse scommesso su Bing Meng, avrebbe ricavato solo l'1% della sua puntata se avesse vinto. Era davvero un tasso che lasciava senza parole. Inoltre c'era anche un limite alle scommesse e quindi non le si poteva aumentare all'infinito.


Così erano le regole. Quasi tutti scommetterono su Bing Meng. Nonostante non avrebbero guadagnato molto, era sempre meglio di niente.


"Un ricavo solo dell'1%? Non è solo una dimostrazione di ricchezza del Divino Palazzo di Vasto Universo? Sembra che abbiano guadagnato fin troppo durante questo torneo!"


"Esatto. A causa di Lin Ming ho già perso una grande quantità di pietre del sole viola. La lotta di quel tipo con Xiao Moxian ha rovinato molte persone! Tuttavia, eheh, anche se ne ricaverò solo l'1%, scommetterò comunque su Bing Meng."


Dal punto di vista di molte persone, questa scommessa in realtà era solo un modo per il Divino Palazzo di restituire loro un po' delle ricchezze che aveva guadagnato. Poteva anche essere considerato un piccolo dono per gli spettatori.


"1 su 80? Mi sembra un po' troppo esagerato." Lin Ming si toccò il mento con un sorriso divertito. Prima aveva già scommesso di poter finire tra i primi tre posti. Stavolta non gli sarebbe importato di divertirsi un po' puntando alcune giade dei nove soli in più.


Alla fine Lin Ming scommise due giade dei nove soli sulla sua vittoria. Anche se non era pienamente sicuro di poter sconfiggere Sogno Divino, due giade erano sufficienti per una scommessa fortunata. Se avesse perso, non avrebbe avuto molto effetto sulle sue finanze.


Presto trascorsero le due ore. Lin Ming entrò in campo, il suo respiro era regolare mentre accarezzava la Lancia del Sangue della Fenice e la sua mente era calma come un lago placido.


Non tropo lontano da lui c'era Bing Meng. Era ferma sul posto, ma il suo corpo sembrava avvolto da un fumo freddo. Il suo temperamento era etereo e sovrannaturale, perfettamente splendida. Era come un loto di ghiaccio che fluttuava tra la nebbia. Solo guardandola si poteva sentire un'energia fredda che si precipitava verso di loro.


"Lin Ming, puoi farcela!"


"Esatto! Lin Ming, devi fare del tuo meglio! Prova a resistere per almeno tre mosse! Se perdessi immediatamente allora sarebbe troppo noioso!"


Molti degli ammiratori di Bing Meng stavano gridando un po' di parole di incoraggiamento per Lin Ming. Speravano che lo scontro potesse durare più a lungo.


Lin Ming ignorò queste grida. Si limitò ad inchinarsi lievemente verso Bing Meng secondo le convenzioni dell'Incontro di Arti Marziali Assoluto. Poi alzò la lancia.


L'espressione di Bing Meng era serena. Sotto i suoi piedi si radunarono innumerevoli cristalli che formarono un loto di ghiaccio illusorio. Il loto roteò lentamente.


Vedendolo, Lin Ming ebbe la sensazione che i suoi pensieri venissero risucchiati dai movimenti del fiore. Questo loto di ghiaccio era stato creato personalmente dall'Empirea Sogno Divino!


Arte del Controllo Spirituale!


Quando Vasto Cosmo annunciò l'inizio dell'incontro, il fiore di loto sotto i piedi di Bing Meng si disperse all'istante. Ogni petalo era composto da sette cristalli di ghiaccio, ognuno sottile come l'ala di una cicala. tuttavia, brillavano di luce fredda, pieni di intento omicida!


Questa era la tecnica del Palazzo di Sogno Divino. Poteva attaccare da lontano manipolando gli oggetti con il proprio spirito da battaglia.


<em>Woosh!</em>


Innumerevoli cristalli di ghiaccio si unirono a mezz'aria, formando tre divine spade che puntarono verso Lin Ming!


Nonostante questo fosse un attacco noncurante di Bing Meng, conteneva una forza terrificante. Era più debole della Ruota del Samsara di Hang Chi, ma non di molto. Non era facile difendersi da esso.


Tutti pensavano che Lin Ming avrebbe evocato subito l'immagine dell'Albero del Dio Blasfemo o usato il Giudizio del Dao Celeste. Solo allora sarebbe riuscito ad affrontarla. Ma in quel momento fece semplicemente un passo indietro e una fiamma brillante accese la Lancia del Sangue della Fenice.


Leggi del fuoco?


Nessuno pensava che Lin Ming avrebbe usato solo le sue Leggi del Fuoco per resistere all'Arte del Controllo Spirituale di Bing Meng. Era una mossa troppo audace!


Nel momento in cui le spade di cristallo precipitarono su di lui, Lin Ming diede un colpo di lancia. I primi cinque livelli delle Leggi del Fuoco si fusero completamente. Questo attacco conteneva la traccia di fiamme yang!


Il sesto concetto delle leggi del Fuoco, le fiamme Yang. Anche se Lin Ming aveva sfiorato appena questo concetto ed era ancora ben lontano dal comprenderlo pienamente, questo gli aveva permesso di sfoderare un attacco molto più potente.


<em>Bang!</em>


Con un'esplosione, la luce di lancia scoppiò. Ma anche le spade di cristallo di Bing Meng furono distrutte!


"Le ha bloccate?"


Il pubblico rimase sbalordito. Non era strano che Lin Ming potesse bloccarle, ma sorprendentemente l'aveva fatto contando solo sulle leggi del Fuoco.


"Se non sbaglio allora... le leggi del fuoco di Lin Ming... hanno sfiorato il concetto di sesto livello! Com'è possibile?!?!"
                                


                                



