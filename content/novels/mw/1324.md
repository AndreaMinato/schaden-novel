---
weight: 13240
title: Capitolo 1324 – Due Geni Insuperati
pubDate: 2025-12-15T08:37:10.349Z
tags:
    - mw
---


<em>CAPITOLO SPONSORIZZATO, ringraziamo Mara!
0 capitoli in coda, 0/5
-Schadenfreude</em>


Quando Lin Ming aveva lottato contro il Principe dei Mostri e Zanna di Drago, le sue Leggi del Fuoco erano al gran successo del quinto livello.


In termini di leggi era inferiore a Zanna di Drago. In effetti, se non fosse per l'esistenza dell'Albero del Dio Blasfemo, le sue leggi sarebbero state ancora inferiori a quelle del Principe dei Mostri. Dopotutto ciò che aveva compreso erano le forti leggi dello Spazio e del Tempo.


Ora, dopo diversi giorni di tempo e un profondo sonno di un anno e mezzo, le leggi di Lin Ming avevano raggiunto la perfezione del quinto livello e avevano perfino sfiorato il sesto.


Questo era un risultato inconcepibile. Inoltre aveva dormito in un incantesimo temporale dove le leggi erano in preda al caos. Come poteva essere riuscito a meditare in quella situazione?


Il gran successo del concetto di quinto livello era ad un solo passo dal raggiungere la perfezione, c'erano innumerevoli guerrieri al Lord Divino realm che non riuscivano a compiere questo passo per tutta la vita.


"Cos'è successo a Lin Ming? Prima stava nascondendo la sua forza?"


"Ha perso contro Hang Chi così miserabilmente, come può aver nascosto la sua forza? Deve essere migliorato rapidamente in questo breve periodo di tempo."


"È impossibile. La sua anima è stata ferita ed è anche caduto in un sonno profondo, quindi com'è riuscito a coltivare?"


Molti lo ritennero inconcepibile. Il talento di Lin Ming aveva già suscitato l'invidia di molti giovani membri d'élite. Così avevano pensato che Lin Ming avesse cercato di vantarsi troppo durante il duello precedente e che per questo avesse ricevuto una profonda ferita che lo aveva fatto dormire un anno e mezzo. E lo avevano ritenuto ridicolo per un'azione così sciocca.


Dopo un anno e mezzo, Lin Ming era riapparso in campo e aveva anche fatto dei progressi. Come potevano gli invidiosi accettarlo?


Qualcuno disse all'improvviso: "Forse le leggi di Lin Ming si avvicinavano alla perfezione del quinto livello fin dall'inizio. Con così tanti geni di alto livello, la sua comprensione delle leggi era la più deludente. Non è affatto strano che ora sia riuscito a raggiungere gli altri."


Nonostante queste parole avessero lasciato l'amaro in bocca a molti, non potevano negare l'evidenza. In effetti Lin Ming era debole sotto quell'aspetto, ma ora le sue leggi erano paragonabili a quelle di Zanna di Drago.


"Aspettate e vedrete. È migliorato, ma non cambierà il risultato di questa battaglia. La differenza tra Lin Ming e Bing Meng è troppo grande! Figuriamoci la perfezione del quinto, anche se completasse il sesto, non riuscirebbe comunque a compensare questo divario."


A parte alcuni Empirei di alto livello, nessun altro sapeva dell'identità di Bing Meng. Ma tra gli spettatori del torneo c'erano sempre dei vecchi dalla capacità di valutazione incredibile. Nonostante non sapessero che Bing Meng era la reincarnazione della metà di uno spirito primordiale, erano sicuri che avesse qualche segreto unico. Era un enigma invincibile.


Nessuno pensava che Lin Ming avrebbe vinto. Anche il vecchio Jian, Vasto Universo o perfino Lin Ming stesso non erano sicuri che avrebbe potuto vincere.


Sul palco, lo sguardo di Bing Meng rivelò un guizzo sorpreso. Nonostante sapesse che il recente sonno profondo di Lin Ming non fosse semplice come sembrava, non si sarebbe mai immaginata che la sua forza sarebbe aumentata così tanto.


"Hai coltivato per quest'ultimo anno e mezzo?"


Una trasmissione di vera essenza effimera risuonò nelle orecchie di Lin Ming, come l'inno di un paradiso immortale.


"Sì." Rispose con sicurezza Lin Ming.


"Coltivare in un incantesimo temporale 1:100?"


Bing Meng divenne pensierosa. Non era un problema coltivare in un incantesimo temporale se uno avesse radunato vera essenza per avanzare di livello. Tuttavia ci sarebbe stata una distorsione nelle leggi che comprendevano. Questa era la differenza fondamentale rispetto al coltivare nel mondo esterno. Inoltre l'età sarebbe aumentata più velocemente e una persona avrebbe consumato la sua vita. A meno che non ci fosse stata qualche circostanza speciale, i geni non avrebbero coltivato in un incantesimo temporale.


"L'apprendista junior Lin è davvero speciale. Permettimi di sperimentare i risultati della tua coltivazione." Disse Bing Meng. Poi alzò la mano. L'aria si increspò attorno al suo palmo e il mondo cambiò. Innumerevoli loti di ghiaccio fiorirono intorno a lei.


L'arena svanì. Lin Ming e Bing Meng erano arrivati sopra ad uno splendido paradiso.


Questo era lo spazio del sogno divino.


Dopo aver fatto la sua prima mossa, Bing Meng aveva mostrato il suo famoso dominio!


Chi poteva combattere contro di lei nello spazio del sogno divino? Lì poteva mantenere un controllo assoluto dell'avversario!


"Bing Meng finalmente sta facendo sul serio!"


Tutti guardarono Lin Ming. Non pensavano che Bing Meng avrebbe usato questa mossa così presto e che anzi si sarebbe trattenuta. Ora invece, dopo un solo attacco, la giovane aveva attivato il suo spazio del mondo dei sogni.


Forse era il segnale che l'incontro sarebbe finito presto.


"Questo è lo spazio del mondo dei sogni... capisco, così è questa la sensazione quando si sta in questo dominio."


Nonostante avesse visto lo spazio del sogno divino prima, questa era la prima volta che Lin Ming lo sperimentava di persona.


Nel frattempo Lin Ming notò che delle illusioni stavano affollando la sua mente. Ciò che temeva o desiderava di più poteva apparire in ogni momento.


Se un lussurioso fosse capitato qui, sarebbe caduto in un sogno romantico da cui non sarebbe riuscito a sfuggire.


Una persona avida avrebbe visto innumerevoli montagne di tesori, tutte sue.


Se un coltivatore dalla volontà traballante avesse dovuto affrontare Bing Meng, la giovane non avrebbe dovuto nemmeno formare delle illusioni, sarebbero stati sconfitti direttamente.


<em>Roar! Roar! Roar!</em>


Con un forte ringhio, l'energia del mondo dei sogni formò degli incubi che si precipitarono sull'avversario.


Allo stesso tempo Bing Meng giunse le mani, formando una gabbia viola attorno a Lin Ming che lo intrappolò. Anche questa prigione era formata da energia del sogno e non si poteva rompere facilmente.


Bing Meng aveva intrappolato Lin Ming così da impedirgli di schivare l'attacco degli incubi! Questi incubi erano incredibilmente potenti. Anche qualcuno al livello di Gongyang Dao avrebbe avuto problemi ad affrontarne un gruppo, figuriamoci decine di esse.


Lin Ming riversò tutta la sua energia nel mondo interno. Un incantevole fiore di loto rosso sangue fiorì lentamente dietro di lui.


Questo era il fiore di loto del Grande Imperatore!


La mossa emanava la vasta aura del Grande Dao che impattò con forza contro lo spazio del sogno divino. Tutti i loti di ghiaccio nel raggio di cento piedi da Lin Ming si ridussero in frammenti. Anche la gabbia attorno a Lin Ming tremò violentemente, come se stesse per rompersi da un momento all'altro.


Lin Ming aveva creato il suo dominio nello spazio del sogno divino!


<em>Puff! Puff! Puff!</em>


Decine di incubi irruppero nello spazio primordiale. Iniziarono rapidamente ad indebolirsi nel dominio annientante delle leggi primordiali. Alcuni incubi più piccoli rilasciarono perfino delle grida miserabili.


Gli incubi erano forti e perfino Lin Ming avrebbe avuto difficoltà ad affrontarne a decine. Ma finché i mostri avessero lasciato lo spazio del sogno divino e fossero entrati nello spazio primordiale, si sarebbero indebolite al punto da essere quasi inoffensive.


In quel momento Lin Ming fece un passo avanti. Spazzò in avanti con la Lancia del Sangue della Fenice. In quel momento l'arma si scatenò come un drago rosso. La luce di lancia scattò e, dopo diversi scoppiettii, decine di incubi furono tutti uccisi, il loro sangue schizzò attorno a Lin Ming!


Dopo aver ucciso i mostri, la lunga lancia di Lin Ming si ritirò.


<em>Riip!</em>


Anche la gabbia del sogno divino fu fatta a pezzi!


Lo spazio primordiale si irradiava costantemente nell'ambiente circostante, respingendo tutte le leggi del Sogno Divino nel raggio di cento piedi. Nonostante fosse un campo limitato, era comunque sufficientemente sbalorditivo.


Il pubblico rimase scioccato quando lo vide. Lin Ming aveva attivato forzatamente il suo dominio per resistere a quello di Bing Meng.


Dall'inizio alla fine, lo spazio del sogno divino era stato ritenuto il migliore in tutto l'Incontro di Arti Marziali Assoluto. Nessuno era riuscito a ad eguagliarlo, nemmeno Hang Chi.


Ora Lin Ming stava usando lo spazio primordiale per resistere al dominio del sogno divino. Nonostante ci fosse un contrasto tra le due tecniche, questo era un evento incredibilmente raro! Almeno prima d'ora non era mai accaduto.


"Com'è successo?"


"Perché la forza di Lin Ming è aumentata così tanto?"


In quel momento nessuno pensava più che Lin Ming fosse stato fortunato ad arrivare a questo punto. Forse era davvero diventato più potente!


"Non era in coma? Chi ha detto che la sua anima è rimasta ferita? Se fosse così, come potrebbe essere migliorato così tanto?"


Quando Lin Ming era stato ferito ed era rimasto in un sonno profondo, molti lo avevano deriso e definito un incosciente che sapeva solo come vantarsi. Adesso però si erano resi conto che non doveva essere stato semplicemente ferito, ma  che avesse sperimentato una sorta di trasformazione inimmaginabile.


Forse aveva avuto un'ispirazione improvvisa o aveva fatto dei progressi in un certo campo!


Le persone che avevano deriso Lin Ming ora si sentivano delle sciocche.


E nella sezione degli ospiti d'onore, alcuni Sacri Lord e Re del Mondo si erano già accorti del cambiamento che era avvenuto nel corpo di Lin Ming. La sua aura era differente.


"Questo Lin Ming non è affatto semplice come sembra. Alcuni hanno detto che se non fosse stato per Bing Meng, il suo talento sarebbe stato inferiore a quello di Xiao Moxian e anche paragonabile a quello di Hang Chi. Ma ora sembra che l'abbiamo sottovalutato tutti!"


"Lin Ming e Xiao Moxian, sono davvero due geni insuperati di questa generazione!"


"Sì, ma che peccato... Bing Meng è semplicemente troppo potente. Può aver mostrato lo spazio del sogno divino, ma questa non è la sua vera forza. Non si può valutare Bing Meng usando dei parametri normali."


Anche se Lin Ming avesse mostrato una forza ancora superiore, sarebbe stata un'inutile opposizione di fronte a Bing Meng!


Sul palco, Bing Meng guardò Lin Ming. Non importava quanto attivasse lo spazio del sogno divino, riusciva solo a sopprimere il dominio di Lin Ming; non riusciva a distruggerlo completamente.


Bing Meng alzò lentamente la mano destra. Sotto di lei si condensarono sempre più loti, fiorendo in tutta la loro gloria. Si diffusero attorno, coprendo l'intero palco con innumerevoli fiori di ghiaccio, come un sogno fantastico.


Questi loti erano difficili da distruggere e invasero lentamente perfino lo spazio primordiale di Lin Ming. Il giovane alzò le sopracciglia. Poteva sentire che l'aura di Bing Meng era aumentata di nuovo.


Era davvero degna di essere definita il genio numero uno tra la giovane generazione. Era un'esistenza imperscrutabile!


In quel momento l'energia mistica del sogno divino si radunò di fronte a Bing Meng, condensandosi in uno spesso tomo.


Mentre lo apriva gentilmente, Bing Meng disse con chiarezza: "Scritture dell'Interpretazione del sogno!"


I sogni rappresentavano i desideri di una persona. Il potere del sogno divino in realtà era un tipo di potere della fede. Quando questa energia si radunava, sarebbe stata terrificante.
                                


                                



