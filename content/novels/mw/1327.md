---
weight: 1327
title: Capitolo 1327 – Ultimo Capitolo dell'Anima e del Sogno
pubDate: 2025-12-15T08:37:10.350Z
tags:
    - mw
---


<em>CAPITOLO SPONSORIZZATO, ringraziamo Federico!
da editare,
3 capitoli in coda, 0/5
-Schadenfreude</em>


L'ultimo capitolo della Melodia Immortale dell'Anima e del Sogno!


Dopo aver sentito le parole di Bing Meng, tutti i giovani membri d'élite presenti trattennero il respiro. Quando la donna aveva combattuto contro Hang Chi, aveva detto che avrebbe vinto senza dubbio una volta che avesse finito la canzone. Questo significava che l'ultima parte della melodia doveva contenere qualche forza indescrivibilmente potente!


"L'ultimo capitolo può eliminare tutte le leggi di questo mondo e spazzare via perfino il Grande Dao. Fai del tuo meglio per resistere."


Bing Meng non aveva padroneggiato pienamente la potenza dell'ultimo capitolo dell'Anima e del Sogno. Lin Ming probabilmente si sarebbe potuto difendere da questa mossa, ma avrebbe rischiato di essere gravemente ferito. Forse sarebbe perfino morto qui. Dato che il combattimento era arrivato a questo punto, era impossibile per Bing Meng dirgli di arrendersi. Potevano solo lottare.


In quel momento, nelle profondità del Divino Palazzo di Vasto Universo, l'Empirea Sogno Divino si emozionò. Sembrava sul punto di fermare Bing Meng, ma dopo aver esitato per un bel po' di tempo, alla fine scosse la testa. Non importava come sarebbe andato lo scontro, era sicura che il destino di Lin Ming fosse così grandioso e terrificante che non sarebbe morto qui in modo così semplice. E questo valeva anche per la sua reincarnazione.


La melodia del Guqin risuonò ancora. Quell'armonia assassina piena di intento omicida tornò pacifica. Nessuno si sarebbe immaginato che l'ultimo capito dell'Anima e del Sogno, con il suo slancio e sconfinato momento che pareva guardare dall'alto con sdegno il mondo, sarebbe tornata ad una tranquillità simile. Per un po', nelle Terre Pure della Melodia Immortale, piovvero innumerevoli petali di fiore cristallini, atterrando sui lunghi capelli, sulle spalle e anche sull'abito blu di Bing Meng. Mentre era seduta tra le Terre Pure, sembrava che la sua immagine potesse rimanere per l'eternità immutata.


In quel momento un misterioso cristallo nero emerse dietro Bing Meng, diventando sempre più grande. Nell'ultimo capitolo della Melodia Immortale, si era formato un cubo dall'aspetto semplice, ma quando Lin Ming lo vide, ne fu sconvolto!


<em>'Questo è... il Cubo Magico!</em>


Bing Meng aveva evocato l'immagine del Cubo Magico!


Su di esso erano incise innumerevoli iscrizioni. Lin Ming le aveva già viste prima; le ricordava bene!


In passato, quando aveva trovato il Cubo Magico, aveva osservato le sue incisioni nere, ognuna diversa e unica. Anche ora Lin Ming non sapeva cosa significassero.


L'uomo non avrebbe mai pensato che Bing Meng avrebbe usato la sua energia per condensare l'immagine di un Cubo Magico!


<em>'Il Cubo Magico non è nel mio corpo?'</em>


Lin Ming si agitò. Andò con la mente a localizzare il Cubo magico nel suo corpo; Mu Qianxue e Yu'er stavano entrambe riposando al suo interno al sicuro.


Il Cubo Magico era ancora nel suo corpo, non poteva sbagliarsi.


"Capisco. L'immagine di Bing Meng ha l'aura del Cubo Magico, ma è ancora ben lontano dal rivaleggiare con il vero Cubo Magico!"


Il Cubo Magico era uno strumento divino dell'anima; complementava perfettamente la Legge del Sogno Divino. In tal caso, allora il suo palazzo doveva avere qualche eredità imparentata con il Cubo Magico!


<em>'Che possiedano... una replica del Cubo Magico?'</em>


Pensò all'improvviso Lin Ming. Nonostante il Cubo Magico che Bing Meng aveva evocato fosse simile a quello vero, la sua aura era carente al confronto. Era molto probabile che il Palazzo di Sogno Divino avesse una replica.


Per un po' Lin Ming sentì il Cubo Magico nella sua replica agitarsi, come se volesse inghiottire l'immagine sopra Bing Meng.


Lin Ming non poteva ancora evocare il Cubo Magico di sua iniziativa, ma il tesoro avesse iniziato ad agitarsi da solo, l'uomo avrebbe potuto usare la sua energia per muoverlo e lanciare un attacco. Se fosse accaduto, allora il Cubo Magico avrebbe attaccato indubbiamente Bing Meng!


Sarebbe stato facile immaginare il risultato allora.


Il Cubo Magico era uno strumento divino, un supremo oggetto spirituale che superava i limiti di un normale artefatto. Era un oggetto spirituale prodotto dal 'divino' dell'universo.


Il Cubo Magico stava dormendo profondamente in Lin Ming e nessuno poteva scoprire la sua esistenza. Anche mentre Lin Ming aveva viaggiato nella capitale imperiale Immemore e aveva incontrato lo spirito dell'Antico Sigillo Elisio con i suoi 3,6 miliardi di anni di esperienza, nemmeno lui si era accorto della sua esistenza. L'aveva scoperto solo quando Lin Ming l'aveva evocato.


Finché il Cubo Magico fosse rimasto nel suo corpo, sarebbe stato al sicuro.


Ma una volta che lo avesse tirato fuori per colpire, sicuramente avrebbe rivelato la sua esistenza ai milioni di spettatori presenti!


Molti non sapevano cosa fosse, ma era impossibile che l'Empirea Sogno Divino non ne fosse a conoscenza. Inoltre Tian Mingzi inevitabilmente lo avrebbe riconosciuto. Se avesse rivelato l'esistenza del Cubo Magico, sicuramente l'uomo avrebbe iniziato a dargli la caccia.


Lin Ming non poteva che considerare la situazione.


Non poteva fidarsi nemmeno dell'Empirea Sogno Divino.


La praticante di arti marziali coltivava sia l'energia che l'anima. Possedeva anche una replica del Cubo Magico. Non le sarebbe importato dell'eredità dell'Empireo Primordius. Lui e Sogno Divino erano persone ad un livello simile. Era impossibile che rinunciasse alle sue legge per passare all'eredità di un'altra persona.


Ma il Cubo Magico era diverso!


Era un tesoro estremamente prezioso, specialmente per qualcuno come l'Empirea Sogno Divino!


L'artefatto spirituale dell'Antico Sigillo Divino non era umano. Aveva anche lui una missione da compiere e la sua morte sarebbe arrivata presto. Il Cubo Magico non gli sarebbe stato molto utile. Ma l'Empirea Sogno Divino era diversa. Se avesse ottenuto quell'artefatto, forse avrebbe potuto usarlo per diventare direttamente una Vera Divinità.


Lin Ming non osava rischiare.


Inoltre usare il Cubo Magico per attaccare Bing Meng non sarebbe stato corretto.


Bing Meng aveva suonato l'ultimo capitolo dell'Anima e del Sogno e condensato una replica del Cubo Magico con la sua energia, mostrando i limiti assoluti della sua forza, ma non ci sarebbe stato significato in questo scontro se Lin Ming avesse contato su uno strumento esterno.


Anche Jun Biyue era in una situazione simile con la sua Spada Spirituale Yin Yang. Quando aveva lottato contro Lin Ming, visto che aveva usato il potere della sua arma, aveva ammesso la sconfitta di sua iniziativa. Altrimenti sia Lin Ming che Xiao Moxian non sarebbero riusciti a batterlo.


Jun Biyue non l'aveva fatto e anche Lin Ming fece la stessa scelta.


Fece un respiro profondo e riversò tutta la sua energia nel seme del buco nero.


Superando i limiti del suo corpo per fare circolare a tutta forza l'Arte del Sigillo Divino, i vasi sanguigni delle sue braccia sembrarono sul punto di scoppiare.


Lin Ming era ben consapevole di quanto fosse forte l'attacco finale di Bing Meng. Anche dopo che lui aveva usato l'Oscurità Eterna, la donna aveva comunque iniziato a suonare. Questo dimostrava che era sicura di poter distruggere la sua mossa.


"Albero del Dio Blasfemo!"


Gridò Lin Ming. Dietro di lui apparì l'immagine dell'albero.


In quell'istante, il potere della tribolazione del fulmine e del fuoco si scatenò, intrecciando un mare di energia rossa e viola attorno a Lin Ming!


Giudizio del Dao Celeste!


Lin Ming fece un affondo di lancia. Il potere delle saette e delle fiamme si radunò, avvolgendosi attorno al seme del buco nero mentre si precipitava su Bing Meng!


<em>Puff puff puff!</em>


I vasi sanguigni delle braccia di Lin Ming esplosero, versando sangue. Molti dei suoi meridiani si lacerarono e anche alcuni suoi organi furono danneggiati. Questo era il suo attacco più potente e superava anche i limiti di sopportazione del suo corpo!


L'attacco di Lin Ming impattò con violenza sull'immagine del Cubo Magico prodotta dall'ultima parte dell'Anima e del Sogno.


In quell'istante, lo spazio nel raggio di diverse chilometri del Regno Divino si squarciò completamente. Non stava più tremando, ma si stava proprio lacerando.


Uno splendore accecante inondò l'intera arena, facendo distogliere gli sguardi dal palco agli spettatori.


Un'energia brutale e terrificante si scatenò. Vasto Cosmo intervenne personalmente e usò il suo dominio per sciogliere le violente fluttuazioni di energia per evitare che accadesse un disastro tra gli spalti. Altrimenti i giovani membri d'élite con delle coltivazioni più deboli non sarebbero riusciti a resistere.


"È troppo terrificante!"


"È inimmaginabile. Non posso credere che Lin Ming sia così potente!"


"Chi ha vinto alla fine?"


Tutti sbirciarono verso il centro del palco, ma sopra l'arena l'esplosione del buco nero aveva formato un'area speciale che ostacolava la visuale degli altri. Era impossibile capire cosa fosse successo.


In mezzo a quel vuoto oscuro, Lin Ming era inginocchiato a terra, sostenendosi con la Lancia del Sangue della Fenice. i suoi abiti erano già pieni di macchie cremisi e il sangue stava colando per le sue braccia. I suoi meridiani e i suoi organi erano stati danneggiati e aveva quasi perso ogni sua forza combattiva.


E di fronte a Lin Ming, Bing Meng non riusciva più a reggersi in piedi. Nonostante stesse fluttuando a mezz'aria e non fosse ancora caduta, era rimasta anche lei gravemente ferita. Fin dall'inizio dello scontro, era la sua prima ferita, ed era anche grave.


A causa delle sue condizioni, la nebbia che nascondeva il suo volto si era dispersa, rivelando un aspetto impareggiabile.


La sua pelle bianca come la neve sembrava la perfezione incarnata,c ome un loto di ghiaccio appena fiorito su una montagna innevata, senza la minima traccia del mondo mortale. Ma ora era lievemente pallida e i suoi capelli blu ghiaccio erano un po' scompigliati. Il sangue colava dagli angoli delle sue labbra, facendola sembrare in condizioni così pietose da commuovere.


"Tu..."


Bing Meng voleva usare una tecnica per nascondere di nuovo il suo aspetto, ma visto che il contraccolpo della sua tecnica era stato troppo intenso, il movimento di energia la fece sanguinare ancora di più.


Cambiò metodo e si coprì il viso con un velo sottile.


Aveva le sopracciglia aggrottate. La sua bellezza era adorabile e commovente, anche durante il suo momento di debolezza.
                                


                                



