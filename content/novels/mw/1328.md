---
weight: 13280
title: Capitolo 1328 – Il Risultato Finale
pubDate: 2025-12-15T08:37:10.350Z
tags:
    - mw
---


<em>CAPITOLO SPONSORIZZATO, ringraziamo Federico!
da editare,
2 capitoli in coda, 0/5
-Schadenfreude</em>


L'incantesimo oscuro creato dal seme del buco nero era durato per molto tempo. In realtà il motivo per cui la luce era isolata fuori era dovuto allo spazio caotico e alle distorsioni del tempo.


Fu solo dopo diverse decine di respiri di tempo che le persone videro chiaramente cos'era accaduto sul palco.


Lin Ming si stava sorreggendo con la Lancia del Sangue della Fenice. Il suo corpo era fradicio di sangue; era evidente che fosse gravemente ferito. Ma anche Bing Meng, con il velo che le copriva il volto, aveva i lunghi capelli un po' scompigliati. Anche il suo respiro era debole; era chiaro che fosse in brutte condizioni anche lei.


"Bing Meng è stata ferita da Lin Ming!"


"Questa è la prima volta che è rimasta ferita!"


Entrambe le mosse finali di Bing Meng e Lin Ming esaurivano le loro forze evocando tutte le loro energie. Anche così la collisione tra le due era finita con il danneggiare profondamente entrambi. La loro vera essenza era nel caos e i loro meridiani erano squarciati in diversi posti. Sarebbe stato difficile per loro continuare a combattere.


Una vera battaglia all'ultimo sangue non sarebbe finita qui, sarebbero riusciti a sacrificare il loro stesso corpo per continuare a lottare.


Ma questo era solo un torneo, non c'era bisogno di danneggiare la propria coltivazione e il proprio fuoco vitale per continuare a combattere.


"Non posso sconfiggerti."


Bing Meng scosse gentilmente la testa, mettendo da parte il suo Guqin del Sogno e dell'Anima.


"Nemmeno io posso batterti... in effetti le mie ferite sono un po' più gravi delle tue."


In effetti era in condizioni più brutte rispetto a Bing Meng; era evidente dalla quantità di sangue che copriva il suo corpo. Le ossa di Lin Ming si erano spezzate per tutto il suo corpo e i suoi organi erano danneggiati in diverse parti.


IN realtà le capacità difensive di Lin Ming erano molto più formidabili, ma le sue ferite erano più gravi. Questo significava che durante quell'ultima collisione, le mosse di Lin Ming erano in lieve svantaggio rispetto all'ultimo capitolo dell'Anima e del Sogno.


Nonostante fosse così, essere messi in difficoltà era un conto e ottenere la vittoria era un altro. Questo perché le capacità di resistere di Lin Ming erano di gran lunga superiore a quelle di Bing Meng. Lui poteva sopportarlo, ma se fosse stata Bing Meng in queste condizioni, sarebbe collassata.


"Hai aperto la Porta della Vita. Se stessimo tenendo un duello all'ultimo sangue, allora forse saresti tu a persistere fino alla fine... terminiamo questo incontro."


"Anche io ne avevo l'intenzione."


Lin Ming aveva fuso insieme il Giudizio del Dao Celeste e l'Eterna Oscurità per rilasciare l'attacco più potente possibile. Anche così, era stato soppresso lievemente dall'ultimo capitolo dell'Anima e del Sogno. 
Lin Ming sapeva che sarebbe stato impossibile per lui sconfiggerla se nemmeno il suo attacco più potente avesse funzionato. Anche se non aveva ancora bruciato la sua essenza di sangue con la Porta della Vita, aveva già esaurito ogni altra risorsa disponibile. Se avesse bruciato l'essenza di sangue della Porta della Vita, allora temeva che sarebbe crollato.


Il suo colpo più potente non era riuscito a garantirgli la vittoria e ora aveva subìto gravi ferite. Combattere non era più necessario.


Quando il pubblico vide che Bing Meng e Lin Ming non avevano più intenzione di continuare a combattere, si scambiarono occhiate sbigottite, senza sapere cosa dire.


"Questo è... un pareggio?"


L'ultima battaglia dell'Incontro di Arti Marziali Assoluto, il culmine del torneo, era finito in un pareggio.


In quel momento molti Anziani e Sacri Lord erano tornati con le loro navi spirituali. Mentre tornarono tra gli spalti e videro il risultato dell'incontro, furono tutti sorpresi.


"Cosa?! È finita?!"


"Il combattimento è finito?! È uno scherzo?! Sono appena tornato!"


Molti Sacri Lord si avvilirono. Queste persone erano famose e piene di gloria nei loro domini, e alcuni erano signori nei loro mondi. Ma dopo aver saputo cos'era accaduto nello scontro erano tornati frettolosamente il prima possibile e si erano comunque persi tutta l'azione!


C'erano anche molti altri che erano saliti a bordo di navi spirituali e avevano lasciato il continente principale del Mondo di Vasto Universo. Anche se potessero squarciare lo spazio e usare il vuoto per viaggiare, non sarebbero comunque riusciti a tornare in tempo.


"Un pareggio? È un pareggio? Lin Ming è riuscito a fare un pareggio con Bing Meng?"


Quando questi Sacri Lord sentirono del risultato, si riempirono tutti di rimpianto. Se la battaglia era finita in pareggio, allora sicuramente sarebbe stata incredibilmente intensa e feroce. I due erano entrambi geni che apparivano raramente perfino ogni centinaia di milioni di anni, eppure i due stavano combattendo qui nella stessa era. Vederli combattere sullo stesso palco sarebbe stata solo una questione di fortuna.


Riuscire a guardare questo scontro era un eterno onore e gioia. Eppure queste persone erano riuscite a perdersi l'incontro che era proprio sotto i loro nasi. Era improbabile che avrebbero mai avuto l'opportunità di vedere uno scontro del genere in futuro. Non era un peccato?


Quando queste grandi figure se ne resero conto, mostrarono espressioni sempre più rabbuiate! E l'aspetto peggiore era che dovevano ascoltare tutti gli altri parlare con fervore dello scontro; questo li lasciò proprio avviliti.


"Qualcuno mi ha appena detto cosa diavolo è successo! Come mai Lin Ming è diventato così potente?"


"Se l'avessi saputo prima avrei aspettato nell'arena!"


Chi avrebbe pensato che dopo aver dormito per un anno e mezzo, Lin Ming sarebbe diventato così potente? Perfino il suo scontro con Bing Meng era finito alla pari.


"Dischi di formazione, ci sono dei dischi che hanno registrato lo scontro? Tirateli fuori così possiamo vederlo!"


L'Incontro di Arti Marziali Assoluto faceva registrare ogni battaglia, ma era impossibile per un disco catturare perfettamente e riprodurre le fluttuazioni delle leggi. Guardarli non sarebbe stato efficace come vedere di persona la battaglia, ma era sempre meglio di niente.


.....


"È finita."


Vasto Cosmo entrò in campo. Mentre guardava Lin Ming era pieno di emozione. Il futuro di questo giovane sarebbe stato incredibile. Senza dubbio avrebbe superato lui e il suo maestro.


"Lin Ming, il mio maestro ti ha offerto di entrare nel Divino Palazzo. Tra due ore potrai recarti lì."


"Mm."


Lin Ming non fu sorpreso dalla convocazione dell'Empireo. Quando l'Incontro di Arti Marziali Assoluto, era stato stabilito che i primi tre della Proclamazione della Terra sarebbero riusciti ad entrare nel Divino Palazzo di Vasto Universo e ottenere la guida di Vasto Cosmo, ma ora era chiaro che il capo dei discepoli non fosse abbastanza qualificato. Al massimo avrebbe potuto offrire qualche consiglio ai geni di qualche Terra Sacra di Grandi Re del Mondo.


L'incontro di Arti Marziali Assoluto finì così. Nonostante questo, il pubblico era ancora pieno di entusiasmo e non se ne andò. Rimasero nell'arena, a discutere con fervore dello scontro.


C'erano quasi 300 milioni di persone nell'arena. Gli uomini che stavano aspettando fin dall'inizio si stavano rallegrando. Quelli che erano tornati a metà battaglia non provarono troppo rimpianto. Erano solo quelli che erano arrivati dopo lo scontro che erano avviliti.


L'ultimo round di scommesse fu annullato e le puntate restituite.


Un'ora dopo.


Uscì la classifica finale del torneo.


Decimo: Gongyang Dao. Questa persona aveva raggiunto il primo posto del secondo gruppo e aveva sconfitto Hua Xuan, che era riuscito ad entrare nel primo gruppo per un colpo di fortuna. Battendolo, era rientrato tra i primi dieci.


Nono: Shiku. Aveva sconfitto a stento Gongyang Dao, ottenendo il suo nono posto.


Ottavo: Bai Yao, settimo: il Principe dei mostri. Come molti si aspettavano, Bai Yao aveva perso contro il Principe dei Mostri, che non era debole, ma aveva dovuto affrontare persone troppo potenti. Poteva solo finire al settimo posto in questo torneo.


Sesto: Zanna di Drago, quinto: Jun Biyue. I due erano ad un livello simile. La fortuna aveva giocato un ruolo importante nel decidere il vincitore.


Quarto: Xiao Moxian. Una giovane di 26 anni era riuscita ad arrivare a questo livello, poteva guardare con sdegno il resto del mondo con il suo talento,


Non c'erano stati problemi nel fare la classifica finora. Solo per i primi tre posti c'erano stati alcuni dubbi.


Secondo le regole del torneo, allora Hang Chi che aveva perso un solo incontro e vinto in tutti gli altri sarebbe dovuto essere secondo. E Lin Ming, che aveva perso uno scontro e pareggiato un altro, sarebbe dovuto finire terzo.


Tuttavia sarebbe stato ingiusto se Hang Chi fosse finito prima di Lin Ming. Nemmeno lui stesso sarebbe stato disposto ad accettarlo. Era ben consapevole che la sua vittoria non sarebbe contata.


La sua forza in effetti superava quella di Lin Ming in passato, ma dopo il lungo sonno del giovane, era chiaro chi fosse il più potente.


Così il monaco era finito terzo.


Per quanto riguardava Lin Ming e Bing Meng, erano ad un livello simile. Lo scontro era finito alla pari e quindi i risultati avevano seguito le regole del torneo. Dato che Bing Meng aveva avuto una vittoria in più rispetto a Lin Ming, aveva preso il primo posto e Lin Ming il secondo.


"Patriarca, hanno passato la classifica. Lin Ming è al secondo posto!"


Al clan dell'Antica Fenice erano stati mandati specificatamente i dischi di formazione che registravano tutte le battaglie di Lin Ming e una tavoletta di giada con tutti i suoi risultati.


Una posizione del genere nell'Incontro di Arti Marziali Assoluto era semplicemente un mito, in particolare in questo torneo pieno di potenti geni. Questo Incontro di Arti Marziali Assoluto superava di gran lunga tutte le sue versioni precedenti.


Sentendo di questo risultato esagerato, perfino Huo Lieshi che era famoso per la sua chiassosità, non riuscì a ridere.


Teneva la tavoletta di giada tra le mani, incapace di ricomporsi. Gli sembrava tutto ciò che fosse accaduto finora fosse un sogno.


Questo era l'Incontro di Arti Marziali Assoluto, un torneo che radunava tutti i geni del Regno Divino. In passato il clan dell'Antica Fenice aveva partecipato innumerevoli volte a questo evento, ma figuriamoci il secondo posto, non osavano nemmeno sperare di entrare nelle finali.


Il miglior risultato che aveva avuto era stato finire circa all'8000esimo posto. Anche per i geni come Yan Yue'er e gli altri, aveva solo chiesto loro di fare del loro meglio per arrivare entro i primi 100.000 posti. Ma in confronto alla seconda posizione, c'era un divario incolmabile!


In realtà, prima che iniziassero i preliminari, figuriamoci Huo Lieshi, anche Mu Qianxue che comprendeva bene la forza di Lin Ming non pensava che potesse raggiungere questo passo.


Allora in effetti Lin Ming non aveva il capitale per resistere fino alle finali.


Quando l'Incontro di Arti Marziali era iniziato, Lin Ming era solo agli inizi del Mare Divino Realm e aveva raggiunto solo la perfezione del quarto livello delle Leggi del Fuoco. Non aveva allenato il sistema di forgia dell'anima e certamente non sapeva come fondere insieme l'essenza, l'energia e il divino.


In questa situazione, anche se Lin Ming avesse partecipato alle finali, sarebbe stato fin troppo difficile per lui rientrare tra i primi dieci posti.


Tuttavia, mentre attraversava i preliminari, le semifinali e poi nell'ultimo stadio, Lin Ming aveva fatto progressi durante ogni fase del torneo, la sua forza aumentava costantemente! Alla fine, dopo aver dormito profondamente per 500 giorni, era riuscito a pareggiare contro Bing Meng!


Presto le notizie della battaglia tra lui e Bing Meng si erano diffuse ed erano state glorificate da centinaia di milioni di persone e innumerevoli organizzazioni. In pochi giorni, descrizioni della loro battaglia avevano riempito il Regno Divino.


Ora, a meno che uno non fosse vissuto in un pianeta desolato che non conteneva nemmeno guerrieri al Divine Transformation realm, allora anche se fossero stati in una piccola dimensione o in un mondo, avrebbero saputo del nome di Lin Ming.


I dischi delle formazioni che contenevano lo scontro tra Lin Ming e Bing Meng furono riprodotti miliardi di miliardi di volte. Un'organizzazione ragionevolmente grande avrebbe potuto acquistare la sua copia.


E nell'arena dell'Incontro di Arti Marziali Assoluto, il Divino Palazzo di Vasto Universo trasmise più e più volte l'incontro tra Lin Ming e Bing Meng. Per molti dei presenti, non era la prima volta. E quelli che si erano persi la battaglia potevano guardare solo queste riproduzioni.


Naturalmente questo accadde dopo. In quel momento, nelle profondità del Divino Palazzo di Vasto Universo, Lin Ming fu guidato da Vasto Cosmo finché non raggiunsero gli Empirei Sogno Divino e Vasto Universo.


I due contennero la loro aure di fronte ad un membro della giovane generazione come Lin Ming. Anche così, Lin Ming poteva sentire un'energia terrificante che faceva accelerare il suo battito cardiaco.


"Lin Ming, hai qualche domanda che desideri farmi?"


La prima a parlare fu una donna vestita di bianco. Lin Ming non dubitò che fosse l'Empirea Sogno Divno.


Certamente aveva delle domande. Voleva chiedere di poter entrare nel suo Divino Palazzo per studiare la sua potenza trascendente. Voleva chiedere della grande calamità di 3,6 miliardi di anni fa. E desiderava anche chiedere cosa era accaduto 100.000 anni fa, perché l'Empireo Primordius sarebbe stato nel pianeta Sky Spille  perché avrebbe fatto una guerra contro l'Empireo Vendicatore del Fulmine per poi morire.
                                


                                



