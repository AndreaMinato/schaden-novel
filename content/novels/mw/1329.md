---
weight: 13290
title: Capitolo 1329 – Segreto della Grande Calamità
pubDate: 2025-12-15T08:37:10.350Z
tags:
    - mw
---


<em>CAPITOLO SPONSORIZZATO, ringraziamo Federico!
da editare,
1 capitoli in coda, 0/5
-Schadenfreude</em>


"Junior Lin Ming porge i suoi saluti agli Empirei Sogno Divino e Vasto Universo."


Lin Ming prima si inchinò rispettosamente. Poi disse: "Se me lo permettete, avrei qualche domanda a cui spero che possiate rispondere."


"Parla." Sogno Divino fece un cenno noncurante e l'ambiente attorno cambiò rapidamente. I tre arrivarono immediatamente in un'incantevole prateria di primavera piena di fiori profumati e alberi. Le sorgenti sgorgavano per il terreno, splendide.


Questo era un incantesimo dell'Empirea Sogno Divino. In esso, era impossibile per degli estranei spiare la loro conversazione.


"Senior, vorrei chiedervi di una questione del passato prima. Dato che sono riuscito ad entrare tra i primi tre posti della Proclamazione della Terra, allora dovrei avere il diritto di entrare nel Divino Palazzo di un Empireo e studiare una potenza trascendente. Correi chiedervi se ho la possibilità di scegliere."


"Oh?" L'Empirea Sogno Divino sorrise lievemente: "Quale vuoi scegliere?"


"Vorrei scegliere la Legge del Sogno Divino creata dalla Senior!"


L'Empirea non fu sorpresa dalle parole sincere di Lin Ming, ma Vasto Universo sorrise. Rise di cuore: "Giovane, sembra che non ti piaccia la potenza trascendente del mio Divino Palazzo!"


"Sicuramente non intendo questo. La potenza trascendente che ha creato è meravigliosa, capace di aprire diversi mondi interni e permettere ad un praticante di arti marziali di accumulare una quantità di vera essenza superiore a quella di tutti gli altri. Vorrei studiare anche la sua, ma, solo relativamente parlando, la Legge del Sogno Divino è più utile per me."


"Eheh, da ciò che vedo, hai un po' di potenze trascendenti con te!" Disse all'improvviso l'Empireo Vasto Universo, Ignorando la potenza trascendente elementare che Lin Ming aveva creato e quel briciolo della Legge del Sogno Divino che aveva compreso prima, aveva tre set diversi di potenze trascendenti. Possedeva la Forza del Dio Blasfemo, l'intento marziale di Primordius e l'Arte del Sigillo Divino di altissimo livello, ma molto incompleta.


Lin Ming rispose: "Sono stato fortunato, quindi sono riuscito ad ottenere le eredità di alcuni membri della generazione più grande grazie a qualche opportunità."


"Mm... hai un bel po' di potenze trascendenti. Se ne studierai troppe, allora non potrai portarle ad un livello abbastanza alto. Scegliere di svilupparne una o due è la scelta più saggia."


Ogni potenza trascendente era sufficiente per accompagnare un genio fino allo stadio di Empireo. Studiandone troppe, anche se si potevano comprendere più leggi e potenziarsi, ci sarebbe voluto troppo tempo ed energia.


Ad esempio Hang Chi in effetti aveva appreso una sola potenza trascendente. Da quando aveva iniziato a percorrere la strada delle arti marziali, aveva studiato la Ruota del Samsara fino ad ora.


Nonostante Lin Ming lo sapesse, era ancora deciso. Questo perché aveva scelto di coltivare sia il corpo, che l'energia, e poi aveva coltivato anche il divino.


"La Legge del Sogno Divino... puoi impararla, ma non ti accetterò come discepolo."


L'Empireo Vasto Universo fu un po' sorpreso da questa risposta. Lin Ming era un ottimo apprendista e si era anche presentato da loro, perché non l'avrebbe accettato?


"Sogno Divino, non stai accettando Lin Ming per l'usanza del tuo palazzo di non accettare discepoli maschi? Non so quando hai deciso questa regola, ma non ne vale la pena di romperle per Lin Ming almeno una volta?"


Disse direttamente l'Empireo. Secondo lui il potenziale di Lin Ming era illimitato. Se si fosse unito al Divino Palazzo di Sogno Divino, allora con Bing Meng, chi avrebbe potuto sperare di competere con loro?


L'unico aspetto degno di essere considerato sarebbe stato che Lin Ming e Bing Meng erano due geni assoluti. Se fossero rimasti insieme per molto tempo allora avrebbero potuto iniziare ad innamorarsi lentamente. Le conseguenze alla fine avrebbero potuto violare il tabù di Sogno Divino.


In realtà l'Empireo Vasto Universo aveva fatto delle ipotesi sulla posizione di Bing Meng. se la giovane fosse stata davvero la metà reincarnata dello spirito primordiale di Sogno Divino, allora sarebbe stato davvero un grave problema.


Naturalmente non poteva parlarne direttamente.


L'Empirea Sogno Divino scosse la testa, dicendo: "Ho un motivo diverso per non accettarlo. Inoltre c'è un'altra questione per cui sarò sincera. Lin Ming, non sei adatto a studiare la Legge del Sogno Divino perché... non possiedi una fonte spirituale. Rifletti bene sulla tua decisione."


"Fonte spirituale?"


Lin Ming sussultò. Aveva sentito già prima di questo termine, ma non era sicuro di cosa fosse.


L'Empirea disse: "Un umano ha essenza, energia e divino, e questo valeva anche per l'universo. L'essenza dell'universo era tutta la materia, la sua energia componeva i miriadi di tipi di energia esistenti e il divino rappresentava le Leggi del Dao Celeste. Tutti e tre questi aspetti rappresentano il suo inizio. Conosci l'energia primordiale?"


Lin Ming annuì. Era molto familiare con l'energia primordiale, era il fondamento del suo campo di forza.


"Sì, gran parte dei motivi per cui l'Empireo Primordius era stato capace di usare le leggi primordiali era perché possedeva una terrificante quantità di energia primordiale. L'energia primordiale è la fonte di tutta la materia."


"A parte l'energia primordiale, ci sono altri due tipi di fonti a questo mondo. L'energia della genesi e la fonte spirituale. I due corrispondono rispettivamente all'energia e al divino. Il motivo per cui ho potuto creare la Legge del Sogno divino è stato contando sulla fonte spirituale!"


"Il mio Divino Palazzo ha pochissime discepole, solo diverse centinaia. Per quanto riguarda gli allievi che ho accettato personalmente, in tutti questi milioni di anni, ce ne sono stati solo dieci. Il motivo è a causa di una limitazione nei miei requisiti. Tutti i meii discepoli devono possedere fonte spirituale. Tuttavia tu non ce l'hai e quindi sei destinato a non fare progressi nella mia Legge del Sogno Divino."


Quando sentì questa spiegazione, Lin Ming capì. Non c'era da meravigliarsi che ci fossero così poche persone nel Divino Palazzo di Sogno Divino.


L'energia primordiale, della genesi, la fonte spirituale erano le tre fondamenta dell'universo. Questa era la prima volta che Lin Ming ne sentiva parlare.


"Ora sei ancora determinato a studiare la Legge del Sogno Divino?" Disse lentamente l'Empirea mentre guardava Lin Ming.


"Sì." Rispose senza esitare il giovane. La tripla coltivazione dell'essenza, dell'energia e del divino era collegata alle leggi dei 33 Cieli e certamente non poteva rinunciarvi.


"Molto bene..." L'Empirea Sogno Divino non si oppose più. "Dato che insisti, non rifiuterò. Spero solo che tu non sprechi il tuo tempo."


In quanto creatrice della Legge del Sogno Divino, l'Empirea poteva confermare che era impossibile coltivarla senza fonte spirituale. Tuttavia non desiderava nemmeno interferire con la crescita di Lin Ming. Era sicura che il giovane avesse il suo destino meraviglioso da seguire e, se qualcuno si fosse intromesso, non avrebbe mai raggiunto questo punto.


"La ringrazio per il suo aiuto." Disse contento Lin Ming. Desiderava solo apprendere la Legge del Sogno Divino; non gli importava di intrattenere buoni rapporti con le sue discepole.


"Senior Sogno Divino, avrei una domanda riguardo alla grande calamità di 3,6 miliardi di anni fa. Vorrei chiedere: cos'è stato?"


Nell'Altare del Sigillo Divino, Lin Ming aveva visto alcune scene della grande calamità.


L'Empireo Sigillo Divino era sull'altare. Con gli Empirei come generali e i Sacri Lord come soldati, le Bestie Divine che avevano solcato l'universo avevano oscurato il cielo come enormi corpi celesti. Questa scena lo aveva davvero impressionato!


"La grande calamità..." Sentendo menzionare questo termine, il tono dell'Empirea assunse una sfumatura eterea.


"Sono passati innumerevoli anni dalla nascita dell'universo; nessuno sa quanto è vecchio questo mondo. Forse di biliardi o anche di milioni di miliardi di anni. E allora, la civilizzazione delle arti marziali era stata distrutta molte, molte volte e innumerevoli mondi sono stati annientati e sono rinati.
Se questo universo fosse distrutto, allora perfino una Vera Divinità non potrebbe fuggire. Ripensando ai bilioni di anni della storia dell'universo, ci sono stati molti episodi di cosiddette 'grandi calamità'. Di fronte al vasto universo, perfino gli Empirei non sono nient'altro che formiche."


L'Empirea Sogno Divino divenne solenne. Lin Ming rimase in silenzio, ad ascoltarla rispettosamente.


"Ora, la grande calamità di 3,6 miliardi di anni fa dovrebbe riferirsi alla barriera dei 33 Cieli che sta scomparendo." Disse piano l'Empirea Sogno Divino. Ma quando Lin Ming lo sentì, rabbrividì. "La barriera dei 33 Cieli? Cos'è?"


Il concetto di 33 Cieli faceva parte delle leggi che coltivava Lin Ming. Ma per quanto riguardava i 33 Cieli, non aveva davvero idea di cosa fossero.


L'Empirea Sogno Divino disse: "Dovresti sapere che ci sono innumerevoli mistici regni divergenti nel Regno Divino, vero?"


Lin Ming annuì. Era andato in due mistici regni divergenti prima. Uno era quello delle Bestie Divine e l'altro era il Mistico Regno Rosso della Desolazione governato dall'Isola Xiaoyao.


In questi due regni, Lin Ming aveva raccolto un supremo osso di drago e la seconda volta aveva ottenuto un'enorme ricchezza.


"La barriera a cui si riferisce, è la barriera che separa dal mistico regno divergente?" Chiese all'improvviso Lin Ming mentre si ricordava di una cosa.


Nel Regno Divino esistevano innumerevoli mistici regni divini, ognuno dotato di grandissime ricchezze. Tuttavia voler entrarci era difficile. Questo perché esistevano delle barriere tra il Regno Divino e questi mistici regni divergenti.


Per superarle, era necessario usare delle formazioni di trasmissione altamente specializzate che avrebbero anche consumato un'enorme quantità di pietre del sole viola. Inoltre la persona trasmessa non poteva avere una coltivazione troppo elevata. Maggiore era la coltivazione, più era necessaria energia.


Era anche per questo motivo che sia il clan delle quattro Bestie Divine o l'Isola Xiaoyao avrebbero dovuto consumare una considerevole quantità di risorse ogni volta.


"Sì, le barriere di questi mistici regni divergenti in realtà sono le barriere che dividono i 33 Cieli. Gli sconfinati regni mistici in realtà sono le aperture tra il Regno Divino e questi altri regni. Ci sono 33 piani e il Regno Divino è solo uno di loro; il suo nome è Piano dello Spostamento Celeste.


L'Empirea Sogno Divino parlò con lentezza e calma, ma Lin Ming divenne sconvolto!


Esistevano 33 piani e il Regno Divino era solo uno dei essi?!


Questo...?!


Lin Ming era completamente sbigottito. Pensava già che il Regno Divino fosse così vasto da essere terrificante, ma ora aveva saputo che il Regno Divino era solo uno di questi 33 piani?


Non aveva mai saputo cosa significassero le leggende sui 33 Cieli. Ma ora sapeva cos'erano, non si riferivano a questo mondo, ma altri piani.


L'Empirea Sogno Divino continuò: "Ci sono delle barriere che separano i 33 Cieli. Queste mura possono separare ogni forma di vita. Più potente è un'esistenza, più sarà difficile attraversarlo. Tuttavia, periodicamente, come una marea, le barriere si indeboliranno al punto da svanire. La grande calamità di 3,6 miliardi di anni fa è stato a causa di questa sparizione."


"Oltre al Regno Divino ci sono delle razze aliene che sono le nemiche mortali dell'umanità. Inoltre desiderano oltremodo le risorse del Regno Divino. Questo ha condotto a grandi guerre tra razze diverse. In passato una guerra sanguinosa ha sconvolto l'intero Regno Divino, e quasi tutti i maestri di arti marziali sono morti a causa di essa! Anche il capo di quei guerrieri allora, l'Empireo Sigillo Divino, è morto per questo..."


Lin Ming si emozionò: "Razze aliene?"


"Sì, queste razze possiedono leggi e metodi di coltivazione diversi. In realtà si dice che il Concetto di 33 Cieli che alleni sia quello più elevato perché è adatto a tutti i piani dei 33 Cieli, questo significa che è adatto anche per le razze aliene"


Le parole dell'Empirea erano sbalorditive. Lin Ming ne fu incredibilmente scioccato. Allora era così! Questo era il vero volto delle leggi dei 33 Cieli e ciò che l'Empireo Sigillo Divino aveva coltivato erano proprio queste leggi dei 33 Cieli.
                                


                                



