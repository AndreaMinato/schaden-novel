---
weight: 13330
title: Capitolo 1333 – 100 Giorni d'Ispirazione
pubDate: 2025-12-15T08:37:10.351Z
tags:
    - mw
---


<em>CAPITOLO SPONSORIZZATO, ringraziamo SimoneF!
3 capitoli in coda, 0/5
-Schadenfreude</em>


Lin Ming sondò la tavoletta di giada di Sogno Divino. Sentì un lieve dolore nel suo mare spirituale, come se fosse stato infilzato da degli aghi. Sembrava che i pensieri contenuti nella tavoletta fossero fin troppo intensi.


Lin Ming non dubitava che, anche se uno non avesse coltivato la legge del Sogno Divino, anche guardare la tavoletta sarebbe stato di grande beneficio per l'anima. L'energia contenuta in essa era simile ad un piccolo shock che stimolava la crescita dello spirito. Se uno l'avesse letta per molto tempo, avrebbe aiutato a potenziare lo spirito e la volontà.


La tavoletta del Sogno Divino era divisa in molte sezioni.


La prima riguardava per lo più le arti illusorie.


Queste illusioni passavano da attacchi a tecniche di occultamento fino ad occuparsi anche di formazione magiche; includeva ogni argomento.


Tra di esse c'era la tecnica della Rinascita del Corpo. Se un guerriero al Lord Divino realm avesse usato questa abilità, nemmeno un Grande Re del Mondo avrebbe potuto smascherare il suo travestimento.


In effetti, non era più un'illusione, invece era una serie di cambiamenti nel corpo e nell'anima. Questa tecnica non era potente, ma era comunque molto pratica.


Poi c'era l'Arte del Controllo Spirituale, lo spazio del sogno divino, la Melodia Immortale dell'Anima e del Sogno, l'Interpretazione dei Sogni e ogni sorta di altro metodo di coltivazione potentissimo che Bing Meng aveva mostrato durante l'Incontro di Arti Marziali Assoluto. Erano tutte registrate nel dettaglio nella tavoletta di giada. Si poteva dire che questa tavoletta di giada fosse una raccolta delle migliori eredità del Palazzo di Sogno Divino.


Sotto questo aspetto, nonna Miraggio non aveva cercato di nascondere nulla da Lin Ming. Questo perché era sicura che il giovane non sarebbe riuscito ad apprendere molto durante i cento giorni che gli erano stati concessi.


La tavoletta di giada di Sogno Divino era completa, includendo ogni sorta di complessa legge e runa. Se uno non avesse avuto già un certo livello di comprensione, sarebbe stato estremamente difficile ricordarsi tutto questo. Perfino un praticante di arti marziali al Mare Divino Realm dalla memoria fotografica non sarebbe riuscito a farlo.


Sarebbe stata una situazione simile a quella di uno scacchista mortale mentre ricordava ogni mossa che aveva fatto. Sarebbe riuscito a richiamare alla memoria ogni movimento dei pezzi, riproducendoli tutti nella sua mente, ma qualcuno che non capiva gli scacchi non ci sarebbe riuscito, nemmeno se avesse rivisto la partita chissà quante volte.


"Questa tavoletta di giada è davvero misteriosa e completa. Nonostante possa ricordarmene il contenuto in cento giorni, sicuramente ci saranno dei punti che non capirò..."


Lin Ming era molto grato all'Empirea Sogno Divino. Gli aveva permesso di leggere tutte le sue eredità. Questo non era un piccolo favore.


Percepire le leggi era un processo molto noioso. Tuttavia Lin Ming si dedicò al processo, studiando rapidamente le leggi. In termini di diligenza e dedizione, non era inferiore ad Hang Chi. Un vero praticante di arti marziali aveva bisogno di una certa moralità e della capacità di resistere alla solitudine. Dopotutto nemmeno un mortale avrebbe potuto sopportare un isolamento di diversi anni o anche di decine di anni.


Così Lin Ming si sedette e ponderò. Ogni tanto avrebbe passeggiato avanti e indietro, altre volte avrebbe disegnato delle immagini nell'aria. Lentamente la legge del Sogno Divino gli divenne sempre più chiara.


"Capisco... così lo spazio del sogno divino è un incantesimo inondato di energia del sogno divino e poi controllato con la fonte spirituale."


Lin Ming toccò i marchi nel suo mare spirituale. Poteva percepire l'energia che aveva assorbito nello spazio del sogno divino. Sotto il suo controllo avvenne ogni sorta di cambiamento.


A causa dell'esistenza del Cubo Magico, Lin Ming poteva vedere chiaramente come circolava l'energia. In effetti lo vedeva ancora meglio delle discepole del Palazzo di Sogno Divino.


Il Cubo Magico stesso era un tesoro di più alto livello condensato dal divino dell'universo. Se uno avesse avuto la capacità di attivare il Cubo Magico per uccidere gli altri, allora avrebbe potuto uccidere all'istante perfino un Empireo. Ma nello stato in cui era, Lin Ming poteva usare solo una piccola porzione della sua forza. Anche così, usarlo per allenarsi era di grande beneficio per l'anima.


Inavvertitamente uno strato di incantesimi iniziò ad apparire attorno a Lin Ming. Il giovane cadde in una profonda trance, ignorando tutto il resto ed entrando nel mare della legge del Sogno Divino.


Era come un fondo marino secco che assorbiva avidamente la pioggia.


Passarono i giorni; allenarsi faceva perdere la percezione del tempo. Quando meditava, 100 giorni sarebbero trascorsi in un lampo.


"Sono passati 100 giorni!"


Mentre Lin Ming era in contemplazione, la voce della vecchia risuonò nelle sue orecchie. Il suo tono era un po' rozzo e un po' prepotente.


Lin Ming aprì gli occhi. Di fronte a lui si erano radunate scie di luci che alla fine formarono una vecchia con degli abiti voluminosi. La sua figura magra non si addiceva affatto ai suoi vestiti.


Era nonna Miraggio.


"Hai finito di esaminarla?" Disse nonna Miraggio con un sorriso di derisione. Non credeva che Lin Ming avesse davvero esaminato e ricordato il contenuto della tavoletta.


C'erano due motivi per questo. Primo, Lin Ming non possedeva Fonte Spirituale e, secondo, non aveva un maestro a guidarlo. In questa situazione, se Lin Ming avesse appreso la Legge del Sogno Divino sarebbe stato davvero bizzarro. Figuriamoci studiarla, sarebbe stato impossibile per lui ricordare il contenuto della tavoletta. Questo perché era fin troppo complesso.
Se uno non avesse capito le leggi che lo governavano, come avrebbe potuto ricordare tutte quelle rune estremamente intricate?


Lin Ming scosse la testa e disse con sincerità: "Non ci sono riuscito."


Cento giorni erano sufficienti per fargli esaminare la tavoletta, ma per comprenderle e dedurle perfettamente non bastava questa quantità di tempo limitata.


"Eheh." Nonna Miraggio sogghignò, dalla sua espressione sembrava che se lo aspettasse.


Era sicura che Lin Ming avesse delle intenzioni malvagie, credeva che volesse conquistare qualche giovane donna qui. Dopotutto ogni ragazza qui era un individuo sbalorditivo, se avesse potuto prendere il loro yin primordiale sarebbe stato di grande beneficio per lui. Se non mirava a questo, allora perché avrebbe scelto di studiare la legge del Sogno Divino, qualcosa che non poteva sperare di comprendere?


Non poteva capire perché Sogno Divino avesse accettato la richiesta di questo ragazzo. Ma dato che l'Empirea aveva accettato, non poteva opporsi alla sua decisione. Dopotutto Sogno Divino era la vera padrona del palazzo.


"Bene, allora ti darò altri cento giorni. Questi sono anche gli ultimi cento giorni che avrai a disposizione. Le tavolette di giada del Sogno Divino sono pochissime qui. Ce ne sono tre, due sono copie e una è l'originale. Non posso lasciartela tenere per sempre."


Da questo punto di vista, nonna Miraggio non stava cercando di mettere in difficoltà Lin Ming. Valeva anche per gli altri Sect. Le eredità delle potenze trascendenti erano estremamente preziose e ad ogni discepolo veniva concessa una quantità di tempo molto limitata per studiarle.


Lin Ming non aveva intenzione di perdere tempo con l'atteggiamento scortese di nonna Miraggio. Disse: "Non ho fretta di percepire la tavoletta di giada. Ci sono molti punti in cui sono confuso. Nei prossimi cento giorni vorrei prendere in prestito dei testi dal padiglione della libreria."


Prima, nonna Miraggio aveva detto che se Lin Ming avesse voluto leggere qualcosa dal padiglione, avrebbe potuto mandare qualcuno a passargli dei libri. Tuttavia, solo lui sapeva cosa voleva davvero leggere, quindi sarebbe stato più conveniente se ci fosse andato lui stesso.


Nonna Miraggio si accigliò. All'inizio voleva rifiutare, ma pensandoci, disse con tono beffardo: "Puoi andarci se desideri."
                                


                                



