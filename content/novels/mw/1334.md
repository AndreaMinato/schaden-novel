---
weight: 1334
title: Capitolo 1334 – Arte dello Spostamento dell'Anima
pubDate: 2025-12-15T08:37:10.351Z
tags:
    - mw
---


<em>CAPITOLO SPONSORIZZATO, ringraziamo SimoneF!
2 capitoli in coda, 0/5
-Schadenfreude</em>


Il padiglione della libreria era localizzato in un mondo separato nel Divino Palazzo. All'ingresso c'era una grossa insegna nel linguaggio del Regno Divino del passato ed emanava un'aura molto antica.


Dopo che Lin Ming entrò nel padiglione, sentì di essere stato sondato. Se non fosse stato per l'aumento della sua percezione dopo aver coltivato la legge del Sogno Divino, non sarebbe riuscito a capirlo.


Sapeva che c'erano alcune persone che lo stavano spiando in segreto.


Non se ne preoccupò. Entrò nel padiglione e si guardò attorno. C'erano file di librerie in cui erano allineate con cura innumerevoli tavole di giada. Una qualunque di esse avrebbe contenuto una quantità incredibile di informazioni. Non solo includevano ogni tecnica arcana del palazzo, ma anche la storia dell'intero Regno Divino, la geografia, i costumi e le situazioni delle varie regioni dei 3000 Grandi Mondi. C'erano anche informazioni su ogni organizzazione che occupava queste terre.


Mentre Lin Ming stava guardando queste tavolette, si fermò all'improvviso.


"Mm?"


Aveva scoperto che c'era un incantesimo invisibile che gli impediva di entrare nelle profondità del padiglione. Era simile allo spazio del sogno divino di Bing Meng, ma c'erano alcune differenze.


L'incanto era molto più potente del dominio di Bing Meng. Tuttavia non aveva nessun intento omicida, né capacità offensiva. La sua sola funzione era impedire a Lin Ming di avanzare.


"Ah ecco. C'è qualcosa di così strano nel padiglione?"


Lin Ming si ricordò del sorriso astuto di nonna Miraggio e finalmente capì perché aveva mostrato un'espressione così divertita. Non era facile accedere a questo padiglione. Se uno non avesse potuto sciogliere questo incantesimo, allora non sarebbe riuscito ad avanzare.


Ma per Lin Ming questo incantesimo non era niente di che. Finché uno avesse capito la legge del Sogno Divino avrebbe potuto dividere facilmente questa energia caotica ed entrare senza impedimenti.


In un attimo l'energia del sogno divino attorno a Lin Ming si divise come una corrente d'acqua attorno ad una roccia, permettendogli di inoltrarsi nelle profondità del padiglione.


"Mm? È entrato?"


Nonna Miraggio, che lo stava osservando in segreto per tutto questo tempo, ne fu sorpresa. Se uno avesse voluto superare quell'incantesimo avrebbe dovuto contare sulla legge del Sogno Divino. Altrimenti, se uno avesse usato la forza bruta per superarlo, avrebbe ricevuto il contrattacco della formazione. All'inizio la vecchia pensava che Lin Ming avrebbe contato sulle fondamenta della sua coltivazione e sulla sua forza formidabile per precipitarsi nelle profondità del padiglione. Se l'avesse fatto, sarebbe stato respinto spietatamente dalla formazione.


Ma non si sarebbe mai immaginata che Lin Ming avrebbe usato la legge del Sogno Divino e sarebbe entrato facilmente.


Lin Ming aveva studiato da solo per cento giorni. Era riuscito a capire alcuni dei misteri intricati della legge del Sogno Divino senza una guida e privo di fonte spirituale?


Nonna Miraggio lo ritenne inconcepibile. Esistevano persone così talentuose al mondo?


Mentre Lin Ming avanzava, avrebbe esaminato le tavolette di giada attorno. Ogni tanto si sarebbe fermato a meditare su una di esse per un po' di tempo.


"Mm? Arte dello Spostamento dell'Anima?"


Aveva trovato questa tecnica arcana su una tavoletta. Poteva essere usata per appropriarsi del corpo degli altri. Avrebbe potuto aiutare uno spirito che aveva perso il suo guscio mortale ad impossessarsi di un nuovo corpo.


Per un'anima ottenere un nuovo corpo non era la scelta migliore. Questo perché ci sarebbero state delle incompatibilità tra di esse e se si fossero fusi forzatamente, sia il fisico che lo spirito avrebbero subìto dei danni. Quindi ottenere il corpo di qualcun altro non era così facile.


E questa tecnica adiuvava il processo. Poteva ridurre gli effetti collaterali negativi al minimo.


Era un'abilità arcana sviluppata da un antico Empireo. Nonostante non avesse un potere offensivo, né aiutasse a coltivare e sicuramente non fosse al livello di una potenza trascendente, il suo livello era estremamente alto. In particolare, per uno spirito che aveva perso il suo corpo, era un tesoro inestimabile.


Lin Ming certamente non ne aveva bisogno, ma sapeva che per Moguang e Mu Qianxue sarebbe stato di grande aiuto.


Lin Ming provava gratitudine nei confronti di entrambi. In passato aveva anche promesso di aiutarli a trovare un corpo adatto e questa Arte dello Spostamento dell'Anima era proprio perfetta per loro.


"Signorina Mu."


"Mm, capisco. Memorizziamo entrambi questo metodo. Quando torneremo nel continente Tianyan, potrai rispettare la promessa che hai fatto a Moguang dandogli un corpo."


La situazione di Mu Qianxue era difficile da risolvere, ma quella di Moguang non lo era affatto.


La coltivazione di Moguang non era troppo alta in passato. Lin Ming immaginava che, in termini umani, fosse stato tra il Divine Transformation e il Lord Divino realm. Non sarebbe stato affatto difficile trovare un corpo per lui nel Regno Divino.


Nonostante l'Arte dello Spostamento dell'Anima fosse di altissimo livello, non era affatto complessa. Lin Ming riuscì a comprenderla completamente in circa dieci giorni.


Poi continuò ad inoltrarsi nel padiglione, percependo sempre di più via via che avanzava.


Un mese dopo finalmente entrò nelle regioni intermedie della libreria. Qui l'incantesimo del sogno divino era ancora più formidabile di quello dei confini esterni. Comunque, dati i suoi progressi nella legge del Sogno Divino, scioglierli non fu affatto difficile.


Nonna Miraggio vide tutto questo e divenne ancora più sorpresa! Non poteva immaginare come Lin Ming fosse riuscito ad apprendere fino a questo punto la legge del Sogno Divino.


"Che diavolo, questo moccioso può entrare nelle regioni intermedie del padiglione?!"


Ora nonna Miraggio fu costretta ad ammettere che il talento di Lin Ming era sbalorditivo. Era convinta che fosse entrata grazie alla sua percezione assurda. Anche così, non avrebbe mai pensato che dopo essere entrato nelle aree esterne del padiglione, Lin Ming avrebbe passeggiato con noncuranza nelle regioni intermedie.
La sua percezione era di gran lunga superiore a quanto avesse previsto. Era riuscito ad arrivare a questo punto studiando da solo la legge del Sogno Divino? Era questo il livello di percezione di un vero genio?


Un mese, due mesi, tre mesi, quattro mesi...


Dalle regioni esterne, a quelle intermedie e alla fine arrivando in quelle centrali, Lin Ming continuò ad avanzare. Leggere le varie tavolette piene di una conoscenza inimmaginabile e resistere simultaneamente agli incantesimi erano un tipo di tempra dell'anima di Lin Ming.


<em>Hu!</em>


Il giovane superò il terzo incantesimo della libreria. Questa era anche la regione centrale. Qui Lin Ming poteva sentire una pressione profonda. Anche così dovette solo adeguarsi a questo stato per un po' di tempo prima di continuare.


Per evitare di attirare troppo l'attenzione, Lin Ming finse di essere indebolito, con la fronte sudata e il suo respiro ansimante.


Anche se stava facendo finta di avere difficoltà, nonna Miraggio lo trovava comunque difficile da accettare.


All'inizio la vecchia era rimasta sorpresa, ma ora era stordita per lo shock. Poteva spiegarsi il fenomeno solo pensando ad un talento mostruoso.


Anche se non gli piaceva quel giovane, doveva riconoscere il suo talento. Forse nell'intero Regno Divino solo Xiao Moxian poteva competere con lui.


Così Lin Ming rimase nel padiglione per 150 giorni. Insieme ai 100 giorni trascorsi a meditare di nuovo sulla tavoletta di Sogno Divino, aveva passato quasi un anno nel Divino Palazzo. Iniziò a prepararsi a lasciare la setta e a tornare nei piani inferiori.


Dopo aver raggiunto il Mare Divino Realm, non doveva avanzare di livello in fretta. Entrare nel Divine Transformation realm a 40 anni non era troppo tardi. L'aspetto più importante di cui doveva occuparsi era consolidare le sue fondamenta e la comprensione delle leggi.


Così avrebbe spianato la strada della sua coltivazione in futuro.


"Nonna Miraggio, la saluto. La ringrazio per essersi occupata di me nell'ultimo anno."


Lin Ming poteva solo dare l'addio a nonna Miraggio visto che Bing Meng e Sogno Divino erano ancora in isolamento.


Il volto rinsecchito della vecchia fremette un po', il suo colorito non era troppo buono. Non sapeva cosa dire di fronte ad un genio così mostruoso. Prima aveva pensato che Lin Ming fosse un qualche pervertito con delle intenzioni malvagie, ma solo dopo si era resa conto che stava davvero studiando la legge del Sogno Divino. Il suo talento superava il suo livello di comprensione: era semplicemente indescrivibile.


In realtà nonna Miraggio pensava che Lin Ming avesse qualche segreto, ma non importava quanto fosse ricca la sua immaginazione, non avrebbe mai pensato al Cubo Magico. Dopotutto il giovane era un enigma. Poteva solo immaginare che Lin Ming avesse qualche tesoro che aumentava la sua percezione di diverse volte, altrimenti sarebbe stato troppo incredibile.


Stringendo i denti, nonna Miraggio si tolse un anello dal dito e disse freddamente: "Questo è da parte di Sogno Divino."


Lin Ming si incuriosì e prese direttamente l'anello. Dato che Sogno Divino voleva che lo prendesse, non sarebbe stato scortese. Visto che non poteva vederla, Lin Ming si inchinò e disse: "La ringrazio Senior e per favore ringrazi l'Empirea Sogno Divino da parte mia. Ora partirò."


Poi Lin Ming si trasformò in un raggio di luce blu e volò via.


Nonna Miraggio rimase indietro con uno sguardo stordito. Fu solo dopo molto tempo che mostrò nuovamente un'espressione arcigna. Mormorò tra sé e sé: "I giovani di quest'era stanno diventando sempre più spaventosi. Questo Lin Ming... è l'incarnazione di un diavolo. Questa percezione è... semplicemente inimmaginabile..."
                                


                                



