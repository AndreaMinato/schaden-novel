---
weight: 13350
title: Capitolo 1335 – Radice Spirituale dell'Era Primordiale
pubDate: 2025-12-15T08:37:10.351Z
tags:
    - mw
---


<em>CAPITOLO SPONSORIZZATO, ringraziamo SimoneF!
1 capitoli in coda, 0/5
-Schadenfreude</em>


Dopo aver lasciato il Palazzo di Sogno Divino, Lin Ming sondò l'anello spaziale che nonna Miraggio gli aveva dato. Conteneva solo una tessera, marchiata con l'aura dell'Empirea. Dopo un ulteriore esame, poté confermare che era un talismano protettivo.


Il talento di Lin Ming era sorprendentemente alto e il suo futuro sarebbe stato illimitato. Il suo unico problema era che doveva ancora crescere. Quindi l'Empirea Sogno Divino aveva usato un po' della sua aura per creare un talismano protettivo per aiutare Lin Ming a difendersi da certe situazioni. Ma questa sorta di amuleto poteva essere usato solo una volta.


Anche così, era più che sufficiente. In altri momenti Lin Ming avrebbe dovuto contare sulle sue forze per sopravvivere alle prove e alle tribolazioni che doveva superare. Questo era il metodo con cui cresceva un genio. Doveva contare su sé stesso per farsi strada fino al picco delle arti marziali. Se avesse perso, sarebbe merito e si sarebbe ridotto in cenere.


"L'Empirea Sogno Divino è stata piuttosto generosa con me." Lin Ming era grato. La donna non era una sua amica, né era imparentata con lui in alcun modo. Era già un'altissima forma di benevolenza un trattamento del genere. Naturalmente anche Lin Ming sapeva che il motivo per cui l'aveva fatto era l'imminente grande calamità.


Ora, prima che tornasse nel continente Tianyan, Lin Ming doveva cercare un corpo per Moguang. Non era difficile al momento per lui. Moguang in origine era una bestia della razza demoniaca, tutto ciò che doveva fare era trovare una creatura adatta e poi aiutarlo a fondersi insieme al suo corpo con l'Arte dello Spostamento Spirituale.


"Signorina Mu, dove ci sono più bestie demoniache potenti nel Regno Divino?" Chiese Lin Ming.


"Dovrebbero essere nel mondo di Genesi Diabolica; quello sarebbe anche il mondo governato dall'Empireo Genesi Diabolica. Ci sono moltissime razze demoniache lì: demoni, diavoli, primitivi, tutti insieme sono di più degli umani. Perfino l'Empireo Genesi Diabolica stesso è imparentato un po' con la razza dei demoni."


"Mondo di Genesi Diabolica... non è il grande mondo in cui è Tian Mingzi?" Lin Ming si ricordava che le Terre Sacre You Ming erano localizzate proprio lì.


"Sì! È il Grande Re del Mondo di quel pianeta!" Anche se Mu Qianxue di solito aveva un atteggiamento indifferente, aveva difficoltà a rimanere tranquilla mentre parlava di Tian Mingzi. Lo odiava fino all'osso.


"Mm... il Mondo di Genesi Diabolica..." In questi ultimi anni Lin Ming aveva esaminato del materiale riguardo alle Terre Sacre You Ming. la setta aveva una popolazione di circa due bilioni di discepoli.


Due bilioni di discepoli sembravano tantissimi, ma in realtà, con le capacità dell'umanità di riprodursi e la durata della vita dei praticanti di arti marziali, la popolazione cresceva in modo esponenziale. Superare i due bilioni di persone era facile.


Tra di loro, le persone di scarso talento venivano mandate ad occuparsi delle varie innumerevoli industrie delle Terre Sacre You Ming. Solo le persone dal talento naturale superbo potevano rimanere nella sede vera e propria.


Un Terra Sacra di un Grande Re del Mondo era simile ad un enorme Reame Divino; era incredibilmente grande.


"Andiamo prima nel Mondo di Genesi Diabolica e cerchiamo un corpo per Moguang."


Lin Ming aveva già acquistato la sua nave spirituale. Finché avesse usato abbastanza pietre del sole viola, avrebbe potuto usarla per spostarsi nel vuoto. Andare nel mondo di Genesi Diabolica avrebbe richiesto solo diversi mesi.


Lin Ming non aveva fretta. Usò il tempo di viaggio per riflettere sulle ispirazioni che aveva ottenuto durante il suo soggiorno nel Palazzo di Sogno Divino.


Così Lin Ming entrò in un profondo stato etereo. Ogni sorta di marchio divino fluttuava attorno al suo corpo.


Mentre dedicava tutta la sua concentrazione ad allenarsi, Lin Ming non poteva percepire il passare del tempo. Presto trascorsero tre mesi. Fu solo quando ebbe all'improvviso una strana sensazione che aprì gli occhi. Sembrava che stessero avvenendo degli cambiamenti particolari nel suo corpo.


"Lin Ming, cosa c'è?"


Chiese Mu Qianxue.


"Sento che dopo aver usato il Cubo Magico così a lungo per comprendere la legge del Sogno Divino... sembra che ci sia qualche rapporto particolare tra la mia anima divina e il Cubo Magico. Potrei riuscire a stento a prendere in prestito la forza del Cubo Magico, forse un pochino..."


Prima d'ora Lin Ming non era mai stato in grado di attivare il Cubo Magico, solo Mu Qianxue ne era capace. Ma tutto ciò che le era rimasto era la sua anima divina. Se avesse attivato il Cubo Magico anche solo una volta, allora avrebbe consumato fin troppa forza spirituale. L'avrebbe fatta cadere in un altro sonno profondo. Se le conseguenze fossero state gravi, avrebbe bruciato il suo spirito e sarebbe morta.


"Puoi attivare il Cubo Magico?"


Mu Qianxue ne fu scioccata e si rallegrò immediatamente. Se Lin Ming poteva percepire un po' della forza del Cubo Magico negli stadi intermedi del Mare Divino Realm, allora una volta che fosse entrato nel Lord Divino realm o nello stadio del Sacro Lord, sarebbe riuscito a stimolare ancora di più la sua forza.
Questo significava che in una battaglia all'ultimo sangue, le sue capacità di uccidere sarebbero state incredibilmente terrificanti. Allora forse avrebbe potuto fare a pezzi perfino un Re del Mondo, distruggendo la sua anima per tutta l'eternità!


"Sfoderare il Cubo Magico per annientare i nemici è impossibile per il momento, ma posso cambiare alcune delle energie che circolano nella mia anima."


Nonostante fosse solo un piccolo progresso, era comunque un buon inizio per lui. Con il passare del tempo, Lin Ming sarebbe riuscito a sfruttare sempre di più la forza del Cubo Magico.


Mentre Mu Qianxue e Lin Ming stavano parlando, la nave spirituale tremò all'improvviso. Arrivarono in un mondo ampio; era il Grande Mondo di Genesi Diabolica.


In quanto uno dei mondi di prim'ordine del Regno Divino, il continente centrale del mondo di Genesi Diabolica era dieci volte più grande di quello del Grande Mondo delle Vere Arti Marziali. Di fronte ad una terra così enorme, perfino un pianeta sembrava un granello di sabbia insignificante.


Sopra questa grande terra c'erano innumerevoli Sect e famigli dedite alle arti marziali. Inoltre, anche l'organizzazione dell'Empireo, il Palazzo di Genesi Diabolica, era situato qui. Questo era davvero un posto pieno di innumerevoli maestri. Le origini di questa terra erano inimmaginabili.


Il Grande Mondo di Genesi Diabolica era tra i più potenti nel Regno Divino. Era inferiore a pochi pianeti, come quello della Gloria del Budda, dov'era localizzato il Monte Potala.


Naturalmente questi innumerevoli grandi Sect non avevano nessun rapporto con Lin Ming. Il suo unico obiettivo era di entrare nella giungla di Genesi Diabolica.


La giungla era piena di innumerevoli bestie demoniache. Lin Ming voleva catturare un demone di tipo cane più formidabile del corpo originale di Moguang. Voleva anche che il suo talento marziale fosse superiore. Questo poteva essere considerato il suo ringraziamento per tutto il suo aiuto.
Se non fosse stato per Moguang, Lin Ming non sarebbe mai riuscito ad attraversare la formazione e ad andare nel Sacro Continente dei Demoni. Anche durante le sue avventure nella Pagoda Celeste, sarebbe potuto perire a causa del piano del padrone della torre di impiantare un sigillo dello schiavo nella sua anima.


Tuttavia, voler trovare una bestia demoniaca dall'alto talento, che non era troppo vecchia, ed anche adatta a Moguang non era affatto facile.


Lin Ming trascorse cinque giorni a cercare senza risultato. Aveva visto solo qualche bestia demoniaca di qualità inferiore che non si disturbò a prendere.


Al sesto giorno, stava ancora cercando, ma non troppo lontano sentì strane fluttuazioni di vera essenza provenire da lontano. Queste fluttuazioni non provenivano da bestie feroci, ma da umani. Spesso molti praticanti di arti marziali si addentravano nella giungla per temprarsi: alcuni lo facevano per potenziare le proprie capacità combattive e altri volevano uccidere le bestie feroci e usare i materiali dei loro corpi.


Lin Ming aveva incontrato già molte volte una situazione del genere, ma grazie alla sua forza spirituale eccellente, aveva sempre scoperto l'altra parte in anticipo.


"Uno, due, tre... sei, sette, otto... ci sono otto persone in totale, tutte al Mare Divino Realm. Sono dietro al fogliame denso e sono nascosti dall'atmosfera di questa giungla, ma posso ancora sentire chiaramente le loro aure e le loro parole."


Lin Ming aveva passato più di un anno a coltivare la Legge del Sogno Divino. Facendo progressi, le sue Tre Essenze in Uno avevano raggiunto nuovi livelli e la sua percezione si era affinata sempre di più. In futuro, se Lin Ming avesse potuto allenare tutti i suoi sistemi di coltivazione ad un livello simile, allora la sua forza sarebbe aumentata drasticamente.


Naturalmente non era affatto facile. L'Empirea Sogno Divino aveva detto che nei 33 Cieli c'erano tre razze principali, l'umanità, i saggi e gli spirita. Tra di essi, gli umani erano più adatti al sistema di raduno dell'essenza, in particolare nel Regno Divino. Le persone che tentavano di allenare lo spirito avrebbero incontrato ogni sorta di difficoltà.


Lin Ming si nascose silenziosamente. A meno che non fosse assolutamente necessario, non voleva avere nessun contatto con la gente del Grande Mondo di Genesi Diabolica, per evitare complicazioni di ogni genere.


"Apprendista Senior Luo, abbiamo cercato per un mese, eppure non abbiamo trovato traccia della Radice Spirituale dell'Era Primordiale. Credo che sia inutile, la giungla è troppo grande. Cercare qualcosa delle dimensioni di un palmo non è diverso dal cercare un ago in un pagliaio."


"Non lamentarti. Nonostante le possibilità di trovarla non siano troppo grandi, siamo in molti. Questo è il motivo per cui le nostre Terre Sacre You Ming hanno mandato oltre un milione di discepoli per esplorare la giungla. Le persone che potranno trovarla riceveranno ricompense inimmaginabili e meriti gloriosi. Dovresti sapere che la radice contiene una traccia dell'energia del caos. Usarla per temprare il corpo è di estremo beneficio. Non ho davvero idea di come vogliano usarla, ma immagino che sia per l'apprendista Senior You Wujin."


Mentre parlava, questo apprendista Senior Luo aveva un'espressione piena di invidia. Era solo un discepolo della corte interna; il divario tra lui e You Wujin era incolmabile.


"Non credo. Gli Anziani potrebbero usarla in un altro modo. Ma è strano che negli ultimi 1000 anni l'antenato abbia radunato ogni sorta di materiale celeste e oltre il 90% di essi siano stati per la trasformazione del corpo. Mi chiedo per cosa siano? Che l'antenato stia pensando di coltivare il corpo e l'energia?"


Blaterò il discepolo della corte interna. Senza dubbio stava parlando del vero padrone delle Terre Sacre You Ming, Tian Mingzi.


Sentendo questo, Lin Ming si raggelò. Gente delle Terre Sacre You Ming? Sembrava che i nemici si incontrassero spesso.


"Radice Spirituale dell'Era Primordiale? Che sia una rara radice che contiene un po' dell'energia primordiale dell'universo? Avrebbe dei vantaggi inimmaginabili per chi coltiva la tecnica della trasformazione del corpo. Se potrò ottenerla, allora forse potrò aprire in una sola volta la Porta della Morte. Allora avrò aperto tutte e otto le Porte Nascoste e potrò finalmente iniziare ad accedere alle Nove Stelle dei Palazzi del Dao.


"Ma ciò che trovo strano sono le loro parole. Tian Mingzi sta cercando delle medicine per la trasformazione del corpo da tempo? Che voglia coltivare anche il corpo?"


Nonostante Mu Qianxue odiasse fino all'osso Tian Mingzi, non poté che riconoscere la sua forza. Sia in crudeltà, che in talento o piani, era incredibile. In passato, anche il nonno di Mu Qianxue, un Grande Re del Mondo importante, era stato ucciso dalle sue trame.


"Tian Mingzi non dovrebbe coltivare sia il corpo che l'energia..." Mu Qianxue escluse immediatamente questa possibilità. "Le persone che coltivano entrambi i sistemi devono iniziare il prima possibile. Altrimenti, cominciare sarebbe difficilissimo una volta che si forma il suo corpo spirituale.
Lin Ming, hai avuto ogni sorta di opportunità fortunata e hai iniziato a coltivare entrambi molto presto, eppure hai dovuto superare ogni sorta di problema per arrivare fino a questo punto. Tian Mingzi non farebbe mai qualcosa di così arduo e ingrato."


"Allora per chi sta cercando medicine? You Wujin?"


"Questo è ancora più impossibile." Mu Qianxue negò subito l'ipotesi. "Lo conosco bene. Per lui non c'è nessun altro più importante di lui. Perfino le vite di migliaia o milioni sono meno importanti di una sua unghia. Se spreca così tanto tempo e sforzi per fare qualcosa, dev'essere per sé stesso!"


"Allora..." Lin Ming si accigliò. Non si sarebbe mai immaginato che durante questo viaggio avrebbe incontrato discepoli delle Terre Sacre You Ming. Inoltre aveva anche ottenuto notizia della radice spirituale. Come poteva perdersi un tesoro spirituale così prezioso?
                                


                                



