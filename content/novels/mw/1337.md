---
weight: 1337
title: Capitolo 1337 – Origliare
pubDate: 2025-12-15T08:37:10.351Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Non l'abbiamo ancora trovata, ma è normale. La radice spirituale dell'era primordiale ha una sua coscienza. Non sarà facile trovarla. Ma non è importante. Le nostre Terre Sacre You Ming ha mandato un milione di discepoli e moltissimi altri coltivatori esterni. Prima o poi troveremo la radice spirituale. Comunque c'è un'altra missione che temo che non sarà facile da completare..."


Disse pensieroso il giovane pelato. Molti dei presenti non sapevano di quest'altro compito.


"Va bene, potete andare tutti ora."


Fece un cenno, mandando a riposare i discepoli della corte esterna delle Terre Sacre You Ming e gli altri. "Aspetta. Tu laggiù, qual era il tuo nome?"


Il giovane pelato indicò Lin Ming.


"Apprendista Senior, il mio cognome è Duanmu, Duanmu Qun."


Lin Ming disse con noncuranza un nome falso. Duanmu Qun era un elfo del Sacro Continente dei Demoni.


"Duanmu Qun, mm, sei stato bravo oggi. Nonostante i tuoi metodi di coltivazione siano rozzi e le tue fondamenta non siano troppo solide, puoi essere considerato piuttosto bravo per un coltivatore vagante. Domani potrai unirti al nostro gruppo!"


Durante la ricerca della radice spirituale, inevitabilmente avevano dovuto lottare duramente con qualche branco di bestia demoniaca. Il giovane pelato aveva intenzione di usare Lin Ming come carne di cannone e sacrificarlo all'inizio, ma non avrebbe mai pensato che sarebbe riuscito a sopravvivere grazie alle sue capacità.
Non solo, aveva anche la forza di uccidere diverse forti creature. Questo aveva un po' sorpreso il giovane pelato. Tra tutti i coltivatori vaganti che aveva incontrato che aveva incontrato negli ultimi giorni, Lin Ming sicuramente era il più potente.


Quindi il giovane pelato non aveva più intenzione di mandarlo a morire inutilmente. Invece aveva deciso di portarlo nella sua squadra. Durante un momento critico, Lin Ming poteva essere di buon aiuto e nelle situazioni pericolose, avrebbe potuto usarlo come scudo per risparmiare le forze della sua unità il più possibile.


"Ben fatto. Dopo che sarà tutto finito, farò una petizione al Sect per farti accettare come discepolo inserviente."


Il giovane pelato diede una pacca sulle spalle di Lin Ming, accennando di nuovo alla dolce attrattiva.


Lin Ming fece finta di essere pieno di gioia. Porse i suoi rispetti e disse: "Grazie per il suo riconoscimento. Posso solo sperare di essere all'altezza delle sue aspettative."


"Ahah, ben detto." Disse il giovane pelato, tutto sorrisi. Ma in realtà stava pensando: '<em>Questi coltivatori vaganti sono fin troppo facili da ingannare. Non sono nient'altro che formiche che rischiano la vita ogni giorno. Solo un piccolo vantaggio può spingerli a superare un mare di pericoli. Questo tipo vorrebbe diventare un discepolo delle mie Terre Sacre You Ming? Deve sopravvivere prima!'</em>


Mentre Lin Ming e gli altri andavano a riposare, il giovane pelato e diversi altri discepoli principali si radunarono nella sala principale dell'accampamento.


Queste persone erano tutti discepoli segreti di Tian Mingzi. Anche se erano suoi allievi, era estremamente difficile per loro vedere il Grande Re del Mondo, figuriamoci ricevere i suoi insegnamenti, ma in confronto agli altri avevano una posizione molto più importante!


Nelle Terre Sacre You Ming era solo Tian Mingzi a dominare. Era come una nazione mortale dove tutto il potere e l'autorità erano controllati dall'imperatore. Anche un parente distante era comunque imparentato con la casata reale; chi avrebbe osato offenderlo?


Quando molti di loro si radunarono nella sala principale, uno di loro tirò fuori un disco di formazioni dall'anello spaziale. Poi prese un cristallo viola e lo inserì nel disco, creando un incantesimo a mezz'aria.


Questo incantesimo poteva isolare questo spazio dall'esterno per evitare gli occhi indiscreti delle spie; era estremamente sicuro. Anche un praticante di arti marziali al Lord Divino avrebbe avuto difficoltà a superarlo. Inoltre una volta che l'incantesimo si fosse infranto, il disco di formazione avrebbe reagito, allertando tutti. Questo era un oggetto essenziale per le riunioni segrete dei discepoli delle Terre Sacre You Ming.


L'incantesimo spaziale tremolò. I discepoli delle Terre Sacre You Ming non si sarebbero mai immaginati che una lieve scia di energia del sogno divino si sarebbe infiltrata nella loro rete di sicurezza, osservando chiaramente la situazione.


Dopo aver coltivato la legge del Sogno Divino fino ad ora, la forza spirituale di Lin Ming era diventata incredibilmente potente. Anche se la sua percezione non avesse potuto trapassare lo spazio, non sarebbe stato difficile per lui passare oltre questo tipo di incantesimo.


Lin Ming poteva percepire che questi giovani erano almeno al grado di discepoli principali. C'erano molti aspetti di cui dovevano essere a conoscenza, specialmente riguardo alla radice spirituale dell'era primordiale. Forse sapevano perfino perché Tian Mingzi stava raccogliendo così tante medicine della trasformazione del corpo.


"La radice spirituale dell'era primordiale è davvero difficile da trovare!" Dopo che l'incantesimo si estese attorno, un discepolo iniziò a lamentarsi.


"È normale. La radice spirituale non è facile da affrontare. Anche se la trovassimo, non possiamo essere imprudenti. Fortunatamente, la setta ha mandato molti discepoli e possiamo formare un'enorme formazione per imprigionarla. C'è anche un enorme numero di coltivatori vaganti che possiamo usare come carne da cannone. Se possiamo ottenere la radice spirituale, renderemo un grande contributo e otterremo infinite ricompense dal Sect. Forse ci sarà qualche possibilità di studiare la potenza trascendente delle nostre Terre Sacre You Ming."


Quando i discepoli sentirono queste parole, si entusiasmarono tutti. Nonostante le potenze trascendente delle Terre Sacre You Ming fossero incomplete, erano comunque un'eredità che avrebbe fatto ribollire il sangue di desiderio.


Mentre discutevano del piano, uno di loro cambiò all'improvviso argomento: "Mi chiedo cos'abbia intenzione di fare l'onorabile maestro di recente. Non solo vuole che troviamo preziose medicine della trasformazione del corpo, ma vuole anche che cerchiamo la posizione di Lin Ming... questo Lin Ming è arrivato al secondo posto dell'Incontro di Arti Marziali Assoluto. Ma anche se è arrivato secondo, in realtà è più o meno allo stesso livello di Bing Meng. Si può dire perfino che sia il numero uno al Mare Divino Realm nell'intero Regno Divino. L'apprendista Senior Maggiore non può competere affatto con lui."


Lin Ming sussultò: "Mi sta cercando?"


Non credeva che Tian Mingzi lo stesse cercando perché voleva bere un po' di tè con lui e chiedergli se volesse unirsi alle Terre Sacre You Ming.


Mentre ci pensava, si rese conto che forse aveva scoperto il suo rapporto con Mu Qianxue. Poteva anche aver immaginato che avesse il Cubo Magico?


Indubbiamente era una situazione pericolosa per lui. Una volta che le notizie riguardo al Cubo Magico si fossero diffuse in giro, non avrebbe più avuto tregua.


Lin Ming fece un respiro profondo per calmarsi. Ripensò rapidamente ad ogni momento in cui avrebbe potuto rivelare la sua identità. "Signorina Mu, che Tian Mingzi abbia trovato qualche indizio dal Manuale del Tiranno Celeste?"


Lin Ming aveva usato le Cento Onde Continue al torneo e il manuale era un'eredità delle Terre Sacre Qianyu.


"No."


Mu Qianxue scosse la testa. "Il Manuale del Tiranno Celeste in origine era un'eredità conservata dalle Terre Sacre Qianyu. Nessun altro a parte me le ha coltivate. Nemmeno Tian Mingzi fa eccezione. Semplicemente non lo conosce. Inoltre il Manuale del Tiranno Celeste è un antico metodo di trasformazione del corpo tramandato dai tempi antichi di 3,6 miliardi di anni fa. Forse qualcun altro lo possedeva oltre alle Terre Sacre Qianyu. Tuttavia non posso confermarlo."


Lin Ming annuì. Si calmò e continuò ad ascoltare.


"Credi che l'onorabile maestro possa aver capito che segreti ha Lin Ming?" Chiese all'improvviso un discepolo. Il giovane pelato si accigliò e disse freddamente: "Smetti di dire sciocchezze! Non so che motivo abbia di cercare Lin Ming, forse non è nemmeno per ucciderlo. In ogni caso, dobbiamo solo seguire ordini. Sopratutto questa questione dev'essere tenuta assolutamente segreta. La situazione è troppo delicata. Possiamo informare solo i discepoli principali di questo. Per quanto riguarda i discepoli vaganti, non possiamo divulgare queste informazioni, altrimenti questo segreto si diffonderà in giro."


"Capito!"


"Bene. Allora continueremo così. Domani cercheremo di nuovo la radice spirituale dell'era primordiale."


Dopo che i discepoli finirono di parlare, Lin Ming divenne assorto.


Tian Mingzi stava cercando materiali per raffinare pillole per la trasformazione del corpo e stava anche provando a trovarlo, che piani aveva?


"Le sue trame sono estremamente intricate e misteriose. Anche se ha fatto parte delle Terre Sacre Qianyu per così tanti anni, non l'ho mai capito completamente. Il suo talento e la sua forza sono sempre state un mistero, persino fino ad ora. È una persona altamente ambiziosa che non segue il senso comune. Nonostante non so cosa voglia da te, non puoi permettergli di trovarti."


"Capisco. Prima di avere la forza di lottare contro un Grande Re del Mondo, non posso entrare assolutamente in contatto con Tian Mingzi. Altrimenti sarebbe semplicemente un suicidio."


Anche se aveva detto questo, Lin Ming non voleva comunque perdersi la radice spirituale dell'era primordiale. La sua tecnica per cambiare il suo aspetto che aveva appreso dal Palazzo di Sogno Divino, quando veniva usata da un Lord Divino, poteva perfino ingannare un Grande Re del Mondo. Lin Ming poteva contare sul Cubo Magico per usare questa tecnica. Inoltre sarebbe stato difficile per lui incontrare Tian Mingzi qui.


Pensando a questo, Lin Ming si sedette e iniziò a meditare. Coltivava sempre; la diligenza e il duro lavoro erano i requisiti base di un genio.


La notte passò silenziosamente. Il mattino dopo il sole brillò attraverso la tettoia della giungla. Incontrarono branchi di feroci bestie demoniache, ma Lin Ming se la cavò bene durante quelle battaglie. Questo sorprese sempre di più il giovane pelato. La forza di Lin Ming era di gran lunga superiore rispetto a quella degli altri coltivatori che non provenivano da Terre Sacre.


Mentre l'unità si inoltrava nelle profondità della giungla, il miasma attorno divenne sempre più denso. Il suolo iniziò a diventare fangoso, sembrava fossero capitati in una palude.


"Questa palude nera..." Il giovane pelato si accigliò. Da ciò che sapeva, questa sorta di terreno era spesso infestato da bestie demoniache in agguato. Il miasma e il fango avrebbe ostacolato la loro percezione. Quindi passare attraverso quest'area avrebbe reso particolarmente vulnerabili agli attacchi a sorpresa. C'era bisogno di una guida per passare, così una volta che fosse apparso un pericolo, tutti gli altri avrebbero potuto reagire velocemente e andarsene.


Il giovane pelato guardò Lin Ming: "Esploreremo quest'area. Duanmu Qun, vai avanti tu per primo. Tra un'ora ti faremo sostituire da Zhong Feng."


Quando sentì queste parole, l'espressione di Lin Ming si irrigidì. Senza dubbio stare davanti era la posizione più pericolosa.


Il giovane pelato disse freddamente: "Di cos'hai paura? Con noi dietro di te, hai paura che subiremo una sconfitta? Inoltre ti sostituiremo dopo un po'."


"Allora... va bene. Apprendisti Senior, dovete essere veloci. Se ci assalisse qualche pericolo, allora potrei non riuscire a resistere." Disse un po' debolmente Lin Ming.


"Ahah, non preoccuparti!" Disse sorridendo il giovane pelato. Certamente voleva preservare la vita di Lin Ming il più possibile, ma questo solo perché era ancora utile. Se ci fosse stato qualche tipo di grave pericolo, allora avrebbe potuto solo abbandonarlo.


Così Lin Ming andò di fronte all'unità. Con la sua percezione, poteva sentire ogni singolo movimento nel raggio di mille chilometri. Nemmeno il miasma e la palude nera potevano sperare di fermarlo!


Dopo essersi inoltrato per 100 piedi nella palude, scoprì che c'era un potente pitone in agguato, i suoi grandi occhi neri lo stavano fissando avidamente.
                                


                                



