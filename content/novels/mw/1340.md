---
weight: 13400
title: Capitolo 1340 – Uccidere e Prendere il Sangue
pubDate: 2025-12-15T08:37:10.352Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


<em>Woosh! Woosh! Woosh!</em>


Innumerevoli peli di radice si drizzarono come lance. La vera essenza protettiva di due discepoli delle Terre Sacre You Ming più in basso fu trafitta direttamente. Con un lieve crepitio, queste liane scavarono come vipere nei petti dei due discepoli. Tutta la loro carne e la loro essenza di sangue furono risucchiate via e dopo poco tempo i due furono ridotti in due cadaveri rinsecchiti.


<em>Hu!</em>


Una ricca energia del sangue avvolse il mondo attorno. L'ambiente era diventato rosso e l'odore del sangue si diffuse attorno. C'era un'atmosfera vasta e dalla forza sconfinata che portò caos.


"Un dominio!"


Lin Ming sussultò. Questa radice spirituale dell'era primordiale era riuscita a coltivare un suo campo di forza! Era quasi come un praticante di arti marziali umano!


In questo dominio c'erano le aure delle leggi del sangue, del qi primordiale e del legno. Nonostante non sembrassero raffinate e ci fossero molti punti deboli in esse, la radice spirituale poteva coprire cento chilometri d'area, avvolgendo tutti!


"Mettetevi in formazione!"


Il Maestro della Sala Luo vestito di blu lanciò all'improvviso una bandiera. Il tesoro fluttuò nell'aria, disperdendo completamente l'atmosfera sanguinosa. I cinque maestri della sala volarono attorno a lui, sfoderando ognuno il proprio strumento magico. Per un momento i sei si coalizzarono, formando il fantasma di un re demoniaco a sei braccia dietro di lui.
Questa era un'arte diabolica delle Terre Sacre You Ming: il Re della Saggezza a Sei Braccia. Nonostante non fosse una potenza trascendente, questi sei guerrieri al Lord Divino avevano già allenato questo metodo di coltivazione per 10.000 anni. Ora che avevano unito le forze, innumerevoli fantasmi di re demoniaci sfrecciarono fuori dalla bandiera. Gli spettri gridavano e i demoni ruggivano, i loro ululati risuonavano nelle orecchie.


L'immagine del Re della Saggezza a sei braccia si scontrò con il dominio della radice spirituale!


"Fuguang, la Creazione del Demone della Pioggia di Sangue!"


Gridò il maestro della Sala Luo.


"Sì!"


Se aveva ottenuto questa carica prima di diventare un Lord Divino, You Fuguang poteva essere considerato un individuo sbalorditivo. Aveva visto molti fenomeni incredibili ed era anche sopravvissuto a molti pericoli mortali. All'inizio era stato colto dal panico per un breve momento a causa dell'agguato nemico, ma ora si era ricomposto.


"Compagni, offrite un sacrificio di sangue, Demoni della Pioggia di Sangue!"


Mentre parlava, You Fuguang si morse la punta della lingua e sputò un po' di sangue in cui c'era un po' di essenza. Poi questo liquido si trasformò in un orribile demone del sangue.


E dopo che lo fece lui, anche gli altri discepoli delle Terre Sacre You Ming lo seguirono a ruota. Si morsero la punta della lingua e sputarono sangue. Ogni foschia cremisi si trasformò in un demone!


Le basi della formazione erano di usare l'essenza di sangue dei coltivatori per formare uno schieramento di re demoni sanguigni. Una volta usata questa mossa, inevitabilmente ci sarebbe stato un danno alla fonte vitale dell'utilizzatore. A meno che non fosse una situazione disperata, non avrebbero usato questa formazione.


Alcuni discepoli delle Terre Sacre You Ming esitarono all'inizio. Dopotutto era essenza di sangue, nessuno l'avrebbe gettata via con noncuranza. Ma in quel momento poterono solo farsi coraggio e seguire gli ordini.


You Fuguang gridò: "Discepoli delle Terre Sacre You Ming, ascoltate i miei ordini! Usate tutte le vostre forze per uccidere questa radice spirituale! Più divora la carne e l'essenza di sangue dei praticanti di arti marziali, più diventa forte! Ma una volta che sarà catturata, sarà un grande merito per tutte le persone coinvolte nella missione! La radice spirituale è qualcosa di cui ha bisogno l'antenato Tian Mingzi e sarà generoso con le sue ricompense.
Siete tutti discepoli della corte interna e nelle Terre Sacre You Ming ci sono centinaia di milioni di voi! Volete rimanere nella corte interna per il resto della vostra vita? Non desiderate vedere l'antenato per il resto della vita? Non volete studiare una potenza trascendente?"


"Le occasioni per arricchirsi sono accompagnate dai pericoli; questa è la vostra occasione! Garantisco che otterrete ricche ricompense! Il loro valore supererà quello dell'essenza di sangue che pagherete! Compagni, usiamo tutte le nostre forze e catturiamo questa radice spirituale!"


Le parole di You Fuguang erano piene di passione e contenevano una forza entusiasmante.


I discepoli delle Terre Sacre You Ming che avevano esitato a rinunciare alla loro essenza di sangue furono incoraggiati dal discorso del maestro della sala.


In effetti questa era la loro opportunità. Se avessero potuto trovare la medicina che Tian Mingzi stava cercando, sarebbe stato un enorme merito!


Se non fosse stato per il territorio speciale della giungla di Genesi Diabolica che necessitava una ricerca a tappeto, non avrebbero mai avuto l'occasione di completare una missione per Tian Mingzi.


I 200-300 discepoli delle Terre Sacre You Ming sputarono la loro essenza di sangue, che si trasformò in re demoni sanguigni, che si precipitarono tutti verso i peli delle radici.


<em>Rumble rumble rumble!</em>


L'energia crebbe all'impazzata e il sangue iniziò a scorrere. Alcuni demoni furono distrutti, ma anche un'enorme quantità di radici spirituali furono bruciate e tagliate a metà!


Questi mostri del sangue possedevano delle proprietà estremamente corrosive. Anche la radice spirituale fu bruciata!


I discepoli e gli Anziani delle Terre Sacre You Ming non erano delle nullità qualunque. Se avessero osato andare a catturare la radice spirituale, naturalmente avevano certe abilità su cui contare.


"Continuate! Fino alla fine!"


Gridò ancora You Fuguang mentre sputava altra essenza di sangue.


Nonostante ogni volta stesse sputando solo poca essenza di sangue, come poteva continuare così?


Alcuni discepoli delle Terre Sacre You Ming si rivolsero ai coltivatori vaganti.


"Voi! Offrite tutti la vostra essenza di sangue! Sbrigatevi!"


Anche i discepoli attorno al giovane pelato iniziarono a gridare.


"Che state lì impalati? Volete morire?!"


Mentre parlavano, diversi discepoli delle Terre Sacre You Ming brandirono le loro armi, un intenso intento omicida trapelò dai loro corpi, come se fossero sul punto di attaccarli da un momento all'altro.


Se avessero davvero combattuto, allora non ci sarebbe stato bisogno per i sei guerrieri al Lord Divino realm o al Divine Transformation realm di intervenire. Solo il giovane pelato e il suo gruppo da soli potevano annientare decine di coltivatori vaganti!


La differenza di forza era fin troppo grande!


Lin Ming si accigliò. Questi discepoli stavano offrendo la loro essenza di sangue, e ora volevano che i coltivatori vaganti facessero lo stesso?


Finché i discepoli delle Terre Sacre You Ming fossero riusciti a prendere la radice spirituale, sarebbero riusciti a godersi innumerevoli ricompense. Ma i coltivatori vaganti presenti? Se avessero consumato la loro essenza di sangue avrebbero ricevuto gli stessi generosi premi?


Il giovane pelato disse ad alta voce: "Oggi vi prometto che, finché offrirete essenza di sangue e lotterete con tutte le vostre forze, dopo questa battaglia sarete ammessi nelle Terre Sacre You Ming come discepoli ufficiali! Non è qualcosa che sognate ardentemente?"


In effetti lo desideravano, ma sapevano anche che questa posizione in realtà sarebbe stata di inserviente. Ad essere sinceri, sarebbero stati dei servi.


Bruciare l'essenza di sangue e anche partecipare ad una battaglia in cui probabilmente sarebbero morti, tutto per diventare un inserviente, non stavano sottovalutando troppo il valore delle loro vite?


Molti coltivatori vaganti non volevano ubbidire.


Il giovane pelato mostrò un'espressione fredda: "Bruciate la vostra essenza di sangue o morite, fate la vostra scelta!"


Per questi coltivatori era impossibile scappare dal dominio della radice spirituale. E in quel momento, i discepoli delle Terre Sacre You Ming stavano spingendo apposta l'energia dispersa del dominio verso i confini, dov'erano posizionati i coltivatori vaganti.


Per un po', il potere del dominio si intensificò in quella zona. L'aura caotica si arricchì sempre di più. Anche se l'energia caotica della radice spirituale non poteva ancora trasformarsi in qi primordiale elementare, era comunque pesante come una montagna. Con così tanta energia ad opprimerli, i coltivatori vaganti avevano difficoltà perfino a respirare!


Alcuni di loro impallidirono perché non potevano resistere alla pressione. Altri di loro rilasciarono grida miserabili mentre le loro giunture crepitavano e parti dei loro meridiani si rompevano. Erano coltivatori solitari, non potevano fare come i discepoli delle Terre Sacre You Ming e mettersi in formazione per resistere a questo dominio.


"Umpf! Preferite le maniere forti! Avete solo voi stessi da biasimare."


Il giovane pelato sogghignò con fare maniacale. In quel momento You Fuguang rise freddamente: "Perché state perdendo tempo? Uccidete i coltivatori vaganti che non offrono la loro essenza di sangue ed estraetela!"


In quanto guida dei Demoni della Pioggia di Sangue, You Fuguang non vedeva l'ora di sconfiggere la radice spirituale. Questo era un risultato importante da aggiungere alla sua serie di meriti!


Anche con la sua posizione, a You Fuguang venivano date raramente delle opportunità per fare missioni per Tian Mingzi. Questa era un'occasione incredibile per lui. Se l'avesse completata perfettamente, avrebbe ottenuto ricompense inimmaginabili. Inoltre il suo prestigio sarebbe aumentato e sarebbe riuscito a fare ulteriori progressi lungo la strada delle arti marziali.


In una situazione simile, come poteva permettere a questi coltivatori estranei, che non erano nient'altro che un gruppo di formiche, di ostacolarlo?


"Sì, uccideteli tutti!"


Il giovane pelato si diede un colpetto sulla fronte. Uccidere questi coltivatori vaganti e prendere la loro essenza di sangue non era più semplice?


"F-fermi!"


Un coltivatore che stava resistendo nel dominio, vide che il giovane pelato stava per attaccare e gridò: "Perdonatemi! Sono disposto ad offrire la mia essenza di sangue!"


"Troppo tardi! Uccidervi è molto più semplice. Voglio tutta la tua essenza di sangue! Solo allora la potenza dei Demoni della Pioggia di Sangue aumenterà!"


Il giovane pelato rise e piantò la sua sciabola nel petto del coltivatore vagante. La differenza di forza tra di loro era troppo elevata e il gruppo era stato anche schiacciato dal dominio opprimente attorno a loro. Non potevano opporsi minimamente.


"Ahhh!"


Il coltivatore vagante che stava implorando pietà gridò di dolore, il suo corpo fremeva. Tutta la sua essenza di sangue fu risucchiata dal giovane pelato, trasformandosi in un demone cremisi che si precipitò verso la radice spirituale!


La potenza dei Demoni della Pioggia di Sangue era indubbia. Inoltre c'erano gli attacchi combinati dei sei Lord Divino che precipitavano verso il basso, tagliando i peli delle radici della pianta spirituale!


Ogni volta che un pelo veniva tagliata, schizzava un'enorme quantità di sangue.


Questa pianta estremamente malvagia era in grado di sanguinare.


<em>Woosh! Woosh! Woosh!</em>


La radice spirituale dell'era primordiale lottò violentemente. Questi rami impattarono sulla palude nera, sollevando milioni di jin di sangue verso l'alto, come uno tsunami.


<em>Bang!</em>


Diverse centinaia di rami colpirono simultaneamente i sei Lord Divino. Ma la formazione e la protezione del re demoniaco a sei braccia, bloccarono tutti gli attacchi della radice spirituale!


Tuttavia, sotto l'attacco della radice, i sei maestri non si sentivano molto meglio. Stavano persistendo più che potevano alla raffica di colpi. Durante questa guerra d'attrito, avrebbe vinto chi sarebbe resistito di più!


"Non è finita. Se avessi saputo che sarebbe stato così, allora avrei ucciso tutti quei coltivatori vaganti prima. Nonostante siano deboli, la loro essenza di sangue poteva essere ancora usata. Se fosse stata estratta tutta, sarebbe ancora più forte di quella che potremmo offrire."


Nonostante i discepoli delle Terre Sacre You Ming avesse una vitalità del sangue vibrante, quante gocce di essenza di sangue potevano bruciare? Come potevano essere paragonate a tutta l'essenza di sangue di questi coltivatori estranei?


[su_service title="Re della Saggezza" icon="icon: commenting" size="14"]I Re della Saggezza sono un tipo di divinità nel buddismo. Sono dei guardiani e manifestazioni dell'ira dei Budda. In particolare sono i protettori dei cinque Budda della Saggezza.[/su_service]
                                


                                



