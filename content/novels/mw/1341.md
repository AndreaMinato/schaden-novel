---
weight: 13410
title: Capitolo 1341 – Misure Drastiche
pubDate: 2025-12-15T08:37:10.352Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Quando il giovane pelato stava per continuare ad uccidere gli altri coltivatori vaganti, la palude sotto iniziò a rimbombare. Con un'esplosione, innumerevoli quantità di fango nero si dispersero in ogni direzione. Poi un pelo di radice dieci volte più spesso degli altri scattò all'improvviso.


Sembrava un drago nero che rilasciava un'aura incredibilmente terrificante. Questo era il corpo principale della radice spirituale dell'era primordiale!


Il mostro era intelligente ed era anche consapevole che questo era un momento critico per la sua sopravvivenza. Doveva mettercela tutta!


"Rahhh!"


La radice ruggì. Questa pianta era davvero capace di ruggire. L'onda sonica che emise si diffuse per cento chilometri, assordando i coltivatori.


"Fermatelo!"


"Grande Formazione dei Demoni Massacrati!"


I sei Lord Divino attaccarono insieme. Le giunture dei loro corpi emisero degli scricchiolii, i loro muscoli si espansero e i loro vasi sanguigni iniziarono a sporgere. La loro pelle iniziò a diventare rossa scura. Senza dubbio questa era una tecnica segreta della via demoniaca.


Nonostante questo tipo di tecnica segreta non bruciasse l'essenza di sangue, feriva la fonte della propria energia vita. Solo usarla una volta avrebbe indebolito di molto il proprio fuoco vitale, era un'arma a doppio taglio. La mossa finale per porre fine ad ogni scontro. Se non avessero potuto uccidere il loro nemico, allora sarebbero morti uno dopo l'altro, perché questa mossa esauriva di gran lunga la vera essenza e la vitalità del sangue.


I corpi dei sei maestri emanarono una grande luce nera che si avvolse attorno a loro. Dietro ai sei, una pergamena nera e una bianca iniziarono a srotolarsi lentamente, rivelando immagini di persone torturate e demoni condannati a morte. Solo guardare queste pergamene facevano sentire un senso di oppressione!


<em>Ahh!</em>


Le pergamene caddero all'improvviso, coprendo la radice spirituale.


La pianta si dimenò selvaggiamente, cercando di fare a pezzi le pergamene. I sei maestri iniziarono ad impallidire mentre il sudore colava scorreva sulla pelle dei loro volti.


"Fuguang, sbrigati! Usa la fase più forte dei Demoni della Pioggia di Sangue, così potremo sconfiggere questa creatura in un solo colpo!"


Il Maestro della Sala Luo ruggì. Ogni respiro di tempo in cui usavano la formazione dei demoni massacrati, costava mille anni di vita. Non potevano continuare così.


"Sì!"


You Fuguang osservò le diverse centinaia di coltivatori vaganti, il suo sguardo era pieno di un intenso e brutale intento omicida.


"Sbrigati e uccidili tutti!"


"Ottimo!" Il giovane pelato rise. Se avesse usato l'essenza di sangue di questi coltivatori, avrebbe potuto guadagnare dei meriti e non danneggiare la sua fonte vitale; era molto positivo per lui!


"Terre Sacre You Ming! Voi maledetti cani potete andare a morire!" Molti coltivatori vaganti imprecarono con rabbia. Iniziarono a sfoderare le loro armi, preparandosi a lottare fino alla morte.


"Combattiamo e poi scappiamo via!"


"Non voglio morire qui."


Di fronte alla morte imminente, nessuno riuscì a mantenere la calma. Nonostante anche loro potessero combattere, sapevano che c'erano molte probabilità che sarebbero morti tutti oggi.


"Fratellone, cosa facciamo?" Disse la ragazza vestita di blu a Lin Ming, il suo colorito era pallido e la sua espressione era piena di paura. Accanto a lei, anche la fronte di suo fratello era cosparsa di sudore.


E in quel momento, Lin Ming guardò il campo di battaglia di fronte a lui. La forza di questa radice aveva superato la sua immaginazione. Anche così, di questo passo, prima o poi la pianta sarebbe stata catturata. Questo era qualcosa che non voleva che accadesse.


Sperava che entrambe le parti rimanessero gravemente ferite.


"Ehi, moccioso! Ti abbiamo portato fin qui, ora è il momento di renderti utile. Inizieremo con te per primo! Ora muori!"


Il giovane pelato decise di cominciare da Lin Ming.


Ai suoi occhi, anche se Lin Ming era forte, era comunque un coltivatore vagante. In altre parole, non era nulla di cui valeva la pena preoccuparsi.


<em>Hu!</em>


Il giovane pelato menò un fendente verso Lin Ming con la sua sciabola!


Lin Ming sogghignò. Senza nemmeno usare la Lancia del Sangue della Fenice, stese la mano e afferrò la sua arma.


<em>Omm!</em>


Con un clangore, la sciabola fu afferrata facilmente dalle due dita di Lin Ming. L'arma sembrava essere bloccata in un ammasso di ferro, incapace di districarsi.


"Cosa?!"


Il giovane pelato non poteva credere ai suoi occhi. Era come se uno avesse cercato di calpestare una formica, ma poi avesse scoperto di essere stato sollevato dall'insetto!


In quel momento sentì un'eco tonante nella mente. Le illusioni si addensarono nel suo mare spirituale. Nella confusione, tutto ciò che vide fu l'espressione indifferente di Lin Ming.


<em>Puff!</em>


Con un lieve tonfo, Lin Ming sparò una freccia di vera essenza che trapassò la gola del giovane pelato.


Il discepolo provò una fitta di grande dolore, si strinse la gola cercando disperatamente di tamponare il flusso di sangue, strabuzzava gli occhi pieni di incredulità. Così iniziò a cadere dal cielo.


"Apprendista senior Luo!"


"Cos'è successo?!"


L'improvviso cambiamento in Lin Ming attirò immediatamente l'attenzione di tutti i discepoli delle Terre Sacre You Ming.


Tutti avevano visto come aveva ucciso facilmente quel giovane pelato. Anche i coltivatori vaganti erano scioccati.


Il giovane pelato stesso aveva una coltivazione negli stadi avanzati del Mare Divino Realm. Per quanto riguarda quella di Lin Ming, era solo al picco degli stadi intermedi. Anche così... era semplicemente impossibile.


"Ha ucciso l'apprendista Senior Luo?"


"Com'è possibile? È solo un praticante di arti marziali negli stadi intermedi del Mare Divino Realm!"


"Deve stare nascondendo la sua coltivazione! Non è un coltivatore vagante!"


Il giovane pelato non era un nessuno qualunque. Le persone che Tian Mingzi era disposto ad accettare come discepoli segreti erano tutti geni sbalorditivi. Anche così, era stato ucciso all'istante. La sola spiegazione che potevano trovare era che Lin Ming stesse nascondendo la sua coltivazione o forse aveva anche alterato il suo aspetto.


"Coalizziamoci! Uccidiamolo!"


I discepoli delle Terre Sacre You Ming si precipitarono verso di lui.


Lin Ming era calmo e indifferente. Un'aura antica e sconfinata si diffuse dal suo corpo, investendo tutti. Aveva attivato lo spazio primordiale. Ora però il suo dominio era diverso rispetto a prima. Stavolta nello spazio primordiale c'era un filo di energia del sogno divino, facendolo sembrare isolato dal mondo e localizzato in uno spazio-tempo completamente diverso.


Questo era il dominio fatto combinando la legge del Sogno Divino con lo spazio primordiale. Data l'attuale comprensione che aveva, per Lin Ming era impossibile formare lo spazio del Sogno Divino. Ed era ancora più impossibile fondere completamente i due domini. Ma era in grado di integrarli parzialmente.


Per un po' tutti i praticanti di arti marziali furono coperti dallo spazio primordiale. Le loro menti furono assalite dalle illusione e il mondo reale sembrò essere separato da loro.


Lin Ming strinse la Lancia del Sangue della Fenice e avanzò. Una luce di lancia mortale brillò e diversi discepoli furono uccisi all'istante da Lin Ming|


"Cos'hai fatto?!" Lo sguardo di You Fuguang si riempì di rabbia.


Catturare la radice spirituale era una grande opportunità per fargli guadagnare meriti; avrebbe influito molto sul suo futuro. Eppure tutti i suoi sforzi erano stati sabotati da Lin Ming. Uccidere una grande quantità di discepoli avrebbe distrutto la grande formazione. Come poteva non essere arrabbiato?


Strinse il suo spadone nero e menò un fendente verso Lin Ming. "Muori!"


Lin Ming sembrava indifferente. In quell'istante l'essenza, l'energia e il divino si fusero nel suo corpo e la sua forza iniziò ad aumentare rapidamente.


Tre essenze in uno!


You Fuguang era un guerriero agli inizi del Divine Transformation realm, ma per Lin Ming era uguale a tutti gli altri.


Arte del Sigillo Divino, Sigillo della Proibizione Divina!


Le dita di Lin Ming si intrecciarono, formando migliaia di sigilli. Erano mosse molto complesse e antiche; a parte lui, nessuno poteva capirli.


Lin Ming gridò. poi tutti questi sigilli volarono verso You Fuguang!


<em>Ka ka ka!</em>


La luce di spada di You Fuguang era coperta da questi sigilli. In quel momento i segni si trasformarono in energia del buco nero, risucchiando rapidamente la forza dell'uomo.


You Fuguang si sentì esaurire le forze. La sua espressione cambiò all'improvviso. voleva tagliare la connessione tra la sua spada di luce e l'attacco, ma Lin Ming era apparso all'improvviso di fronte a lui.


Una lancia colpì!


You Fuguang fu colto dal panico. Una nebbia nera protettiva coprì il suo corpo. Energia spettrale si addensò attorno a lui e allo stesso tempo l'uomo toccò il suo anello spaziale, come se volesse tirare fuori uno strumento magico salva-vita.


In quel momento la luce di lancia di Lin Ming aveva già infilzato la nebbia nera di You Fuguang. Con un turbinio, lo spazio tremò e la foschia attorno all'uomo rimase per un breve momento per poi dissiparsi completamente.


La Lancia del Sangue della Fenice infilzò spietatamente il petto di You Fuguang.


Con questo colpo, l'enorme quantità di energia contenuta nella Lancia del Sangue della Fenice si scatenò. You Fuguang gridò mentre la maggior parte dei suoi organi veniva ridotta in brandelli. Nella sua mano destra non c'era tempo per lui di usare lo strumento magico; era stato già ucciso.


Il divario tra di loro era troppo grande!
                                


                                



