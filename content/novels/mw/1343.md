---
weight: 1343
title: Capitolo 1343 – Chiedere la pelle alla tigre
pubDate: 2025-12-15T08:37:10.352Z
tags:
    - mw
---


<em>Capitolo regolare,
0 capitoli in coda, 0/5
da editare
-Schadenfreude</em>


<em>Il titolo (与虎谋皮) è un proverbio che significa "chiedere a qualcuno di malvagio (una tigre rappresenta qualcosa di malvagio, spaventoso o tirannico) un favore contro i suoi interessi.</em>


"Sei stato inseguito senza poter contrattaccare? Eheh... sei fin troppo modesto. Credi che non sappiamo quanta forza tu stia nascondendo? Ti sei nascosto tra quei coltivatori vaganti e sei venuto nella giungla di Genesi Diabolica per niente? Non dirmi che stai solo giocando con quelle persone. Credo che il tuo obiettivo sia di catturarmi!"


Il volto della radice spirituale mostrò uno strano sorriso. Stava parlando a Lin Ming con trasmissioni di vera essenza.


Lin Ming si raggelò. Pensava che questa radice spirituale avesse un'intelligenza limitata, ma aveva capito il suo obiettivo fin da subito.


"Ahahahah!"


La radice spirituale rise in maniera stridula. "Vuoi catturarmi per usarmi come materiale? Se osi cercare di catturarmi anche dovendo affrontare una folla di guerrieri al Lord Divino realm, allora devi essere piuttosto abile, altrimenti non sarebbe solo un suicidio? Non credo che tu sia così stupido!"


"Sono stata ferita gravemente e non voglio diventare tua nemica. Sono disposta a darti i miei peli di radice vitali per la tua alchimia finché mi aiuterai ad uccidere questi sei. Devo assorbire la loro essenza di sangue per recuperare le mie forze!"


Lin Ming rifletté per un momento. "Datmi i tuoi peli di radice vitali? Perché ti dovrei credere? Cooperare con te non è come chiedere la pelle alla tigre?"


"Eheh, sei così poco sicuro di te? Anche se sconfiggessi quei sei, divorarli non sarà facile. La fonte vitale di un guerriero al Lord Divino realm è formidabile. Se volessi assorbirla, non posso permettere che nessuno mi disturbi durante il processo. Quando arriverà il momento, se non ti darò un po' di peli di radice vitali, potresti attaccarmi. Allora avrò finito una grande battaglia e non avrò assorbito la loro fonte vitale per riprendermi. Sarà il momento in cui sarò più debole, quindi perché dovresti temermi? Credo che in una situazione del genere preferirei usare i miei peli di radice in cambio dell'occasione per assorbire pacificamente la carne e l'essenza di sangue di questi sei guerrieri."


La radice spirituale usò una trasmissione di vera essenza per comunicare con Lin Ming. Mentre parlava rapidamente, stava anche affrontando i sei Lord Divino nel frattempo.


Tuttavia il dominio della radice presto non riuscì a persistere. Se questi sei guerrieri fossero scappati, allora sarebbero tornati nelle Terre Sacre You Ming e avrebbero fatto rapporto. Questo non era qualcosa che Lin Ming desiderava vedere.


"Bene, allora accetto."


Disse piano Lin Ming.


La radice spirituale dell'era primordiale rise: "Mi piace trattare con ragazzi intelligenti come te. Non lo rimpiangerai!"


Mentre rideva, attivò più che poteva il dominio con l'intenzione di intrappolare questi sei.


Guardò Lin Ming e si leccò le labbra. <em>'Eheh, bestiolina, credi davvero che ti darò i miei peli di radice vitali? Ogni volta che li taglio, mi farà perdere una grande porzione della mia forza! Sei rimasto a guardare mentre combattevamo con l'intenzione di aspettare che ci ferissimo a vicenda e poi trarre vantaggio della situazione, credi che non avrei capito il tuo piano? Nonostante non sarà facile per me assorbire l'essenza di sangue di questi sei, non sarà difficile come ti ho detto. Finché userò la mia tecnica segreta e pagherò un piccolo prezzo, potrò assorbire all'istante una grande quantità di essa. Allora recupererò il 70-80% della mia potenza. Poi ti ucciderò e assorbirò anche te!'


'Tutti coloro che osano attaccarmi dovrebbero morire! Umani, demoni, ogni forma di vita al mondo, dovrebbe diventare il mio fertilizzante! Vi divorerò tutti, diventando sempre più potente! In futuro raggiungerò il livello di un impareggiabile Empireo! Controllerò l'intero Regno Divino!'</em>


Pensò con decisione la radice spirituale. Mentre aveva assorbito la fonte vitale di innumerevoli creature, anche le sue ambizioni erano aumentate.


Allora anche Lin Ming stava riflettendo: "Se li affronterò direttamente, allora non potrei rivaleggiare né con questi sei, né con la radice spirituale! La promessa della radice spirituale non è affatto credibile. Se uccidessi davvero questi sei, non solo non otterrò i peli della radice vitali, ma probabilmente mi attaccherà. Ma se colpissi ora, non avrei molte speranze di sconfiggerla, nemmeno se fosse ferita."


"Il terreno della giungla è fin troppo complesso. Una volta che questa radice spirituale deciderà di scappare, non potrò fermarla! Ora non vuole scappare, ma solo perché desidera la carne e l'essenza di sangue di questi sei guerrieri e vuole assorbirli per potenziarsi."


Lin Ming si lambiccò il cervello.


All'inizio voleva approfittarsi della situazione, ma ora sembrava che le sue idee fossero troppo semplici. Questa radice spirituale non era affatto una sciocca e i sei guerrieri lo erano ancora meno. Se fossero scappati e avessero scoperto che stava combattendo contro la radice spirituale, senza dubbio sarebbero tornati. Allora avrebbero catturato sia lui che il mostro!


Era una situazione molto complessa. Ogni parte voleva che le altre due si ferissero a vicenda per poi poterle eliminare insieme.


Se non fossero usciti da questo stallo, allora la radice spirituale sarebbe fuggita e questi sei guerrieri sarebbero scappati. E Lin Ming non ne avrebbe ricavato nulla.


Non era ciò che desiderava.


Quindi doveva distruggere questo equilibrio. Doveva ingannare una parte e indurre l'altra ad attaccare.


Lin Ming non pensava che la radice spirituale sarebbe stata sciocca, né si aspettava che i sei guerrieri al Lord Divino realm perdessero la testa. Poteva essere solo lui ad attaccare, avrebbe dovuto contare sulle sue capacità per rompere questo stallo!


Mentre ci pensava, Lin Ming fuse l'essenza, l'energia e il divino nel suo corpo, usando Tre Essenze in Uno. Allo stesso tempo attivò la Forza del Dio Blasfemo e bruciò il sangue dell'Antica Fenice. Questo era quasi lo stato di combattimento più forte che aveva a disposizione.


Arte del Sigillo Divino: Sigillo della Proibizione Divina!


Lin Ming mosse le mani, formando migliaia di gesti!


3600 sigilli volarono dai suoi palmi, danzando nell'aria!


Queste rune potevano divorare ogni tipo di energia! Mentre volavano verso questi sei maestri, i sei si sentirono indebolire rapidamente.


"Bestiaccia!"


"Ti ucciderò come un cane!"


Lin Ming non scelse di affrontarli direttamente; era impossibile uscirne vittorioso. Questi guerrieri potevano aver vissuto per 100.000 anni ormai. Molto probabilmente avevano dei metodi per salvarsi la vita. Se fosse rimasto gravemente ferito perché li aveva attaccati, allora sarebbe stato lui lo sciocco qui.


Quindi avrebbe risparmiato più energia possibile per distogliere l'attenzione di questi sei Lord Divino e permettere alla radice spirituale di attaccarli.


"Questo moccioso è piuttosto astuto!"


La radice spirituale strinse i denti. Naturalmente poteva capire il piano di Lin Ming. Il giovane stava solo cercando di contenerli e stava contando su di lei per affrontarli. In questa situazione sarebbe stata la radice a correre tutti i rischi.


'<em>Eheh, credi di essere al sicuro solo per questo? Inutile. In quanto creatura eletta, posso sopportare un danno cento volte superiore a qualsiasi umano! Finché potrò inghiottire la loro essenza, allora potrò recuperare le mie forze. Allora ti divorerò!'</em>


La splendida donna serpente sogghignò in modo diabolico. Emise uno stridio e il suo intero corpo fluì come sangue.


<em>Chi chi chi!</em>


Un'enorme quantità di succo rosso schizzò, formando del fumo corrosivo. Serpeggiò nell'aria, ribollendo.


Gli occhi della donna serpente divennero sempre più rossi. Emisero una luce crudele e feroce e la sua lingua serpentina vibrava.


"Potete morire tutti!"


In quell'istante, dei peli di radice schizzarono dal corpo della donna serpente, puntando verso i sei guerrieri.


"Puoi scordartelo creatura malvagia!"


"Sei stata tu a costringermi! Se vuoi uccidermi, allora morirai anche tu!"


Erano comunque dei Lord Divino. Questi vecchi erano vissuti per diverse decine di migliaia di anni, forse anche 100.000 anni. Ognuno aveva i suoi assi nella manica.


L'Anziano Luo usò un antico amuleto. Il vecchio Cang tirò fuori uno specchio brillante dal petto. Ognuno di loro iniziò ad usare il suo asso nella manica. Per un po', ogni sorta di raggio di luce sfrecciò verso la radice spirituale.


"Esplodi!"


L'amuleto che aveva lanciato l'Anziano Luo scoppiò, così come lo specchio del vecchio Cang!


Una terrificante ondata di energia serpeggiò nel vuoto. Lo spazio nella giungla di Genesi Diabolica era già instabile, per un po' enormi tratti di spazio collassarono, creando vortici di energia. Un'enorme quantità di peli di radice scoppiarono, cadendo nelle tempeste e disintegrandosi.


La donna serpente impallidì e i vasi sanguigni del suo collo scoppiarono, schizzando succo rosso ovunque. Durante quella violenta esplosione il suo dominio... era stato infranto!


"Quei maledetti vecchiacci, sono fin troppo testardi!" La donna serpente guardò Lin Ming, sbraitando all'improvviso: "Non hai ancora fatto nulla, cosa stai aspettando?!"


Lin Ming ridacchiò. Poteva sentire che, anche se la radice spirituale stava attaccando disperatamente, lo stava anche tenendo d'occhio per evitare agguati.


Lin Ming non dubitava che se l'avesse davvero colpita, anche se avesse potuto sconfiggerla, non sarebbe riuscito a catturarla. Questa pianta era un tipo astuto.


Lin Ming si morse la lingua, sputando un po' di sangue. Questo sangue era mischiato con un po' di essenza di sangue.


Porta della Vita – brucia l'essenza di sangue!


Quando lo vide, la radice spirituale dell'era primordiale rimase sbalordita: "Bruciare l'essenza di sangue? È impazzito?"


La radice spirituale non sapeva che Lin Ming aveva aperto la Porta della Vita, dandogli la possibilità di recuperare la vitalità del sangue e anche la sua essenza. Anche se la radice poteva essere usata come ingrediente per le tecniche della trasformazione del corpo, non significava che le comprendesse.


La radice spirituale pensava che Lin Ming stesse provando solo ad avvantaggiarsi della situazione, ma non si sarebbe mai immaginata che avrebbe bruciato la sua essenza di sangue per aiutarla.


'<em>È davvero essenza di sangue! Questo ragazzo è un idiota, sta davvero bruciando essenza di sangue per aiutarmi ad assorbire questi sei! Ahahah! Una volta che la brucia, è molto difficile da recuperare! Anche se potrà riprendersi in futuro, al momento ne sarà davvero indebolito! Mi chiedo come mi affronterà dopo! Finché potrò divorare l'essenza di sangue di un solo maestro e recuperare il 60% della mia forza, ucciderlo sarà incredibilmente facile! Il cielo mi sta aiutando! Il cielo mi sta davvero aiutando! Ahahah!</em>'


La radice spirituale stava già cantando vittoria.


E in quel momento gli occhi dei sei divennero rossi come il sangue: "Bestiaccia! Sei impazzito?!"


"Vuoi morire con noi e permettere agli altri di trarne profitto?!"
                                


                                



