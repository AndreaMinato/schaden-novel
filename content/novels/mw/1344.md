---
weight: 13440
title: Capitolo 1344 – Ripagarla con la stessa moneta
pubDate: 2025-12-15T08:37:10.353Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


<em>Nota traduzione: il titolo (对某人以牙还牙) sarebbe letteralmente un "assaggio della propria medicina".</em>


L'Arte del Sigillo Divino era una potenza trascendente; il suo potere era indubbio. Questi sei maestri avevano già problemi ad affrontare il dominio della radice spirituale e avevano la sensazione che fosse quasi impossibile resistervi. Ma ora che erano stati messi in difficoltà dai Sigilli della Proibizione Divina, erano in condizioni ancora più miserabili. Volevano uccidere Lin Ming, ma potevano essere solo attaccati passivamente sotto la soppressione del campo di forza!


<em>Woosh Woosh! Woosh!</em>


I Sigilli della Proibizione Divina caddero costantemente sui corpi dei sei guerrieri. Le rune erano buchi neri di energia, capaci di divorare ogni cosa. Questi sei maestri al Lord Divino realm si sentirono sempre più stanchi e perfino il dominio che era stato squarciato iniziò a riprendersi lentamente!


Finché il dominio della radice spirituale si fosse ripreso, sarebbero stati in trappola; spacciati!


"Bestiaccia, vuoi davvero morire insieme a noi?"


"Sei così giovane; dev'essere stato difficile raggiungere questo livello per te. Anche così, non avrei mai immaginato che saresti stato così stupido. Ti sei coalizzato con uno spirito demoniaco per attaccare la tua stessa razza. Sei solo un idiota che si sta scavando la fossa da solo! Se verremo uccisi, il prossimo ad essere divorato sarai tu!"


Gridarono senza fiato i sei guerrieri al Lord Divino realm.


Lin Ming sorrise lievemente in risposta. I movimenti delle sue mani non si fermarono affatto. Iniziò ad aumentare il ritmo con cui lanciava le rune.


Disse: "Che utilità c'è nel cooperare con uno spirito demoniaco? Non volevate uccidermi? Credete che le vostre Terre Sacre You Ming siano molto più nobili di questi spiriti demoniaci? Avete radunato così tanti coltivatori vaganti perché volevate renderli un sacrificio di sangue per la formazione. Credete davvero che i vostri metodi siano migliori della radice spirituale?"


"Se non avessi nascosto la mia coltivazione, allora sarei stato già ucciso da voi! Ora la radice spirituale ha già accettato di darmi alcuni dei suoi peli vitali. Non ne voglio troppi alla fine, perché non potrei cooperare con lei?"


Le parole di Lin Ming sembravano naturali. La radice spirituale rise quando le sentì.


"Ahah, ben detto fratello! Non ci sono conflitti tra di noi, quindi possiamo cooperare sicuramente! Non ho bisogno così tanto dei peli di radice, quindi perché non dartene un po'. Coalizzandoci possiamo uccidere facilmente questi sei. Ora potete morire tutti!"


"Stupido! Stupido! Stupido!"


"Ahhhh!"


"Vi odio tutti! Non voglio morire!"


I sei maestri al Lord Divino realm urlarono. Tuttavia, quando diverse migliaia di Sigilli della Proibizione Divina iniziarono a scorrere per il loro sangue, la quantità di vera essenza che potevano trasferire diventò sempre meno!


In una situazione ordinaria, con la coltivazione di Lin Ming, sarebbe stato impossibile per lui affrontare tutti e sei, ma ora questi vecchi avevano consumato una grande quantità di essenza di sangue ed energia. Se avessero dovuto resistere agli attacchi della radice spirituale sarebbero stati sconfitti!


Con il passare del tempo, la barriera del caos primordiale si inspessì sempre di più, formando una gabbia che li bloccò.


"Ahahahahah! Questa gabbia è stata già chiusa; voglio vedere come resisterete! Siete già caduti nelle mie mani e ora sarà facilissimo uccidervi! Morite e diventate parte di me, dovreste esserne onorati!"


Mentre la radice spirituale rideva come una folle, i dodici peli di radice volarono dal suo corpo verso i sei. Questi dodici proiettili erano diversi rispetto a quelli di prima. Erano rosso brillante, come il sangue fresco; erano peli di radice vitali.


Mentre effettuava questo attacco, la donna serpente continuò a tenere d'occhio Lin Ming.


La radice spirituale aveva appena combattuto una grande battaglia; era il suo momento di debolezza più grande. Se Lin Ming avesse attaccato, allora avrebbe perso e sarebbe stata costretta a scappare. Se fosse accaduto, assorbire questi sei maestri al Lord Divino realm sarebbe stato impossibile.


"Questo moccioso, non ho idea se sia stupido o stia fingendo di esserlo. Che stia aspettando questa opportunità per attaccare? Nonostante possa sconfiggermi, ho centinaia di metodi per fuggire. Non potrà trovarmi finché scapperò nella giungla di Genesi Diabolica."


"Ma se lo farò, non potrò assorbire questi sei. Chissà quando riuscirò a recuperare le forze."


La radice spirituale mantenne una completa allerta. Tuttavia Lin Ming non sembrava avere intenzione di attaccare fin dall'inizio. In quel momento stava creando costantemente nuovi sigilli con le mani, bloccando la vera essenza dei sei vecchi e permettendo alla radice spirituale di assorbirli.


"Presto ci riuscirò!"


La radice spirituale aveva già avvolto i corpi di diversi maestri al Lord Divino realm.


Questi tentacoli erano tutti radici vitali e anche quelli più duri da rompere. Non erano qualcosa che guerrieri morenti potevano sperare di tagliare.


"Ahah, ancora tre respiri di tempo e avrò successo! Ci sono quasi! Quasi!"


<em>Puff!</em>


Con un lieve tonfo, un pelo di radice scavò nella pancia di un vecchio, risucchiando immediatamente tutta la sua carne e la sua essenza di sangue.


Il vecchio gridò mentre il suo tronco stava iniziando a rinsecchirsi.


<em>'Ci sono riuscita! Questo moccioso è davvero un idiota! Il cielo mi sta aiutando!'</em>


La radice spirituale stava cantando vittoria. Poteva sentire la carne e l'essenza di sangue del guerriero fluire nel suo corpo, trasformandosi nella sua forza.


"Non posso perdere questa occasione!"


La radice spirituale passò all'attacco. Diversi peli di radice infilzarono i guerrieri, assorbendo la loro carne e la loro essenza di sangue.


"Ahhh!"


"Bastardo!"


"Spero che marcirai!"


Prima di morire, gli uomini continuarono a maledirla e a dimenarsi. Tuttavia, mentre la radice spirituale li stava assimilando, stava anche prestando attenzione a Lin Ming. Un campo di forza invisibile avvolse Lin Ming; era già pronta per lui.


La forza del giovane era ancora un'incognita, ma era sicuramente più forte di un debole guerriero al Lord Divino realm. Per quanto riguardava la sua vitalità, era molto più potente di quella di questi vecchi. Se la radice spirituale avesse potuto assorbirlo, allora la sua forza sarebbe arrivata a nuovi livelli!


Con del cibo così delizioso davanti, come poteva perdersi questa occasione?


Lin Ming sembrava inconsapevole dei piani del mostro. Stava continuando ad usare l'Arte del Sigillo Divino per bloccare questi Lord Divino.


"Stupido! Stupido! Stu...!"


<em>Puff!</em>


L'uomo che stava urlando come un pazzo sputò una boccata di sangue nero, visto che i suoi polmoni erano stati divorati dalla radice spirituale, non poteva più parlare.


<em>'Ahah! Ci sono riuscita! Il cielo mi ha aiutato! Ho trovato un idiota che mi ha aiutato a fare l'impossibile! Troppo meraviglioso! Meraviglioso! Anche se mi attaccherà, ora è troppo tardi! Tutta la loro carne e la loro essenza di sangue è entrata nel mio corpo e ora digerirli è solo una questione di tempo!


'In un solo bastoncino di incenso di tempo... no, in metà, potrò tornare al picco delle mie condizioni!'</em>


La radice spirituale si rallegrò, ma in quel momento la sua espressione si irrigidì.


'<em>Cosa... mm?!</em>'


La donna serpente si raggelò. Solo un momento fa, visto che aveva temuto un agguato da parte di Lin Ming, lo aveva tenuto d'occhio. Ma non aveva esaminato la carne e l'essenza di sangue che stava assorbendo.


Quindi fu solo adesso che scoprì che c'erano innumerevoli sigilli in ciò che aveva assimilato!


Queste rune erano state assorbite insieme alla carne e al sangue dei sei guerrieri, erano fluite per il suo corpo, disperdendosi.


"Cosa sono questi?!"


La radice spirituale ne fu scioccata. Non sapeva quali leggi contenessero, ma era consapevole che erano state scagliate da Lin Ming prima.


Il modo in cui Lin Ming aveva aiutato la radice spirituale era stato lanciando queste rune e facendole sprofondare nei corpi dei sei nemici per sigillare la loro vera essenza.


Ma la radice spirituale non aveva idea di che princìpi contenessero. Ora queste rune erano fluite nel suo organismo!


E, aspetto più importante, la radice spirituale aveva usato i suoi peli di radice primari per assimilare questi sei guerrieri al Lord Divino realm. Questo aveva fatto diffondere questi sigilli anche nel suo nucleo.


La radice spirituale ebbe un brutto presentimento. <em>'Queste rune sono fin troppo strane. Non sono state distrutte, né raffinate perfino nel corpo di un maestro al Lord Divino realm. Non dev'essere positivo assorbirle.</em>'


Il mostro fece circolare rapidamente la sua energia, cercando di espellerle dal suo corpo, ma in quel momento accadde una scena scioccante.


L'energia che aveva mandato non solo non riuscì ad espellere questi sigilli, ma queste rune si trasformarono in buchi neri e iniziarono ad assorbire tutta la sua energia!


Non solo, ma divennero sempre più folli e brutali. Decine di migliaia di buchi neri in miniatura si trasformarono in decine di migliaia di turbini, divorando tutta l'energia, la carne e l'essenza di sangue della radice spirituale!


Questo era il momento più debole per il mostro! Nonostante avesse assorbito il 30-40% della carne e del sangue dei sei Lord Divino, non aveva avuto ancora il tempo di digerirli. Ora questi buchi neri stavano divorando avidamente questa energia!


"Ci sono cascata!"


La radice spirituale si sentì come se fosse caduta in un mare di ghiaccio. Senza dubbio questi strani sigilli facevano parte del piano di Lin Ming fin dall'inizio.


Il giovane non era sicuro di poter sconfiggere ed uccidere la radice, quindi aveva sommerso questi sigilli nei corpi dei sei maestri. Nonostante fosse sembrato che stesse aiutando la radice, in realtà queste rune si sarebbero trasformate in buchi neri e avrebbero divorato la sua forza!


Questa era una trappola e Lin Ming stava anche ripagando la pianta con la stessa moneta. Visto che la radice spirituale era stata troppo avida e non aveva capito l'Arte del Sigillo Divino di Lin Ming, né il Concetto di 33 Cieli, ora era spacciata. Anche se la radice spirituale fosse stata ancora più astuta, sarebbe stato impossibile per li combattere contro Lin Ming.


Quando se ne rese conto, la donna serpente si raggelò. Finalmente aveva capito che Lin Ming non le aveva creduto fin dall'inizio. Inoltre non sarebbe stato contento di ottenere diversi peli di radice vitali, voleva catturarla completamente!


"Questo ragazzo, ha finto di essere debole. Che moccioso feroce e astuto!"


La radice spirituale si infuriò. Non si disturbò più ad assorbire la forza di quei sei maestri e invece attaccò con tutte le sue forze Lin Ming, rivolgendo il suo dominio su di lui.


"Muori!"


<em>Woosh! Woosh! Woosh!</em>


Dodici radici spirituali primarie scattarono verso Lin Ming.


Il giovane sogghignò: "Finalmente te ne sei resa conto? Ma che peccato, sei stata fin troppo lenta... e ora sarai tu a morire."
                                


                                



