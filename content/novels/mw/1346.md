---
weight: 1346
title: Capitolo 1346 – Raffinare
pubDate: 2025-12-15T08:37:10.353Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nello spazio del Cubo Magico, enormi strati di simboli divini fluttuavano nell'aria, creando un'enorme diagramma. La radice spirituale era imprigionata lì. Le sue dimensioni si erano ridotte a cento piedi, assochilometriva ad un pitone che era caduto in una gigantesca tela di ragno. Non importava quanto si dimenasse, non poteva scappare.


"Uh? Si è ripresa così velocemente?"


Lin Ming rimase sorpreso. La radice spirituale in origine era stata tagliata in diversi pezzi da Lin Ming, ma quelle sezioni di peli di radice si erano divisi per poi riunirsi di nuovo formando delle radici brillanti. Mentre questi tentacoli si connettevano l'uno con l'altro, dava la sensazione che si stesse rigenerando.


"La vitalità della radice spirituale è formidabile. Raffinarla sarà di grandissimo beneficio per la tua tecnica della trasformazione del corpo."


Gli disse Mu Qianxue. Questa era la sua forma spirituale, incontaminata dalla polvere del mondo mortale. Mentre fluttuava a mezz'aria, con i suoi piedi nudi sospesi dall'alto, sembrava eterea ed elegante come la notte.


"Vuoi usarmi per l'alchimia? Eheheh, sei fin troppo presuntuoso! Se ci proverai, brucerò immediatamente tutta la mia energia primaria così non otterrai nulla! Esploderò qui e ti ucciderò con me!"


Il viso della radice spirituale si trasformò, alternandosi tra l'aspetto di una donna e un demone brutale. Il suo corpo si distorceva. Sembrava instabile, come se fosse impazzita.


Lin Ming sogghignò: "Puoi provarci, ma la mia arte del Sigillo Divino può sigillare perfino un dio spirituale, figuriamoci una nullità come te."


"Ahahah! Sigillare un dio spirituale? Non temi di spararla troppo grossa? Il tuo assurdo e patetico metodo di coltivazione osa definirsi arte del Sigillo Divino? Mi fai morire dal ridere!"


La voce della radice spirituale a volte era dura come il metallo e altre volte acuta come il grido di una donna. Era davvero irritante.


In quel momento, dietro Mu Qianxue, Yu'er si svegliò. Si sfregò gli occhioni stanchi, ma la sua espressione si accese quando vide Lin Ming. Si rallegrò e tutta la sua stanchezza sembrò scomparire: "Fratellone Lin Ming, sei qui!"


Lin Ming era entrato raramente nel Cubo Magico di recente. Aveva coltivato per mesi o anche anni di tempo. Era passato molto tempo dall'ultima volta che aveva visto Yu'er.


La ragazza era uguale a prima, ma il suo appetito stava aumentando ogni giorno. Ma ora Lin Ming era estremamente ricco. anche se avesse mangiato mille cristalli del sole viola al giorno, se lo sarebbe comunque potuto permettere.


Sentendo Yu'er chiamarlo, la radice spirituale cambiò espressione immediatamente: "Lin Ming? Sei Lin Ming? Quale Lin Ming?"


Il volto demoniaco della radice spirituale guardò con incredulità il giovane. Ma, mentre esaminava il mondo interno di Lin Ming, alla fine disse nel panico: "Una coltivazione negli stadi intermedi del Mare Divino Realm, sei davvero negli stadi intermedi? Non stai nascondendo la tua coltivazione?!"


"Giusto, il secondo in classifica nell'Incontro di Arti Marziali Assoluto era negli stadi intermedi del Mare Divino Realm. Quel Lin Ming sei tu?!"


Quando sentì la radice spirituale dire questo, Lin Ming ne fu un po' sorpreso: "Sei una pianta spirituale della giungla di Genesi Diabolica, eppure conosci davvero il mio nome."


"Così sei davvero tu!" La radice spirituale ne fu sconvolta. "Dicono che diventerai un grande Empireo in futuro, sorprendente! Sorprendente! Non c'è da meravigliarsi che abbia perso contro di te e che anche quei sei maestri al Lord Divino siano stati annientati da te. Sei davvero degno della tua reputazione!" Lo sguardo della radice spirituale brillò. All'inizio il suo sguardo era solo pieno d'odio, ma ora conteneva anche paura.


Che sorta di concetto era un grande Empireo? Anche un Grande Re del Mondo era sufficiente a spaventare a morte qualcuno. Un coltivatore al picco dello stadio di Empireo era un'esistenza che appariva una volta ogni 100 milioni di anni nel Regno Divino. Era un livello semplicemente inimmaginabile.


"Non ho mai pensato che avresti prestato attenzione alle questioni del mondo umano. Sembra che tu abbia sentito parlare molto di me."


"Umpf, anche se sono una pianta spirituale, posso trasformarmi in un miliardo di forme di vita diverse. Posso entrare e lasciare liberamente il mondo umano sotto forma di demone, bestia feroce, demone o umano, per cercare rari metodi di coltivazione o materiali celesti e anche per riuscchiare l'essenza di maestri. Non è così strano che conosca il tuo nome."


"Allora è così." Disse molto più sollevato Lin Ming.


La radice spirituale strinse i denti: "Non uccidermi. Posso giurarti fedeltà e diventare una tua bestia da contratto. In futuro otterrai grandi risultati. Se ti seguirò, anche io avrò un futuro brillante!"


Mentre parlava, gli occhi della radice spirituale brillarono. Fissò Lin Ming, aspettando la sua risposta.


Lin Ming sorrise lievemente: "Mi dispiace, ma non ho bisogno dei tuoi servizi. Che cos'ha a che fare con me il tuo brillante futuro? Per me vali di più sotto forma di pillola. Per quanto riguarda essere la mia bestia da contratto... credi di poter tenere il passo con me? Se non potrai farlo a che cosa serviresti? Inoltre hai una personalità astuta e disonesta. Non mi interessa guardarmi le spalle ogni giorno."


Le parole di Lin Ming furono come una condanna a morte.


"Forse puoi non gradire il mio talento, ma conosco moltissime cose. Sai che Tian Mingzi ha intenzione di raffinare un medicinale che si chiama Pillola Celeste delle Nove Stelle? In passato questa pillola veniva usata dagli umani per superare le Nove Stelle del Palazzo del Dao, ma la ricetta è stata persa nelle sabbie del tempo. Non è qualcosa che ti tenta?"


"Pillola Celeste delle Nove Stelle?"


Lin Ming in effetti ne fu interessato. Una medicina miracolosa per avanzare allo stadio delle Nove Stelle?


"La Pillola Celeste delle Nove Stelle in effetti era un medicinale divino usato dagli umani dell'antica era per avanzare allo stadio delle Nove Stelle del Palazzo del Dao. Ma ora, dato che le regole del dao celeste sono cambiate, anche questo medicinale potrebbe non essere abbastanza d'aiuto. Ma ciò che trovo strano è che Tian Mingzi abbia ottenuto la ricetta nonostante sia stata persa da tempo."


"Voglio ottenere anche io questa Pillola Celeste delle Nove Stelle, ma al mio attuale livello oppormi a Tian Mingzi è impossibile. Devo accontentarmi di ciò che ho. Se continuo ad interferire con le questioni di Tian Mingzi, potrebbe capire la mia identità e alla fine morirei per mano sua."


Se Mu Qianxue aveva dato una valutazione così elevata a Tian Mingzi, nemmeno Lin Ming sarebbe stato negligente nei suoi confronti. Ora che anche Tian Mingzi lo stava cercando, se la sua identità fosse stata svelata, allora Lin Ming sarebbe morto.


"Giusto, Yu'er, queste sono per te." Lin Ming tirò fuori dieci giade dei nove soli dal suo anello spaziale e le lanciò a Yu'er.


"Poi puoi provare a mangiarle. Ma sta attenta a non mangiarne troppe."


Le giade dei nove soli erano raffinate da maestri ad un passo o allo stadio di Empireo. Venivano create prendendo un enorme volume di pietre e cristalli del sole viola per poi fonderli con nove diversi tipi di essenza. La giada dei nove soli risultante valeva un biliardo di pietre del sole viola o a cento milione di cristalli del sole viola.


Quando Yu'er prese la giada dei nove soli, sentì il battito cardiaco accelerare. Non poté che iniziare a sbavare quando la prese in mano, come se stesse tenendo il cibo più delizioso al mondo.


"Grazie mille fratellone Lin Ming!"


Disse Yu'er. Poi se la mise in bocca.


Lin Ming estese la sua percezione divina e si concentrò sul corpo della ragazza per assicurarsi che i suoi segni vitali non sarebbero cambiati troppo. Queste giade dei nove soli non erano da sottovalutare. Possedevano un'energia di gran lunga superiore a tutta quella che Yu'er aveva mangiato finora.


"Yu'er, mordine un pezzettino, non mangiartela tutta."


Avvertì Lin Ming, temeva che Yu'er non sarebbe riuscita a sopportare tutta quell'energia.


"Mm, va bene."


La radice spirituale dell'era primordiale fu scioccata dalla conversazione. Mangiare una giada dei nove soli un pezzo alla volta? Di cosa stavano parlando?


Proprio mentre la radice spirituale si stava sorprendendo, Yu'er leccò la giada dei nove soli come se fosse un dolcetto. Una ricca fragranza inondò la sua bocca, facendola sbavare e mordere un pezzettino.


Quando vide la scena, la radice spirituale strabuzzò gli occhi: "Questo... com'è possibile?!"


Una giada dei nove soli era un tesoro creato da un maestro ad un passo o allo stadio di Empireo. Superava perfino un artefatto spirituale ordinario in termini di durezza!


Figuriamoci una ragazzina deboluccia, perfino la radice spirituale stessa avrebbe trovato impossibile rompere una giada dei nove soli. Eppure questa bambina stava mangiando una giada dei nove soli come se fosse un dolciume. Che sorta di anomalia era questa?


Queste persone erano tutti mostri!


Lin Ming non badò alla sorpresa della radice spirituale. Quando era andato nella Capitale Imperiale Immemore e aveva affrontato l'Antico Sigillo Elisio, Yu'er aveva comunque morso un pezzettino di un tesoro spirituale di altissimo livello raffinato dall'Empireo Sigillo Divino in persona.
Anche se non aveva morso il corpo principale dell'antico spirito, faceva comunque parte della formazione formata da biliardi di jin di cristalli del sole viola. Questo era stato già abbastanza sorprendente, ma bisognava sapere che era sostenuta dalla formazione.


Non importava che sorta di cristallo fosse, non era nient'altro che un dolcetto di fronte a Yu'er. Poteva mangiarli facilmente.


Yu'er aveva solo mordicchiato un pezzo piccolo come un'unghia, ma una sensazione di torpore la travolse, facendola sentire incredibilmente a suo agio. Non poté che prenderne un altro morso. Dopo un po' la finì tutta.


Lentamente le sue guance divennero rosee, come se fosse ubriaca. Sembrava davvero carina e adorabile.


"Fratellone Lin Ming, queste sono molto più deliziose di quelle di prima." Disse con un'espressione contenta Yue'er. Poi tremò e ruttò fragorosamente per poi si accucciò a terra, colta da un sonno profondo.


Lin Ming sorrise soddisfatto. Poi si girò verso la radice spirituale e tirò fuori la Lancia del Sangue della Fenice.


"Moccioso, tu...!" La radice spirituale si raggelò. Fece circolare a tutta forza la sua energia, con l'intenzione di liberarsi dalla prigione dell'Arte del Sigillo Divino e poi scoppiare insieme a Lin Ming, ma non importava cosa stesse facendo, non poteva farlo sotto l'influenza delle innumerevoli rune dell'Arte del Sigillo Divino.


La radice spirituale ruggì sempre di più. Ma visto che veniva raffinata dai sigilli, i suoi ruggiti divennero sempre più deboli per poi interrompersi. Diventò sempre più fiacca, cambiando forma per poi cadere nelle mani di Lin Ming. Era diventata una radice rossa delle dimensioni di un palmo, come un ginseng dal colore strano.


Giorni dopo, Lin Ming aveva cambiato il suo aspetto diverse volte. Era andato in ogni sorta di associazioni commerciali del Grande Mondo di Genesi Diabolica, ogni volta avrebbe avuto un'identità diversa mentre comprava i materiali di cui aveva bisogno per raffinare la pillola.


Alla fine completò i suoi preparativi. Lin Ming aveva intenzione di andare in isolamento e aprire la Porte della Morte. E in questo periodo, era stato abbastanza fortunato da catturare un lupo demoniaco a tre occhi che sarebbe servito come nuovo corpo per Moguang.


Questo lupo demoniaco era di gran lunga superiore al corpo originale di Moguang. Il suo talento naturale era migliore e il suo fisico era più formidabile. Questo era più che sufficiente per servire come corpo per Moguang.


"Per prima cosa aprirò la Porta della Morte e poi tornerò nel continente Tianyan per poi entrare nell'Antico Abisso Demoniaco."
                                


                                



