---
weight: 13470
title: Capitolo 1347 – La Porta Finale
pubDate: 2025-12-15T08:37:10.353Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Innumerevoli corpi celesti costellavano il cielo del continente centrale del Grande Mondo di Genesi Diabolica. Queste stelle erano ampie milioni di chilometri, ma nella volta celeste sembravano solo granelli di sabbia indegni di essere menzionati.


E in uno di questi innumerevoli astri, Lin Ming era seduto in una caverna. Di fronte a lui una fornace spirituale stava vorticando lentamente. I fuochi della tribolazione stavano ardendo brillantemente sotto la fornace, che brillava di una vivida luce rossa.


Lin Ming stava raffinando la Pillola Esoterica della Mortalità.


Secondo le note del Manuale del Tiranno Celeste, erano necessarie le Pillole Esoteriche dell'Immortalità e della Mortalità per aprire le Porte della Vita e della Morte. Tuttavia in realtà questi nomi non si riferivano ad un medicinale specifico, ma erano una classificazione generica.


La Pillola Esoterica dell'Immortalità richiedeva dei materiali di tipo vita e quelli della Mortalità di tipo morte.


La radice spirituale dell'era primordiale rappresentava il caos mortale della formazione dell'universo, un mondo privo di vita. Quindi poteva essere usato per aprire la Porta della Morte.


Lin Ming aveva impiegato un mese intero per radunare tutti i reagenti necessari per raffinare il medicinale. Fortunatamente il Grande Mondo di Genesi Diabolica era di prim'ordine. Qui, finché uno avesse avuto abbastanza giade dei nove soli, avrebbe potuto comprare quasi ogni materiale raro e prezioso che si desiderava.


Per evitare di essere scoperto dagli altri, Lin Ming aveva usato identità diverse per comprare materiali nei vari mercati. La tecnica per cambiare il proprio aspetto della legge del Sogno Divino era estremamente raffinata; nemmeno un'entità sovrannaturale sarebbe riuscita a capire cosa c'era di strano in Lin Ming.


Così radunò tutti i materiali di cui aveva bisogno. Poi andò nel pianeta Universo Celeste.


Il motivo per cui l'aveva scelto era perché c'era una formazione di trasmissione speciale che conduceva ai piani inferiori. Finché uno fosse stato disposto a pagare abbastanza cristalli del sole viola, avrebbe potuto usarla. E, attraverso la guida di alcune strane leggi, avrebbe permesso di tornare nel proprio mondo.


Naturalmente era possibile anche andare in altri mondi, ma bisognava conoscere le coordinate spaziale specifiche. Tuttavia, tra i flussi violenti e turbolenti dello spazio, era difficile trovarle.


Molti preziosi materiali furono riposti nella fornace da Lin Ming.


Per ottenerli Lin Ming aveva speso cinque giade dei nove soli.


Cinque giade dei nove soli equivalevano a cinque bilioni di pietre del sole viola. Nell'asta per la Pillola del Mondo Sconfinato, aveva speso 7 bilioni di pietre del sole viola per farlo.


Solo i materiali supplementari della Pillola Esoterica della Mortalità erano capaci di raggiungere il prezzo della Pillola del Mondo Sconfinato, figuriamoci l'ingrediente principale che era la radice spirituale dell'era primordiale.


Lin Ming non poteva essere considerato un abile alchimista. Nonostante avesse assorbito qualche ricordo di un alchimista, le sue tecniche non potevano essere considerate troppo formidabili.


Fortunatamente Lin Ming aveva il supporto di Mu Qianxue. in passato, Mu Qianxue era stata un genio incredibile. Ad una giovane età era riuscita ad arrivare ad un passo dallo stadio di Re del Mondo. Per tutta la sua vita, aveva fatto ricerche e ottenuto una profonda comprensione delle formazioni e dell'alchimia, aveva anche molta esperienza nella raffinazione delle Pillole Esoteriche dell'Immortalità e della Mortalità. Questo perché lei stessa era una coltivatrice sia del corpo che dell'energia.


Con la sua guida e le fiamme della tribolazione, raffinare la Pillola Esoterica della Mortalità sarebbe stato un successo quasi garantito.


Con il passare del tempo, la Pillola Esoterica della Mortalità prese gradualmente forma nella fornace. Non c'era nessuna fragranza medicinale, ma un respiro mortale e silenzioso. Faceva mozzare il fiato al punto che il cuore sembrava voler smettere di battere, lo spirito volesse dormire e la circolazione del sangue rallentasse.


Se un mortale avesse respirato quest'aria, sarebbe morto immediatamente.


"Questa pillola spinge sull'orlo della morte. Se ha un tale effetto solo sentendola, allora se uno la assumesse si può immaginare il suo potere mortale. Se la mia vitalità non fosse così formidabile, potrei morire."


Mu Qianxue disse: "Va bene. Questo è il motivo per cui la Porta della Morte è quella finale. Prima si apre la Porta della Vita, poi quella della Morte. Con la vitalità procurata dalla Porta della Vita, si spingono via le barriere di quella della Morte."


Mentre la donna parlava, la fornace tremò violentemente e il coperchio fu sparato via. Una pillola nero puro ne volò fuori.


Lin Ming la afferrò all'istante.


Questo medicinale era estremamente nero, privo della minima lucidità. Ad essere più accurati, assorbiva tutta la luce senza emetterne, dandogli un aspetto cupo proprio come il seme del buco nero di Lin Ming.


Guardandola, Lin Ming ebbe la sensazione di aver aperto qualche misterioso canale dello spazio-tempo.


Lin Ming fece circolare l'energia della Porta della Vita fino al limite. In quel momento tutto il suo fuoco vitale iniziò ad ardere come un inferno. Un enorme potere della vitalità del sangue crebbe all'improvviso. Se dei fantasmi o delle anime perse si fossero avvicinate a quel luogo, i loro spiriti si sarebbero dispersi nel nulla in un istante.


Lin Ming fece un respiro profondo e inghiottì la Pillola Esoterica della Mortalità.


La Pillola Esoterica della Mortalità poteva distruggere la vitalità. In quel momento fu come se un secchio d'acqua fredda fosse stato gettato sul fuoco vitale di Lin Ming. Al confine tra la vita e la morte, Il giovane tremò e sputò una boccata di sangue nero.


Il corpo di Lin Ming iniziò rapidamente a decadere, rinsecchendosi. Questo era l'orrore della Pillola Esoterica della Mortalità. Se il sangue di qualcuno vi fosse entrato minimamente a contatto, il suo corpo si sarebbe potuto rinsecchire sul posto.


Il suo corpo continuò ad avvizzire. Il suo viso e i suoi muscoli si infossarono, ma grazie al supporto della Porta della Vita, la sua carne e il suo sangue continuarono a rigenerarsi.


Questo processo continuò per diversi quarti d'ora. Lin Ming sopportò il dolore e fece circolare l'essenza astrale nel suo corpo seguendo il Manuale del Tiranno Celeste.


.....


In quel momento, nelle profondità delle Terre Sacre You Ming, in un mondo separato.


Un pallido Tian Mingzi era seduto su una piattaforma di pietra scarlatta. Attorno ad essa c'era un mare rosso sconfinato, le onde si infrangevano provocando degli ululati. Innumerevoli gocce d'acqua schizzarono, viscose come il sangue.


E in questo mare, innumerevoli bizzarre creature fluttuavano in superficie, sembrava un inferno.


Di fronte a Tian Mingzi c'era una persona vestita di nero. Il suo corpo era avvolto da un velo di nebbia nera. Avvolto dalla foschia, sembrava una fiamma ardente, quasi impossibile da vedere.


E di fronte a quest'uomo c'era una bussola che vorticava lentamente. Innumerevoli rune del dao mistiche brillavano su di essa.


Questi motivi del dao erano completamente diversi da quelli del Regno Divino. Invece erano molto più simili al frammento d'osso che Lin Ming aveva ottenuto in passato.


E sotto questi segni c'erano un po' di ossa. Queste ossa erano state già ridotte a pezzi e su erano decomposte, come se fossero passati migliaia di anni. Se Lin Ming fosse stato qui, avrebbe riconosciuto che questi resti erano i cadaveri dei sei maestri al Lord Divino realm della giungla di Genesi Diabolica.


Mentre la bussola girava, gli scheletri si sciolsero, trasformandosi in energia spettrale che veniva assorbita completamente dal gigantesco disco di formazione.


Poi sopra di esso si formarono molte immagini sfocate. A parte la strana persona vestita di nero, nessuno poteva capire cosa significavano.


"Lo vedi?"


Chiese Tian Mingzi, aprendo gli occhi.


La persona vestita di nero scosse la testa, dicendo: "Se questi corpi avessero i loro ricordi intatti, sarebbe meglio. Potrei trovare facilmente l'assassino. Ma i danni fatti a questi cadaveri è troppo grande e tutto ciò che posso fare è usare alcune tecniche arcane per recuperare un po' il passato."


Mentre parlava, un'altra immagine apparì sopra il compasso. Questa persona teneva una lancia, ma era impossibile distinguere il suo aspetto o anche la sua età.


"È lui?"


Lo sguardo di Tian Mingzi divenne tagliente. Era questa persona che aveva ucciso molti dei suoi discepoli delle Terre Sacre You Ming e aveva rubato la radice spirituale dell'era primordiale. "Questo è tutto?"


Con solo questa immagine sarebbe stato impossibile trovare questa persona.


"Eheh, i metodi della mia razza dei saggi vanno ben oltre."


Mentre parlava, l'uomo vestito di nero aprì la bocca, divorando l'immagine. La masticò lentamente per poi inghiottirla.


Una persona normale l'avrebbe trovato orribile, ma quest'uomo vestito di nero sembrava gradire moltissimo questo sapore.


"L'assassino non supera i 60 anni d'età e c'è anche un sapore di fulmine e fuoco. Dovrebbe essere un praticante di arti marziali abile nelle leggi del Fulmine e del Fuoco..."


Mentre l'uomo vestito di nero parlava, Tian Mingzi si incuriosì: "Non supera i 60 anni?"


Doveva essere sicuramente un grande genio visto che a meno di 60 anni era riuscito a sconfiggere un guerriero al Lord Divino realm.


Naturalmente ci potevano essere grandi variazioni da questa stima. Solo dire che l'età di questo assassino non superava i 60 anni era fin troppo generico.


"Eheh, l'ho preso. Ho assaporato un po' della sua aura. Queste sei persone sono state uccise dalla sua lancia. Solo facendo questo, ha lasciato la sua aura in questi sei cadaveri."


La tecnica segreta dell'uomo era estremamente strana. Questi resti erano stati già distrutti, ma era riuscito a divorarli e a trovare l'aura dell'assassino. Questa sorta di tecnica quasi usava il karma del Samsara e poteva essere considerata oltremodo misteriosa e parte delle leggi del dao celeste.


"Finché ho assaporato la tua aura, non ti dimenticherò mai. Voglio vedere se non potrò trovarti! Jejejeje!"


L'uomo vestito di nero sorrise in modo inquietante e iniziò ad usare il disco della formazione per valutare la posizione approssimativa di quest'aura. Non solo poteva identificarla, ma poteva anche localizzare la persona. Questo era qualcosa di impossibile per un praticante di arti marziali umano.


"Puoi trovarlo?"


"C'è una possibilità. Ma se è troppo lontano non posso fare nulla."


L'uomo vestito di nero continuò a cercare, ma non ci furono segni di vita dal disco.


Lentamente l'aspetto dell'uomo vestito di nero diventò sempre più sfocato, come se non potesse resistere per molto a lungo. Nemmeno per lui era facile usare questa tecnica. Dopo essere rimasto in questo stato per quasi due ore e, proprio quando si stava per arrendere, all'improvviso qualcosa attirò la sua attenzione. Si girò verso una direzione e poi puntò il disco della formazione lì, formando all'istante centinaia di migliaia di sigilli.


Mentre queste rune volavano nell'aria, il disco della formazione iniziò ad emanare un'energia mortale. Questa energia era così lieve che la si poteva sentire a stento.


Quando la persona vestita di nero sentì questa energia, i suoi occhi iniziarono a brillare: "Ti ho trovato! E pensare che avresti aperto la Porta della Morte! Se non la stessi aprendo, allora sarebbe stato impossibile per me trovarti, ma dato che lo stai facendo hai iniziato ad eccitare la controforza delle regole di questo universo, mostrando la tua posizione. La mia razza dei saggi può essere considerata l'antenata di tutte le tecniche di trasformazione del corpo e perfino le vostre provengono dalla mia razza. Non puoi nasconderti da me!"
                                


                                



