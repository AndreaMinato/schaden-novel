---
weight: 1348
title: Capitolo 1348 – Caccia della Razza dei Saggi
pubDate: 2025-12-15T08:37:10.353Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming si sentiva come se il suo corpo mortale fosse morto, era rimasta solo una percezione spirituale incredibilmente limpida. Nuotò per il vuoto sconfinato pieno di innumerevoli buchi, ognuno conduceva in una dimensione infinita. Se non fosse stato attento avrebbe perso la sua anima e non sarebbe più riuscito a districarsi da essi.


Vagare in uno spazio del genere era estremamente pericoloso, ma poteva sentire che in lontananza c'era una sfera nera che emetteva una qualche forza gravitazionale invisibile. Per questa energia, Lin Ming poteva riconoscere chiaramente la direzione in cui doveva andare senza temere di perdersi.


"Questa sorta di attrazione è... il seme del buco nero!"


Lin Ming si ricordò subito del suo seme del buco nero. In quanto manifestazione delle leggi del concetto dei 33 Cieli, poteva guidare il processo della trasformazione del corpo, che era anch'essa uno dei concetti dei 33 Cieli.


Il seme del buco nero era come un faro che lo guidava in un mare nero e sconfinato. Mentre avanzava, cercava, superando innumerevoli flussi spaziali per poi distinguere una porta nelle profondità del tempo e dello spazio.


Su questa porta c'erano due scheletri bianchi, ognuno di essi teneva la maniglia di questa porta, bloccandola.


"Questa è la Porta della Morte!"


Lin Ming alzò le sopracciglia. Era l'ultima fase delle Otto Porte Nascoste, un ingresso localizzato nel mare spirituale.


Per aprire la Porta della Morte, bisognava portare il corpo in fin di vita finché non fosse rimasta solo la coscienza spirituale. Poi, nuotando nel proprio mondo spirituale, si sarebbe potuta percepire la Porta della Morte.


Questa era la cosiddetta rinascita del Nirvana dopo l'annientamento.


Lin Ming era ben consapevole che finché avesse potuto aprire la Porta della Morte, avrebbe potuto raggiungere la perfezione delle Otto Porte Nascoste e ottenere innumerevoli benefici. Questo gli avrebbe permesso di stabilire delle solide fondamenta per aprire le Nove Stelle del Palazzo del Dao.


Lin Ming stese una mano, formando una lancia con la forza del pensiero. Mentre la teneva, colpì la porta.


<em>Bang!</em>


La fece tremare. Una vasta quantità di energia si riversò dalla fessura che aveva creato. Lin Ming sapeva che questa energia si chiamava essenza astrale.


Questa era anche l'energia che un praticante di arti marziali della trasformazione del corpo utilizzava. Era una delle energie principali dell'universo.


Lin Ming fece un respiro profondo e lasciò che l'essenza astrale della Porta della Morte fosse risucchiata nel suo corpo. In quel momento l'immagine di un Drago Azzurro apparì dietro di lui.


Lin Ming aprì simultaneamente le prime sette delle Otto Porte Nascoste. La Forza del Dio Blasfemo si scatenò mentre trasferiva tutta la sua forza in una raffica di attacchi. Un colpo di lancia dopo l'altro si abbatté sull'obiettivo, cento attacchi arrivarono in un istante, fondendosi.


Manuale del Tiranno Celeste – Cento Onde Continue!


<em>Bang!</em>


Usando il potere puro della trasformazione del corpo per attaccare fece tremare violentemente la Porta della Morte. Una forza sempre più intensa fluì dal suo interno, portando una grandissima quantità di essenza astrale e formando un fiume impetuoso che si riversò su Lin Ming.


Sempre più energia schizzò fuori, diventando sempre più ricca. Lin Ming nuotò in questo flusso e sentì che il suo corpo mortale prima esanime stava iniziando a riempirsi nuovamente di vitalità.


La sua pelle rinsecchita e la sua carne iniziarono a sporgersi, cadere e a rivelare una nuova pelle. Anche il suo scheletro si era rigenerato. Nonostante le ossa di Lin Ming si fossero integrate ai resti del drago divino e il suo potere fosse davvero meraviglioso, alla fine non faceva parte della sua forza fin dall'inizio e questo avrebbe causato dei piccoli conflitti. Ma ora questa potenza era stata raffinata e assimilata in questo nuovo corpo.


In quel momento Lin Ming sentì che il suo corpo stava raggiungendo nuovi livelli. Le sue ossa iniziarono ad emettere degli scricchiolii, come se una Bestia Divina fosse sigillata in lui e stesse cercando di uscire.


"Ahh!"


Lin Ming gridò e ondeggiò la sua lancia, facendola impattare di nuovo nella porta mistica di fronte a lui.


Stavolta, con un fragoroso scoppio, l'ingresso si ruppe completamente.


Finalmente l'aveva aperta.


Essenza astrale continuò ad inondare il suo corpo come un fiume infinito. Anche la forza di Lin Ming aumentò rapidamente. In diversi secondi, la sua forza arrivò a cento milioni di jin e continuò a salire.


110 milioni!


120 milioni!


150 milioni!


180 milioni!


200 milioni!


.....


Con le Otto Porte Nascoste che raggiungevano la perfezione, la forza di Lin Ming era aumentata qualitativamente.


200 milioni di jin non erano ancora il suo limite.


230, 250, fino a 260 milioni di jin.


Se Lin Ming avesse fatto eruttare l'essenza astrale, la sua forza si sarebbe accresciuta ulteriormente.


"La quantità di essenza estrale nel mio corpo è aumentata più di cento volte. Nonostante coltivi la tecnica della trasformazione del corpo, l'essenza astrale che possedevo era pietosamente bassa. Ora che ho aperto la Porta della Morte è diventata così tanta. È semplicemente incredibile!"


Mormorò Lin Ming. Mu Qianxue continuò a spiegare: "Le leggi del dao celeste dell'attuale Regno Divino non permettono di coltivare la trasformazione del corpo ad un alto livello e quindi anche l'essenza astrale è stata imprigionata. Ma ora che hai raggiunto la perfezione delle Otto Porte Nascoste, la tua forza è arrivata ad un altro livello. Come minimo hai sfiorato le leggi del Regno Divino. Ma le Otto Porte Nascoste sono solo l'inizio. La parte difficile inizierà ora mentre proverai ad aprire le nove stelle del palazzo del dao. Questo passo è semplicemente fin troppo difficile."


Mu Qianxue scosse la testa mentre parlava delle Nove Stelle del Palazzo del Dao. Non sapeva se Lin Ming sarebbe riuscito ad intraprendere questa impresa in futuro.


"Posso solo avvicinarmi lentamente a questa fase. Ora che ho aperto le otto porte alla perfezione, dovrei essere al picco della tecnica della trasformazione del corpo nel Regno Divino."


Lin Ming era sicuro di sé. Prima d'ora, la persona al livello più alto era stato Shiku, che aveva aperto anche lui sette porte. Era come il Lin Ming del passato.


"Signorina Mu, non tardiamo. Partiamo per il pianeta Sky Spill il prima possibile. Ora posso entrare nell'Antico Abisso Demoniaco."


"Va bene."


Mu Qianxue si trasformò in un filo di energia spirituale che tornò a fondersi nel Cubo Magico di Lin Ming.


Il giovane lasciò la caverna che aveva aperta e iniziò a volare verso la formazione per i regni inferiori.


In un batter d'occhio aveva attraversato diverse decine di chilometri. In quel momento Lin Ming sentì un senso di crisi incombente! Sentì che il suo corpo era stato trapassato da un occhio invisibile!


Si raggelò e si fermò nervosamente sul posto, guardandosi attorno con cautela mentre brandiva la Lancia del Sangue della Fenice.


"Chi va là?!"


"Eheh, sei piuttosto vigile. Ma che peccato, la differenza di forza tra noi è troppo vasta. Sei destinato a morire qui oggi."


A mille piedi di fronte a Lin Ming, il vuoto si squarciò mentre un uomo vestito di nero avvolto dalla foschia uscì allo scoperto.


Stese la sua lingua lunga, leccando l'aria, come se stesse assaporando l'aura di Lin Ming.


"Davvero incredibile. È già sorprendente che tu abbia ucciso così tanti discepoli delle Terre Sacre You Ming e abbia perfino ottenuto la radice spirituale dell'era primordiale, ma hai anche aperto la Porta della Morte. Per quanto riguarda la tua coltivazione... mm? Sei negli stadi intermedi del Mare Divino Realm?"


In quel momento Lin Ming stava ancora nascondendo il suo aspetto. Data l'astuzia e la versatilità della legge del Sogno Divino, nessuno poteva vedere l'aspetto di Lin Ming a meno che non fosse un Grande Re del Mondo.


"Stadi intermedi del Mare Divino Realm? Stai nascondendo la tua coltivazione? Che sorta di tecnica di occultamento è, non posso smascherarla nemmeno io?"


Disse l'uomo vestito di nero, molto interessato in Lin Ming.


"Chi sei?"


Il tono di Lin Ming era estremamente cupo. Percepiva un senso di pericolo enorme incombere su di lui, facendogli rizzare i capelli.


La coltivazione di questa persona era avvolta in una foschia densa. Lin Ming non poteva percepire il suo livello, né le leggi che praticava. Non poteva nemmeno sapere se era un uomo o una donna. Sentiva solo un'aura molto pericolosa.


Non aveva mai incontrato un nemico così imprevedibile ed elusivo prima d'ora.


E, aspetto più importante, come lo aveva trovato?


Prima di catturare la radice spirituale dell'era primordiale, Lin Ming aveva cambiato il suo aspetto diverse volte. Inoltre era fuggito molto lontano. Come lo aveva scoperto?


E un nemico così misterioso proveniva dalle Terre Sacre You Ming? Lin Ming formulò ogni sorta di ipotesi. Si rese conto all'improvviso che la situazione non doveva essere semplice come sembrava.


"Signorina Mu, cosa sta succedendo qui? Ho fatto un errore?"


"Non ne sono sicura. Se può trovarti, allora deve aver usato le tecniche del karma mistico. Si dice che quei supremi esperti che hanno coltivato le leggi del tempo ad un livello incredibile possano recuperare il passato e prevedere il futuro. Prevedere il futuro è solo una leggenda; il futuro è fin troppo etereo e mutevole, e nessuno può dire accuratamente cosa accadrà. Ma il passato è già accaduto ed è qualcosa di immutabile. In questo mondo in effetti alcune persone possono ricostruire il passato..."


"Mm? Esiste una tecnica segreta del genere?"


"Sì, ma questa persona non può avere usato una tecnica del genere. Ci sono innumerevoli strade del grande Dao e innumerevoli tecniche segrete che non conosciamo. Questa persona è fin troppo strana e dà perfino la sensazione... che non sia umana!"


Lin Ming alzò le sopracciglia. Questa persona non era umana? Era un mostro o un demone?


O forse era una razza aliena sconosciuta?


Ma senza dubbio questa persona era estremamente forte e molto più potente di lui.


Solo squarciare lo spazio era qualcosa che Lin Ming era ben lontano dal poter fare. Quella era una tecnica di spostamento dello spazio.


"Non perdiamo tempo a parlare. Ti ucciderò. Dato che hai mangiato la mia radice spirituale dell'era primordiale, userò te come mia medicina. Gli effetti non dovrebbero essere di molto inferiori!"


Mentre questa figura parlava, Lin Ming sentì lo spazio attorno a lui rimpicciolirsi all'improvviso ed isolarsi. Insieme alla persona vestita di nero, era arrivato in un mondo separato, pieno solo di ombre.


Questo era un dominio, e anche molto potente. Lin Ming e l'uomo vestito di nero erano isolati completamente dal mondo esterno.


In questo dominio non solo Lin Ming sarebbe stato soppresso, ma non sarebbe riuscito nemmeno a scappare.


"Questo è il mio Dominio Demoniaco Eterno. Una volta che ci entrerai cadrai sotto il mio controllo. Puoi scordarti di fuggire!"


La figura parlò con suprema sicurezza. Tirò fuori una pergamena nera e la srotolò lentamente. Su di essa c'era il disegno di un paesaggio nero e bianco. Un semplice ponte di pietra era al centro di questo disegno e sembrava estremamente mistico.


Le pupille di Lin Ming si rimpicciolirono. Non aspettò che il nemico facesse la sua mossa, ma prese l'iniziativa!


Attivò al limite la Forza del Dio Blasfemo e fece circolare l'energia delle Otto Porte Nascoste. L'essenza astrale che aveva appena ottenuto eruttò dal suo corpo mentre attaccava l'uomo vestito di nero.


<em>Rumble rumble rumble!</em>


Il fulmine e il fuoco si scatenarono.


Giudizio del Dao Celeste.
                                


                                



