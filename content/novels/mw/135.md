---
weight: 1350
title: Capitolo 135 - Iscrizione del Corpo
pubDate: 2025-10-16T07:28:18.434Z
tags:
    - mw
---


Più o meno recuperato, magari aggiungerò un altro capitolo o due, dipende da quanto tempo avrò domani... *yawn*
Sono le quattro di notte...
-Schadenfrzzzzzzzzzzzzzzzz


I vestiti si sarebbero ridotti a brandelli fino a spogliare completamente i discepoli.


Invece l'abito di Lin Ming era solo un po' danneggiato, non aveva bisogno di cambiarsi. Era inconcepibile!


Nel Tunnel Vento Impetuoso c'era un vento ululante simile al ruggito di tigri e draghi. Al nono livello c'erano decine di macigni che venivano sollevati dalle raffiche impetuose.


Il corpo di Lin Ming sembrava essere privo dipeso mentre danzava nell'aria. Anche se c'erano violenti turbini Lin Ming si muoveva lentamente come un pesce che nuotava contro una forte corrente.


Gli occhi di Lin Ming rimasero chiusi per tutto il tempo. Sentiva la forza del vento agghiacciante con il suo cuore e la sua anima, cercando di stabilizzare il suo corpo nella corrente. Il vento che gli andava incontro si distribuiva con naturalezza su di lui. All'improvviso apparì un potente vortice che fece tremare il suo corpo e lo fece puntare contro un macigno.


Se fosse accaduto ad una persona normale, sarebbe morta e perfino un praticante di arti marziali allo Stadio delle Viscere avrebbe subito gravi ferite.


Ma proprio quando Lin Ming si avvicinò al macigno, all'improvviso mosse le maniche e seguì una brezza che fluiva oltre la roccia. Il corpo del ragazzo disegnò un magnifico arco mentre evitava il muro di roccia prima di fermarsi a mezz'aria.


Questo continuò per diversi giorni. Via via Lin Ming diventò sempre di più come un pesce nell'acqua mentre galleggiava nel Tunnel Vento Impetuoso. Finché usava la usa vera essenza i suoi piedi non avrebbero toccato il terreno mentre solcava l'aria.


Lin Ming iniziò a fare diversi tipi di movimento mentre era a mezz'aria, muovendosi lentamente usando la forza gentile del vento. All'inizio era lento e raggio delle sue mosse era limitato.


Il giorno dopo divenne ancora più rapido e il suo raggio d'azione si era esteso a decine di piedi.


La velocità del ragazzo aumentava sempre di più. La sfera d'azione si estendeva all'intero tunnel, anche avvicinandosi alle sue profondità dove era più stretto.


Dieci giorni dopo Lin Ming aveva raggiunto una comprensione di base del concetto di vento entrando ufficialmente nel primo strato del 'Roc Dorato che Squarcia il Vuoto'. Ora era in grado di andare ovunque volesse nel tunnel, il vento non lo influenzava minimamente.


<em>'Ho trascorso 120 ore di tempo di questo mese a coltivare il 'Roc Dorato che Squarcia il Vuoto', fortunatamente ho raggiunto il Minor Successo. A partire da domani dovrò anche allenare la 'Forza del Dio Blasfemo' e il 'Palmo Pulse Cutting' e anche tentare di avanzare allo stadio dell'Alterazione dei Muscoli. Non ho abbastanza tempo...'</em>


Lin Ming aveva già raggiunto il picco dello Stadio delle Viscere. Nonostante non si fosse concentrato ad avanzare, in questi giorni si era allenato esaurendo la sua essenza mentre praticava iscrizioni. Dopo sarebbe avrebbe pure usato il suo intento marziale etereo per recuperare la sua vera essenza facendo circolare la 'Formula True Primal Chaos'. Aveva coltivato molto bene in questo periodo.


Il talento di Lin Ming era nella media, ma sarebbe riuscito presto a raggiungere l'Alterazione dei Muscoli grazie alla 'Formula True Primal Chaos' e al suo intento marziale.


Mentre si recava verso la parte posteriore della Montagna Zhou ad ogni normale passo che faceva, poteva attraversare una decina di piedi. Le dita dei suoi piedi toccavano gentilmente i fili d'erba, poteva sollevarsi in aria agilmente; in questo modo poteva attraversare facilmente un muro alto venti piedi.


Lin Ming divenne contento sentendosi così leggero. <em>'Questo concetto di vento è davvero meraviglioso. Normalmente quando un praticante di arti marziali coltiva una tecnica dipende dalla coordinazione della sua vera essenza e della sua forza per aumentare la propria velocità.</em>
<em>Una volta saltato non riuscirebbe a mantenere il ritmo e avrebbe rallentato, ma con questo concetto posso aumentare la mia velocità a mezz'aria. Se posso coltivare 'Roc Dorato che Squarcia il Vuoto' fino al terzo o al quarto strato, combinato alla mia vera essenza, potrei davvero volare! Di solito solo un maestro Xiantian potrebbe farlo, ma io ci riuscirei allo Stadio Circolazione!'</em>


Mentre Lin Ming si stava facendo prendere dall'entusiasmo, un talismano di trasmissione del suono si accese di fronte a Lin Ming e la dolce voce di Wang Yuhan risuonò nella sua mente. "Signor Lin, abbiamo finalmente trovato tutti i materiali di cui ha bisogno."


Sentendo questa notizia Lin Ming divenne contentissimo. Questa era un doppio motivo per festeggiare! Poteva finalmente cominciare a disegnare il simbolo di iscrizione per il corpo!


Lin Ming prese una scorciatoia dritto verso l'Associazione Iscrizionisti. Dopo aver completato molti simboli finalmente aveva recuperato i materiali di cui aveva bisogno. Erano stati collezionati grazie allo sforzo combinato del Principe Ereditario, l'Associazione Iscrizionisti e l'influenza di numerose potenti famiglie del regno.
Questa ricerca era finalmente finita dopo quasi un mese!


Per questi materiali avevano speso una quantità di risorse e manodopera sbalorditive.


Mentre raccoglieva i materiali dall'Associazione Iscrizionisti, Lin Ming si sentì compiaciuto mentre vedeva la pila di materiali che valeva decine di migliaia di liang d'oro.


Lin Ming non aveva fretta di cominciare; sapeva che il suo stato mentale non era adatto a creare iscrizioni. Il simbolo del corpo era incomparabilmente prezioso. Avrebbe richiesto molto tempo e non si sarebbe potuto permettere la minima disattenzione.


Una volta che aveva preso tutti i materiali per prima cosa si fece un sonnellino. Dopo essersi svegliato mise fuori sulla maniglia una placca su cui c'era scritto 'non disturbare' e chiuse la porta. Si lavò le mani, bruciò incenso, si lavò e alla fine usò il suo intento marziale. Si sedette in meditazione per quasi mezz'ora e si rilassò finché la sua mente non divenne completamente calma.


C'erano molti praticanti di arti marziali che dopo aver ottenuto un metodo di coltivazione di massimo livello avrebbero fatto la stessa cosa. Per eliminare ogni distrazione lasciavano che le loro menti diventassero calme. Tuttavia, a meno che non fossero dei monaci, di fronte a dei metodi di coltivazione di prim'ordine che potevano influire sul loro destino come potevano rimanere davvero calmi?


Comunque la natura del cuore di Lin Ming era molto più pura di quella di un normale praticante di arti marziali. Con il sostegno del suo intento marziale riuscì a sistemare la sua condizione raggiungendo uno stato perfetto, così da potersi concentrare.


Quando Lin Ming aprì gli occhi i suoi occhi brillavano come stelle. Prese il primo materiale, la Roccia Sette Stelle, la macinò, la estrasse e la mischiò.


Gli strumenti che stava usando erano i migliori dell'Associazione Iscrizionisti. Questi strumenti d'argento non avrebbero alterato minimamente la natura dei materiali. Non solo, erano fatti per lavorare in congiunzione alla forza dell'anima, cosicché i maestri iscrizionisti potessero sentire ogni cambiamento che avveniva nei materiali.


Ognuno di questi strumenti valeva come un tesoro. L'intero set valeva oltre 20.000 liang d'oro. Era stato un dono da parte dell'Associazione Iscrizionisti.


Mentre processava i materiali Lin Ming si era completamente immerso nel mondo delle tecniche di iscrizione.
Ogni runa che emergeva dalla sua mano era come uno spirito vivente che balzava. A causa di questo allenamento lungo un mese Lin Ming poteva controllare liberamente la sua forza dell'anima e dividerla in strisce sottili come un capello e guidare i materiali così da poter formare un bellissimo simbolo; non c'era alcun intoppo in questo fluido processo.


Lin Ming era immerso in questo stato incantevole, superando sé stesso.


Il sole tramontò, apparve la luna, le stelle si spensero e le nuvole rosee dell'alba colorarono il nuovo giorno.


Lin Ming aveva lavorato per tutta la notte. In passato era riuscito a completare i simboli rapidamente, ora invece ogni simbolo e linea richiedeva almeno un bastoncino di incenso di tempo. Inoltre disegnava con cautela queste strutture complesse.


Durante il processo aveva anche fallito un po' di volte ma aveva già previsto una situazione del genere. Aveva lasciato i materiali più preziosi per ultimi; c'erano delle riserve per tutto il resto.


Senza accorgersene la forza dell'anima di Lin Ming aveva sorpassato il suo limite naturale. Tuttavia poiché era così concentrato Lin Ming era entrato in uno stato di auto-ipnosi. Non si sentiva stanco ma questo stato era estremamente pericoloso perché era andato oltre ai normali limiti di sopportazione del suo corpo.


C'erano storie che parlavano di madri che erano riuscite a sollevare delle mura crollate che pesavano migliaia di jin per salvare i loro figli sommersi dalle macerie. Il motivo per cui era possibile era a causa dell'auto-ipnosi. Alla fine però la madre che avesse sforzato troppo i suoi limiti sarebbe rimasta invalida o sarebbe addirittura morta.


.....


Il tempo passò finché non arrivò il tardo pomeriggio.
Lin Ming aveva disegnato l'ultimo simbolo di cui aveva bisogno. Non appena unì le mani, il complesso simbolo di iscrizione nell'aria cominciò ad addensarsi, strato dopo strato fino a diventare un tutt'uno. Mandò una luce brillante come una stella appena nata e cadde con gentilezza sul pettorale sinistro di Lin Ming.


Sentì un dolore acuto come se fosse stato punto da aghi bollenti e poi una misteriosa stella a sei punte apparve sulla pelle di Lin Ming.


Poi il ragazzo si sentì stordito e crollò a terra.


La sua forza dell'anima esaurita era risultata in una sonnolenza incredibile. Quando il simbolo del corpo venne completato Lin Ming cadde istantaneamente in un sonno profondo.
In quel momento non percepiva più il mondo circostante.


Dormì per tre giorni interi.


Un'intensa sensazione di fame svegliò Lin Ming. Barcollò mentre strisciava sulle sue ginocchia. Sentiva solo un terribile mal di testa, questo era il dolore causato dal troppo consumo di forza dell'anima.


Prese del cibo dall'anello spaziale con un'espressione fiacca. Rimase seduto a terra a lungo finché non mormorò lentamente, "Questo... come?"


Provando a ricordare, ricordò vagamente il momento in cui aveva disegnato il simbolo. Sollevò la mano e si toccò il pettorale sinistro. Sulla sua pelle all'inizio liscia c'erano delle linee irregolari. Abbassò la testa a guardare, sul suo petto c'era un'impronta di una stella a sei punte, si era fusa con il marchio lasciato dal Cubo Magico.
                                


                                



