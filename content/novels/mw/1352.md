---
weight: 13520
title: Capitolo 1352 - Identità Rivelata
pubDate: 2025-12-15T08:37:10.354Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Tian Mingzi era già un Grande Re del Mondo, al picco di questo livello.


C'era un divario incommensurabile tra lui e Lin Ming. Il suo attacco lo poteva ridurre in cenere!


"Lin Ming, sta attento!"


Disse con ansia Mu Qianxue. In quel momento, dietro Lin Ming, la grande mano stava tuonando, precipitandosi rapidamente in avanti. Di fronte ad essa, Lin Ming sembrava un uccellino che scappava via da una valanga; insignificante.


Non poteva assolutamente affrontarla!


Lin Ming sapeva bene che provare a bloccare questo colpo era impossibile!


Questo significava che poteva solo lasciare che le tempeste spaziali attorno lo distruggessero. Anche la forza di un Grande Re del Mondo non arrivava al punto da ignorare le regole dello spazio.


Lin Ming fece un respiro profondo e scatenò l'energia del suo corpo. Cambiò direzione all'improvviso, precipitandosi verso un'aura travolta dalla turbolenza dello spazio caotico!


In quel momento, anche Mu Qianxue, dal portamento solitamente calmo, impallidì. Nel caos del vasto tunnel spaziale, il potere infinito dello spazio formava delle correnti lunghe biliardi di chilometri. Era lontane dal passaggio principale, come le braccia vorticanti di una galassia. Una volta che uno fosse entrato in queste correnti inimmaginabili, avrebbe dovuto affrontare il potere impazzito delle tempeste taglienti. Questa forza poteva fare a pezzi perfino un pianeta!


Quanto era pericoloso entrare in questi flussi? Al livello di Lin Ming, un solo errore l'avrebbe condannato!


Lo sguardo di Mu Qianxue divenne tagliente. Senza fare il minimo suono, fuse la sua anima nel corpo di Lin Ming, usando la sua comprensione delle leggi dello spazio per aiutare Lin Ming ad evitare errori.


Attraversare questo flusso turbolento era come camminare su un filo d'acciaio sospeso a mezz'aria. Ci si poteva camminare su migliaia di volte, ma non si poteva fare nemmeno un errore!


<em>Rumble rumble rumble!</em>


Una corrente terrificante cadde su Lin Ming. La velocità di questa turbolenza era inimmaginabile, il suo impatto fece tremare violentemente lo spazio. Questo sorta di tremito avrebbe potuto distruggere facilmente una catena montuosa!


In quel momento Lin Ming sentì una forza attaccarlo, come se volesse lacerare il suo corpo! Non era un attacco frontale, ma più un graffio. Anche così, questo impatto poteva annientare un normale Lord Divino!


<em>Peng!</em>


La vera essenza protettiva di Lin Ming si frantumò come un muro di vetro colpito da un'enorme palla d'acciaio!


Porta della Morte - Attivazione!


Lin Ming strinse i denti e aprì la Porta della Morte localizzata nel suo mare spirituale. Fu come una valvola che una volta aperta, fece divampare in un istante la sua forza. Contando sul suo formidabile corpo, sopportò l'impatto.


<em>Roar!</em>


Ruggendo, l'immagine di un Vero Drago apparì dietro Lin Ming. Il giovane sembrava un Drago Azzurro che nuotava nel mare, avanzando rapidamente.


A parte Mu Qianxue, Lin Ming stesso aveva un'ottima comprensione delle leggi dello Spazio.


L'Empireo Sigillo Divino era qualcuno che aveva raggiunto il gran successo nelle leggi dello spazio e del tempo. L'essenza del suo buco nero del caos primordiale era di sigillare perfino gli dei per un periodo incredibilmente lungo.


Durante l'anno e mezzo di sonno profondo nel torneo, le leggi dello spazio e del tempo di Lin Ming avevano raggiunto la perfezione del concetto di quinto livello.


Attraversamento del vuoto!


Vedendo una corrente abbattersi su di lui, Lin Ming si mosse e attraversò una fessura nell'ondata. L'enorme contraccolpo lo fece tremare e sputare una boccata di sangue.


E dopo di essa c'era l'enorme mano che aveva mandato Tian Mingzi. In quel momento era già a bilioni di bilioni di chilometri di distanza da Tian Mingzi. Non importava quanto fosse potente o quanto comprendesse le leggi dello spazio, non poteva manipolarla per evitare agilmente le tempeste.


<em>Bang!</em>


Una tempesta spaziale si scontrò con l'enorme mano. Nemmeno un Grande Re del Mondo avrebbe potuto sopportare una forza che avrebbe potuto annientare all'istante un milione di catene montuose!


Fortunatamente per lui, Tian Mingzi aveva iniziato a reagire, ma non fece in tempo. La mano fu tranciata a metà dopo un'esplosione terrificante!


L'energia venne deviata. L'enorme mano tremò e la luce si attenuò.


Molto lontano, Tian Mingzi tremò e impallidì. La sua mano destra fremette come se un serpente l'avesse morsa e un rivolo di sangue colò dalle sue dita.


Le persone attorno lo videro.


Guardarono Tian Mingzi con incredulità. Una persona così potente era stata davvero ferita?


Com'era successo?


Nonostante non sapessero la sua identità, erano sicuriche doveva essere un Re del Mondo; quest'aura era inconfondibile.


Se una persona si era precipitata qui per catturare un membro della giovane generazione che era fuggito in una formazione, sarebbe dovuto essere facile, quindi come poteva essere rimasto ferito?


Prima che potessero reagire, Tian Mingzi tremò di nuovo. I vasi sanguigni sulla sua mano si aprirono schizzando sangue.


La mano di vera essenza che aveva mandato era stata colpita di nuovo da una corrente spaziale. L'altra metà dell'energia era stata squarciata completamente!


In quel momento, nel tunnel spaziale, Lin Ming si era sbarazzato completamente della mano gigante di Tian Mingzi, La terrificante esplosione fu come un fuoco artificiale. L'intero corpo del giovane era coperto da fulmini e fiamme, come una meteora nella notte cupa. Avvolto da questi elementi, si precipitò fuori dalla tempesta spaziale!


Era scappato!


Lin Ming era coperto di sangue e non si rilassò minimamente. Nonostante fosse sfuggito all'inseguimento di Tian Mingzi, era penetrato in una tempesta di spazio per farlo. Se avesse voluto tornare nel tunnel di prima, avrebbe dovuto pagare un caro prezzo.


In quel momento, visto che aveva attraversato le fessure dello spazio ed era stato influenzato anche lui dall'esplosione, i suoi organi erano rimasti gravemente feriti. Se non fosse stato per il supporto della tecnica di trasformazione del corpo, starebbe già vomitando sangue. Si poteva immaginare a che fato sarebbe andato incontro se avesse perso le forze in questa tempesta spaziale!


"Dovrai continuare ancora per diverse ore ad attraversare questo vuoto!"


Disse Mu Qianxue dal suo mare spirituale. Aveva esperienza nel viaggiare dal Regno Divino ai piani inferiori.


"È molto tempo..." Lin Ming strinse i denti e inghiotti una pillola. Anche se non c'era Tian Mingzi ad inseguirlo, sarebbe stata comunque una lotta difficile.


.....


Nel pianeta dell'Universo Celeste, Tian Mingzi guardò la sua mano ferita. La sua pelle era splendida e limpida come la giada più raffinata, ma ora i suoi vasi sanguigni si erano rotti, schizzando sangue. Ora la sua mano sembrava un po' inquietante.


In quel momento Tian Mingzi sogghignò freddamente. Disse bruscamente una sola parola. "Bene." Questo confuse ancora di più tutti quanti. Tutti iniziarono ad aver paura, timorosi di dire anche una sola parola.


"Che grande eroe. Hai rischiato di affrontare le turbolenze dello spazio per sfuggire al mio inseguimento. Sei stato proprio audace e coraggioso, ma questo mi rende ancora più incapace di lasciarti andare..."


Tian Mingzi sollevò la mano. Tutti iniziarono ad arretrare istintivamente. Potevano sentire che l'uomo stava emettendo un lieve intento omicida.


"Tu..."


Disse con tono cupo Tian Mingzi. Con un cenno della mano destra, l'Anziano della setta dell'Universo Celeste gravemente ferito volò nella sua presa, l'uomo lo trattenne per la gola.


In quell'istante l'Anziano impallidì. "M-mi perdoni Senior Re del Mondo You Ming, per favore si calmi. Sono stato inutile e non sono riuscito a fermarlo, ho contribuito più che potevo..."


Il vecchio si spiegò velocemente. Poteva sentire l'intento omicida di Tian Mingzi. Questo Grande Re del Mondo poteva schiacciarlo come una formica.


"R... Re del Mondo You Ming?!"


Tutte le persone attorno furono scioccate.


Si erano immaginati che Tian Mingzi fosse un Re del Mondo, ma non avrebbero mai pensato che sarebbe stato il Grande Re del Mondo di Genesi Diabolica!


Tian Mingzi era una figura molto importante nell'intero Regno Divino!


Non potevano entrare assolutamente in contatto con una persona del genere.


Guardando l'Anziano della setta dell'Universo Celeste, Tian Mingzi sorrise, dicendo contento: "So che hai fatto un contributo, ma... voglio che ne fai un altro. Voglio informazioni su quel giovane."


"Sì... sì... gliele dirò..."


L'Anziano della setta dell'Universo Celeste annuì frettolosamente, ma prima che potesse continuare a parlare, sentì la presa di Tian Mingzi stringersi. Ci fu un crepitio e il suo collo si spezzò!


"Non c'è bisogno che parli. Lo vedrò da me."


Sorridendo ancora, la forza di Tian Mingzi invase il mare spirituale dell'Anziano, esaminando brutalmente i suoi ricordi.


Tecnica di ispezione dell'anima!


Le informazioni che potevano essere descritte a parole erano limitate alla fine; naturalmente non potevano essere paragonate ai dettagli di una sonda dell'anima.


Ma quando aveva visto lo scontro tra Lin Ming e il vecchio, rimase scioccato.


Come poteva non sapere della mossa che aveva usato Lin Ming? Aveva guardato le finali del torneo con i suoi occhi.


"Coltivazione negli stadi intermedi del Mare Divino Realm, quello strano buco nero, usa la lancia, come può essere..."


Le pupille rosse di Tian Mingzi brillarono: "È Lin Ming!"


Lin Ming...


Alzò le sopracciglia. La posizione di Lin Ming era speciale. Se lo avesse ucciso, sicuramente avrebbe causato molti guai. Una volta che fosse stato scoperto non avrebbe potuto affrontarne le conseguenze.


Inoltre, a causa degli ordini della razza dei saggi, aveva intenzione di agire in segreto. Ora però la situazione era diventata caotica. La spia dei saggi era stata uccisa da Lin Ming!


Tian Mingzi non sapeva se Lin Ming si fosse reso conto dell'identità della spia, ma era assolutamente sicuro che il suo cadavere era stato portato via da lui!


Una volta che Lin Ming avesse dato questo corpo all'Empirea Sogno Divino o a Vasto Universo, ci sarebbero state gravi conseguenze!


'Devo... devo uccidere Lin Ming!'</em>


Pensò Tian Mingzi. E il momento in cui Lin Ming avesse raggiunto i piani inferiori sarebbe stata l'occasione migliore per attaccare!
                                


                                



