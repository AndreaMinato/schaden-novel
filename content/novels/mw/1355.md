---
weight: 1355
title: Capitolo 1355 – La Protezione dell'Empireo Primordius
pubDate: 2025-12-15T08:37:10.355Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


In quel fragile mondo dei regni inferiori era apparsa inspiegabilmente una barriera grigia che gli aveva rimandato il suo attacco. Tian Mingzi non si sarebbe mai immaginato che sarebbe accaduto un imprevisto del genere.


Subito dopo aver attaccato aveva usato molte delle sue energie. Quando vide la sua Discesa del Dio Demoniaco rimbalzargli contro, si ritirò rapidamente formando migliaia di sigilli.


<em>Bang!</em>


Una luce nera esplose e un vasto tratto di spazio collassò. Tian Mingzi tremò, il suo sangue ribolliva mentre i suoi abiti venivano lacerati.


Tian Mingzi non avrebbe mai pensato che sarebbe stato colpito così miserabilmente dal suo stesso attacco.


"Cosa sta succedendo qui?"


Tian Mingzi alzò le sopracciglia. Prima pensò che ci fosse un guerriero impareggiabile che stesse proteggendo in segreto Lin Ming, ma mentre ci pensava si rese subito conto che non poteva essere così. Se fosse stato vero, allora Lin Ming non sarebbe dovuto fuggire in modo così disperato, costretto ad attraversare le tempeste spaziali in cui era quasi morto.


C'era qualcosa di strano nel pianeta Sky Spill!


Mentre ci pensava, Tian Mingzi sondò l'area attorno al pianeta con la sua percezione. Ma, con sua sorpresa, scoprì che non appena il suo senso divino stava per penetrare nell'atmosfera di Sky Spill, fu troncato senza poter avanzare ulteriormente.


Era ancora quella barriera grigia. La sua superficie era coperta da antichi motivi del dao, assochilometrivano alle incisioni di una pietra del caos, piene di misteriose verità e brillanti.


L'aura che questa tenda di luce emetteva era sconfinata e vasta, lasciando Tian Mingzi sbalordito.


Di fronte a questa formazione di luce, si sentiva come stesse affrontando le fondamenta dell'universo stesso, irremovibili. Solo da questo era evidente che la persona che aveva creato questa formazione doveva essere centinaia di volte più potente di lui!


Questa era una formazione terrificante. Il suo creatore doveva essere un Empireo e anche uno tra i migliori nel suo livello.


Nell'intero Regno Divino esistenze del genere potevano essere contate con una sola mano.


"Esiste una formazione del genere a proteggere il pianeta Sky Spill?"


Tian Mingzi era esterrefatto. Questa barriera emetteva un'aura antica, probabilmente esisteva da decine di migliaia di anni.


In altre parole, anni fa, quando Lin Ming doveva ancora nascere, qualche misterioso guerriero aveva creato una formazione protettiva attorno al pianeta Sky Spill!


Tian Mingzi non sapeva chi era stato, ma poteva percepire lievemente che la funzione di questa formazione era di tenere fuori i guerrieri più potenti e non di bloccare le persone dalla coltivazione inferiore.


"Che sorta di secreto c'è qui?"


Tian Mingzi non credeva che un pianeta dei regni inferiori così desolato e spoglio avrebbe destato casualmente l'attenzione di un guerriero del Regno Divino. Probabilmente il pianeta Sky Spill aveva qualche segreto.


E questo segreto poteva essere il motivo della forza formidabile di Lin Ming.


Altrimenti sarebbe stato difficile immaginare che un praticante di arti marziali dei piani inferiori potesse diventare il giovane d'élite numero uno nel Regno Divino.


<em>'Il mio attacco è stato bloccato, ma Lin Ming è riuscito ad entrare senza problemi. Che questa barriera blocchi gli estranei o impedisca ai praticanti di arti marziali al di sopra del Mare Divino Realm di passare?'</em>


Pensò subito Tian Mingzi.


Se non avesse potuto entrare, ma Lin Ming avesse potuto farlo facilmente, questo significava che c'erano dei fattori limitanti che gli impedivano di accedere. E, c'erano due differenze principali tra di loro. La sua coltivazione era superiore a quella di Lin Ming e proveniva dal Regno Divino; non era nato nel pianeta Sky Spill.


Che fosse uno qualunque di questi motivi, erano entrambi cattive notizie.


Se fosse stata la prima ragione, sarebbe potuto solo rimanere a guardare Lin Ming. La formazione di questo grande Anziano non era qualcosa che poteva sperare di scuotere.


Se fosse stato il secondo motivo, Lin Ming era considerato invincibile al Mare Divino Realm. Anche se avesse mandato decine di migliaia di discepoli al Mare Divino Realm delle Terre Sacre You Ming per inseguirlo, avrebbe soltanto consegnato agnelli al macello.


"Come può essere?"


Tian Mingzi si accigliò. Questo era un incubo. Più la questione fosse andata per le lunghe e più sarebbero entrate in gioco delle variabili sconosciute.


Ma non poteva passare oltre questa barriera. Tian Mingzi voleva proprio esplorare i segreti di questo pianeta Sky Spill. Forse sarebbe potuta essere la sua grande occasione fortunata.


Nonostante avesse una possibilità del genere a portata di mano, non poteva fare nulla. Odiava assolutamente questa sensazione.


"Posso solo fare un sacrificio e sperare che la mia ipotesi non sia sbagliata..."


Tian Mingzi era incupito. Si ritirò silenziosamente nel canale spaziale e tornò nel Regno Divino. Era arrivato silenziosamente e se ne andò nello stesso modo, senza lasciare traccia come un fantasma.


E gli abitanti che vivevano nel pianeta Sky Spill videro solo quel lampo di luce nera, come un sole cupo che era apparso e poi svanito. Qualche nazione mortale pensò che fosse un segno infausto del cielo e iniziò ad inginocchiarsi in segno di pentimento e venerazione. In seguito non ci furono altri cambiamenti nel pianeta.


In quel momento, nella montagna della Morte Tragica, il generale Wei guardò il cielo: "È sparito?"


All'inizio pensava che stesse per precipitare un altro meteorite, ma non si immaginava che sarebbe stato solo un fuggevole lampo di luce.


Accanto a lui, Lin Ming era incupito. Era ben consapevole che la luce di prima era stata un attacco di Tian Mingzi!


Il nemico lo aveva inseguito fino a Sky Spill e aveva anche scagliato un colpo così terrificante. Se questo attacco avesse colpito il pianeta, sarebbe stata un'apocalisse catastrofica per ogni forma di vita che viveva qui. Un fragile mondo dei regni inferiori non sarebbe riuscito a resistere all'attacco di un Grande Re del Mondo.


"Devo davvero ringraziare Senior Empireo Primordius. Se non fosse stato per il suo incantesimo che 100.000 anni fa ha fermato ogni praticante di arti marziali al di sopra del Mare Divino Realm, allora oggi ci sarebbero state conseguenze inimmaginabili. La mia famiglia, la mia gente e anche l'Isola della Divina Fenice sarebbero stati distrutti oggi."


Lin Ming fu sollevato di aver fatto la scommessa di tornare nel pianeta Sky Spill. Il motivo per cui aveva scelto di tornare qui era per via della protezione dell'Empireo Primordius. Che sorta di persona era questo esperto? Figuriamoci Tian Mingzi, nemmeno un ordinario Empireo avrebbe potuto passare attraverso questa barriera.


"Che sorta di fenomeno era?" Mormorò tra sé e sé il generale Wei alzando lo sguardo al cielo. In quel momento sembrò ricordarsi di qualcosa. Porse i suoi rispetti e disse a Lin Ming: "Amico, come dovrei chiamarla?"


La coltivazione di Lin Ming sembrava ad un passo dal Mare Divino Realm. Se fosse vero, allora sarebbe avanzato al Mare Divino Realm nei prossimi dieci anni. Nel Sacro Continente dei Demoni un guerriero del genere era piuttosto raro e prezioso.


Così il generale Wei fu estremamente cortese.


"Il mio nome è Lin Mo." Disse con noncuranza Lin Ming. Il suo nome era famoso nel sacro continente dei Demoni ed era anche conosciuto come il famigerato padrone della Steppa del Massacro. Sarebbe stato un po' problematico se gli altri avessero scoperto la sua identità.


Il generale Wei chiacchierò cortesemente con Lin Ming. La loro conversazione verté per lo più sulla caduta del meteorite; voleva trovare qualche indizio su cosa stesse facendo lì.


Ma Lin Ming insistette semplicemente che era venuto nella catena montuosa per andare all'avventura. Poi, a causa del meteorite, era rimasto gravemente ferito e dopodiché aveva incontrato il gruppo.


Il principe del Reame Divino mandò un gruppo di persone ad esplorare il cratere, ma alla fine non trovarono nulla.


"Fratello Lin, dove ha intenzione di andare dopo?"


"Nella Steppa del Massacro." Rispose Lin Ming senza nascondere nulla.


"Oh? Noi stiamo per tornare nel nostro Reame Divino. Nonostante non passeremo per la Steppa del Massacro, siamo diretti nella stessa direzione. A proposito, il nostro intero viaggio è stato ridicolo. Siamo venuti qui nella montagna della Morte Tragica per ottenere un po' di esperienza, ma proprio mentre siamo arrivati, la nostra destinazione è scomparsa." Il generale Wei sorrise con amarezza, come se il cielo si stesse prendendo di gioco di lui.


Lin Ming rifletté per un momento. Nonostante non sapesse davvero se queste persone stessero puntando verso la stessa direzione, aveva capito che il generale stavano cercando di attirare il suo favore aiutandolo. Dopotutto, anche con lo stato della sua coltivazione, sarebbe sembrato un grande risultato per i praticanti di arti marziali dei piani inferiori.


Lin Ming non rifiutò l'offerta di viaggiare insieme; gli piaceva questa squadra di draghi del fiume alati. Questa razza di cavalcature era stata migliorata appositamente tramite una riproduzione selezionata e poteva percorrere centinaia di migliaia di chilometri al giorno. Insieme alle formazioni di trasmissione, sarebbero riusciti ad arrivare velocemente nella Steppa del Massacro.


Senza queste persone sarebbe stato difficile per Lin Ming trovare delle formazioni di trasmissioni appropriate. Inoltre al momento era gravemente ferito. Se fosse solo volato, non solo sarebbe stato lento, ma sarebbe stato impossibile per lui trovare il tempo di sedersi a meditare per guarire. Avrebbe tardato la sua guarigione di molto.


Lin Ming non sapeva quali altri metodi avrebbe usato Tian Mingzi per ucciderlo, quindi doveva riprendersi il prima possibile ed entrare velocemente nell'Antico Abisso Demoniaco. Una volta che fosse andato lì, si sarebbe sentito molto più al sicuro.


Così Lin Ming viaggiò con il generale Wei e il suo gruppo. Tian Mingzi invece era già tornato nel Grande Mondo di Genesi Diabolica.


Nelle profondità delle Terre Sacre You Ming, nel palazzo demoniaco You Ming, stavano entrando diversi giovani discepoli. Sembravano tutti un po' spaventati. Avevano ricevuto l'ordine di radunarsi velocemente, doveva essere successo un evento importantissimo.


Questi membri d'élite erano tutti eroi della giovane generazione del Grande Mondo di Genesi Diabolica. Ce n'erano dodici in totale, tutti al Mare Divino Realm. You Wujin era uno di loro.


I dodici giovani entrarono nel palazzo e si inginocchiarono di fronte a Tian Mingzi.


"Porgiamo i nostri saluti al maestro del palazzo!"


Tian Mingzi portava un lungo abito nero, coprendo completamente il suo corpo. Alzò una mano e un anello volò nella presa di You Wujin.


"Dovete venire tutti nei piani inferiori con me. Voglio che andate in un pianeta dei piani inferiori, trovate una persona e la uccidete!"


Mentre parlava, tutti questi giovani rimasero sbigottiti. Chi poteva esserci nei piani inferiori che avrebbe potuto destare così tanta attenzione da Tian Mingzi?


Non capivano perché il Re del Mondo non poteva farlo personalmente e invece avrebbe mandato un gruppo di giovani.


"La coltivazione di questa persona è al Mare Divino Realm e la sua forza è insondabile. Tutti voi insieme non potreste rivaleggiare con lui. Dopo che lo scoprirete, non combattete contro di lui. Tirate fuori l'anello che vi ho dato e rompetelo. Dopodiché potrete ucciderlo."


Mentre Tian Mingzi parlava, i giovani presenti rimasero scioccati. Non sembravano troppo convinti da queste parole. Tutti loro non sarebbero riusciti ad affrontare questa persona al Mare Divino Realm?


Tian Mingzi non aveva intenzione di spiegarsi ulteriormente. Mosse le maniche del suo abito e una luce nera avvolse tutti. Un momento dopo arrivarono nella formazione speciale che conduceva ai piani inferiori.


Anche le Terre Sacre You Ming naturalmente aveva una formazione di trasmissione del genere.


Dopo aver bruciato un'enorme quantità di cristalli del sole viola, Tian Mingzi portò i dodici giovani discepoli per attraversare il vuoto e volare senza fermarsi verso i piani inferiori!


Nel momento in cui la luce divina sfrecciò nel cielo, le raffiche sollevarono gli abiti di Tian Mingzi. In quel breve istante, You Wujin intravide il braccio sinistro del suo maestro. Quando lo vide impallidì, non osava credere ai suoi occhi.


Tian Mingzi aveva un moncherino al posto della mano sinistra. Aveva smesso di sanguinare, ma You Wujin aveva visto chiaramente l'osso spezzato da lì. La mano sinistra di Tian Mingzi era scomparsa!


Come... poteva essere?


You Wujin si irrigidì, senza parole. Chi poteva aver tagliato la mano sinistra del suo maestro?


Gli venne da fare una domanda, ma quando incrociò lo sguardo con gli occhi freddi e cupi di Tian Mingzi, ritrasse il collo senza osare parlare...
                                


                                



