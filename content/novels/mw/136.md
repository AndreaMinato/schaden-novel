---
weight: 136
title: Capitolo 136 - []
pubDate: 2025-10-16T07:28:18.436Z
tags:
    - mw
---


Ho messo il titolo in fondo perché è uno spoiler.
-Schadenfreude


<em>'Il simbolo d'iscrizione per il corpo... capisco, visto che ho usato troppa forza dell'anima sono rimasto addormentato per così tanto tempo... che ora è?'</em>


I granelli della grande clessidra erano già tutti caduti. A quanto pare aveva dormito per almeno un giorno.


<em>'Meno male che ho avuto successo, ho sottovalutato la difficoltà del simbolo, non mi aspettavo che sarebbe stato necessario così tanto tempo. Quello che ho disegnato era... il "Simbolo Raduna Essenza".'</em>


Le due iscrizioni del corpo che Lin Ming aveva intenzione di creare erano il 'Simbolo della Forza' e il 'Simbolo Raduna Essenza.


Il primo veniva posto sulla mano destra e raffinando il flusso di vera essenza poteva aumentarne la potenza e migliorare le tecniche del praticante di arti marziali.


Il secondo era applicato sul petto e poteva accelerare il ritmo di assorbimento della vera essenza, aumentando quindi la coltivazione.


Lin Ming si sedette a meditare e testò i suoi miglioramenti. Sembrava che grazie al nuovo simbolo fosse capace di assorbire facilmente l'energia del mondo e la velocità con cui radunava vera essenza era aumentata significativamente.


<em>'È aumentata almeno del 40%! Sembra che a causa del mio stato di auto-ipnosi abbia esaurito le forze, ma questo 'Simbolo Raduna Essenza' ha superato davvero le mie aspettative!'</em>


Un normale praticante con un talento di livello 3, se avesse iniziato a coltivare a 12 anni e non fosse stato aiutato da pillole di massima qualità, avrebbe raggiunto lo stadio Forgia delle Ossa a 40 anni.


Invece uno con un talento di livello 4 grado medio nelle stesse condizioni ci sarebbe riuscito a 30 anni.


Questo divario di dieci anni era di grande importanza. Un praticante di arti marziale di 30 anni era nel fiore degli anni e avrebbe potuto avanzare allo stadio Circolazione, estendendo quindi il suo periodo di crescita. Sarebbe diventato straordinario come la carpa che balzava oltre il cancello dei draghi.


<em>Nota traduzione: "La carpa è balzata oltre il cancello del drago" è una leggenda cinese che praticamente ha come morale 'l'impegno paga'.
Ci sarebbero altre cose da dire: se volete posso informarmi e fare degli approfondimenti in futuro, ditemi voi eheh.</em>


Invece un praticante di arti marziali di 40 anni allo stadio Forgia delle Ossa avrebbe dovuto affrontare le conseguenze dell'invecchiamento. La forza del loro corpo sarebbe diminuita e sarebbe stato più difficile progredire per loro, figuriamoci avanzare allo stadio Circolazione.


Quindi un 'Simbolo Raduna Essenza' era veramente vantaggioso!


<em>'Ed è quello più semplice, quando la mia coltivazione crescerà potrò disegnarne di ancora più formidabili, in quel momento il mio talento non sarà più una barriera!'</em>


<em>'Quando ho creato il simbolo ho quasi rischiato di danneggiare la mia anima. Questo 'Simbolo della Lotta' potrà aspettare, in ogni caso aumenterebbe solo le capacità combattive, se posso crearlo prima dell'incontro con Zhang Guanyu non sarà troppo tardi.'</em>


.....................


Giorno dopo giorno Lin Ming si recava alla Cascata Ghiacciata per coltivare la 'Formula True Primal Chaos'. Si sarebbe seduto a meditare sotto la corrente per quattro o cinque ore alla volta.


Grazie al nuovo simbolo e al suo intento marziale la coltivazione avanzò in maniera incredibile.


La vera essenza di Lin Ming era ricca e densa, ormai aveva raffinato le impurità contenute nelle pillole che aveva assunto.


Era così pura che era migliore dei praticanti di arti marziali al picco della Forgia delle Ossa!


Passate due settimane, ormai mancavano tre mesi all'inizio dell'incontro. Mentre Lin Ming si immergeva nelle cascate scoprì che la sua vera essenza era diffusa completamente per tutte le sue viscere e si era infiltrata nei muscoli e nelle ossa.


"Quarto stadio della Trasformazione del Corpo, l'Alterazione dei Muscoli!"


Lin Ming ne era contentissimo ma non era troppo sorpreso.


Per diventare discepolo principale avrebbe dovuto raggiungere il picco dell'Alterazione dei Muscoli prima dei sedici anni ma se fosse continuato a questo ritmo allora sarebbe stato facilissimo per lui.


Normalmente quando un praticante di arti marziali avanzava di livello avrebbe trovato un ostacolo.


Il motivo di ciò era a causa delle loro basi instabili. Ad esempio un normale praticante allo Stadio delle Viscere se non avesse avuto un metodo di coltivazione di massima qualità o non fosse potuto andare alla Cascata Ghiacciata lasciando che la vera essenza temprasse ogni parte del suo corpo, allora si sarebbe bloccato allo stadio dell'Alterazione dei Muscoli.


Se avesse avuto poca quantità di vera essenza di copertura per gli organi allora avrebbe avuto difficoltà a distribuirla ulteriormente.


Anche raggiungendo a stento allo stadio dell'Alterazione dei Muscoli, con una fondazione già così instabile allora sarebbe stato ancora più arduo avanzare oltre. Alla fine non sarebbe riuscito ad avanzare allo stadio Circolazione.


Senza solide fondamenta, sarebbe stato sempre più difficile entrare nelle fasi successive.


Invece Lin Ming non aveva affatto questo problema. La sua vera essenza era penetrata profondamente in ogni fessura tra i suoi organi interni ed era entrata perfino nelle innumerevoli unità del suo corpo. Sarebbe avanzato sicuramente fino allo stadio Circolazione.


Finché accumulava abbastanza vera essenza sarebbe potuto avanzare!


Mentre spingeva la 'Formula True Primal Chaos' fino al limite, Lin Ming poté sentire chiaramente una splendida sensazione mentre la vera essenza affondava nei suoi muscoli e nelle suo ossa.


C'erano molti praticanti che non avevano fondamenta stabili e sarebbero avanzati con difficoltà. Se fossero dovuti entrare nello stadio dell'Alterazione dei Muscoli, sarebbero stati costretti a spingere la loro vera essenza verso l'interno e poi fonderla forzatamente nelle loro ossa e nei loro muscoli.
Avrebbero ripetuto lentamente questo processo fondendo una parte dopo l'altra e raggiungendo lentamente lo stadio. Questo era il motivo per cui c'erano molte persone bloccate al picco dello Stadio delle Viscere per molti anni.


Questo non valeva per Lin Ming: i suoi organi interni avevano già assorbito il massimo, era come una riserva che era stata riempita d'acqua. Visto che non poteva più accomodare ulteriore vera essenza allora sarebbe traboccata e sarebbe stata assorbita dai muscoli e della ossa naturalmente.


Di questi due metodi era facile vedere qual era il migliore!


Lin Ming ci mise tre giorni per avanzare, durante questo periodo di tempo coltivò alle Cascate Ghiacciate per sei ore di tempo ogni giorno. Usò la formazione per integrare la vera essenza nei suoi muscoli e nelle sue ossa; l'Alterazione dei Muscoli coltivava i tendini e il periostio.


Mentre uscì dal suo stato meditativo il ragazzo sentì come se la sua essenza fluisse nel suo corpo incessantemente come un fiume. Resistere all'acqua ghiacciata delle cascate era diventato facile per lui.


Mentre emergeva dalla piscina gelida, Lin Ming mosse con noncuranza il palmo. Su di esso si formò una leggera increspatura color blu, come le onde dell'acqua.


Mentre Lin Ming la vede i suoi occhi brillarono.
"Manifestazione di vera essenza... non mi sarei aspettato di riuscire a farlo..."


Di solito solo un praticante allo stadio Circolazione sarebbe stato capace di farlo. C'erano alcuni geni al picco della Forgia delle Ossa che erano capaci a stento di farlo, ma Lin Ming era riuscito a manifestare la sua vera essenza subito agli inizi dello stadio dell'Alterazione dei Muscoli. Nella storia del regno di Fortuna Celeste era il primo a riuscirci.


Lin Ming strinse il pugno sentendosi un po' compiaciuto.
<em>'Ho raggiunto gli inizi dell'Alterazione dei Muscoli e riesco a fare quello che sa fare uno allo stadio Circolazione. Mi chiedo quanto sia distante dal normale praticante di arti marziali allo stadio Circolazione. Quando arriverà al picco del mio stadio riuscirò a sconfiggere un praticante di arti marziali allo stadio Circolazione?'</em>


Lin Ming non ne era sicuro ma adesso sentiva di avere qualche possibilità contro Lin Sen che era al picco dell'Alterazione dei Muscoli. Anche se aveva l'intento marziale Ashura come poteva competere con il 'Chaotic Virtues Combat Meridian' di Lin Ming?


.....................


"Oh! Apprendista junior Lin! Che raro visitatore!" Il responsabile della formazione della Via delle Marionette diede il benvenuto a Lin Ming con una risata.


Delle sette formazioni di tipo metallo, legno, acqua, fuoco, terra, vento e fulmine, la Via delle Marionette era una formazione d'assalto che apparteneva all'elemento terra. Lin Ming aveva coltivato soltanto nella Cascata Ghiacciata e nel Tunnel Vento Impetuoso; questa era la prima volta che si recava in quel posto.


Perciò il responsabile era particolarmente entusiasta Lin Ming. Non si poteva mai sapere se il ragazzo sarebbe diventato il Maestro del Palazzo Marziale. Se fosse accaduto, allora questo Lin Ming sarebbe diventato il padrone di Fortuna Celeste, era naturale che volesse accattivarsi il suo favore.


"Apprendista Senior, mi perdoni è imbarazzante da dire, ho appena deciso di venire qui senza aver preso appuntamento in anticipo. Mi chiedo se abbia dei posti liberi?"
Dopo che era avanzato allo stadio dell'Alterazione dei Muscoli voleva testare la sua forza. Nelle sette formazioni maggiori la Sala Soldati Dorati e la Via delle Marionette erano le uniche formazioni dove poteva esercitare le sue capacità combattive.


"Naturalmente c'è un posto per lei, ahah, non appena si recherà qui ci sarà sempre un posto per lei." Disse il responsabile con un sorriso cordiale.


"La ringrazio Apprendista Senior. Allora vorrei che mi aiutasse ad aprire l'undicesimo livello di difficoltà."


"Undicesimo?" Il responsabile lo fissò spalancando gli occhi. Di solito solo i primi dieci in classifica avrebbero impostato quel livello di difficoltà. Lin Ming era già diventato così forte?


Il responsabile lo trovò inconcepibile ma all'improvviso vide la coltivazione di Lin Ming e strabuzzò ancora di più gli occhi. "Apprendista junior Lin è già avanzato? Stadio dell'Alterazione dei Muscoli!"


"Sì. Ieri ho avuto fortuna."


Il responsabile deglutì. Avanzare all'Alterazione dei Muscoli non era troppo arduo e un genio sarebbe riuscito a farlo prima o poi. Tuttavia non sarebbe dovuto accadere così in fretta. Ricordò vagamente che Lin Ming era arrivato allo Stadio delle Viscere solo pochi mesi fa.


Che diavolo di velocità era? Al responsabile stesso ci erano voluti quasi tre anni nonostante il suo talento fosse piuttosto buono.


Questo giovane aveva già raggiunto l'Alterazione dei Muscoli a 15 anni e aveva più di un anno per arrivare al picco dello stadio. A quel punto Lin Ming sarebbe potuto avanzare al Forgia delle Ossa! Era praticamente garantito che avrebbe superato il test del Palazzo delle Sette Arti.


Un discepolo principale che proveniva dal regno di Fortuna Celeste! Il responsabile sussultò.


"Apprendista Senior per favore apra l'undicesimo livello di difficoltà." Gli ricordò cortesemente Lin Ming vedendo il torpore che lo aveva colto.


"Oh, sì, sì." Rispose l'apprendista e poi trafficò con il disco della formazione per aprire l'undicesimo livello di difficoltà della Via delle Marionette.



