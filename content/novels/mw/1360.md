---
weight: 1360
title: Capitolo 1360 - Mostro
pubDate: 2025-12-15T08:37:10.355Z
tags:
    - mw
---


<em>CAPITOLO SPONSORIZZATO, ringraziamo Alfonso!
0 capitoli in coda, 0/5
-Schadenfreude</em>


"No... no..."


Disse You Wujin con voce tremante. Afferrò l'avambraccio di Lin Ming con entrambe le mani, i suoi occhi si riempirono di panico e paura. You Wujin stava tremando. La sensazione di aver perso il cuore gli dava un orrore indescrivibile.


Morire era spaventoso per chiunque. Questo valeva in particolare per giovani e belli membri d'élite come You Wujin che avevano un lungo e glorioso futuro di fronte a sé.


"Perché... per cosa...?"


Il sangue iniziò a schizzare dagli angoli delle labbra di You Wujin. Non capiva perché Lin Ming avesse deciso di ucciderlo dopo aver ferito gravemente Tian Mingzi.


<em>Puff!</em>


Lin Ming estrasse all'improvviso il palmo, il sangue schizzò a fiotti. Il cuore di You Wujin era stato fatto a pezzi da Lin Ming. You Wujin tremò e la sua vista si offuscò.


E mentre Lin Ming stava ritraendo la mano, qualcosa apparì nel suo palmo. Era l'anello spaziale di You Wujin.


<em>Peng!</em>


L'anello esplose, riducendosi a pezzi. Un'enorme quantità di strumenti magici, armi, pillole e ogni sorta di ricchezza e tesoro si disperse in giro. Con un cenno della mano, Lin Ming raccolse un mezzo di trasporto.


Questa era la navetta spaziale che Tian Mingzi aveva dato a You Wujin. Era uno strumento magico che poteva essere usato per muoversi per brevi distanze. Anche se questo mezzo non aveva potere d'attacco, era comunque un tesoro spirituale di alto livello. Prima You Wujin aveva usato questo oggetto per raggiungere Lin Ming.


Per qualunque praticante di arti marziali al di sotto del Lord Divino realm, usare questo strumento avrebbe permesso di volare molto più velocemente.


Questo era vero sopratutto per Lin Ming che era gravemente ferito. Aveva anche bruciato metà della sua essenza di sangue. Senza questa nave spirituale, provare a scappare sarebbe stato impossibile.


"Così era questo che volevi..."


Lo sguardo velato di You Wujin si posò sulla nave spirituale. La sua vista si stava annebbiando sempre di più. Alla fine cadde dal cielo Mentre precipitava, sporse la mano in avanti come se stesse cercando di afferrare qualcosa. Non voleva cadere così, o ad essere più precisi, non voleva morire così...


<em>'Se lo volevi... avresti potuto dirmelo... se non me lo dicevi come avrei potuto saperlo...'</em>


You Wujin ebbe questo pensiero ridicolo, poi cadde sulla terra ardente, schizzando sangue con un tonfo.


Lin Ming non perse tempo a prestargli attenzione. Tolse brutalmente il marchio spirituale di You Wujin con la legge del Sogno Divino e poi attivò il mezzo con le leggi dello spazio, scappando all'istante nel vuoto!


Al momento, con il suo quinto livello perfetto delle leggi dello spazio, non era affatto difficile capire come utilizzare la nave spirituale. E intorno a Lin Ming, gli altri undici discepoli delle Terre Sacre You Ming non osarono ostacolarlo affatto. Rimasero tutti in silenzio, timorosi di muoversi. Temevano che sarebbero andati incontro allo stesso fato di You Wujin.


Lin Ming desiderava uccidere la personificazione di Tian Mingzi, ma il colpo di prima l'aveva costretto a bruciare metà della sua essenza di sangue. Farlo di nuovo sarebbe stato impossibile, l'avrebbe bruciata tutta e allora nemmeno gli dei avrebbero potuto salvarlo!


E ora, approfittarsi delle ferite di Tian Mingzi e del resto della sua forza, Lin Ming fece l'unica cosa che poteva fare, cioè scappare!


Non poteva gestire nemmeno un Tian Mingzi gravemente ferito. Se avessero continuato a combattere, la forza creata dalla combustione dell'essenza di sangue sarebbe scomparsa. Allora Lin Ming sarebbe stato spacciato!


Dal punto in cui Lin Ming era partito, Tian Mingzi fluttuò lentamente verso l'alto, brandendo la sua spada. La sua carne era stata lacerata e gli rimaneva meno del 30% della sua forza originale.


Aveva cercato di bloccare il colpo di Lin Ming, ma non aveva potuto farlo. Quando Lin Ming aveva bruciato la sua essenza di sangue, aveva raggiunto temporaneamente un livello superiore perfino al suo.


Tian Mingzi si muoveva lentamente. Impassibile, emanò un'aura potente. Era... intento omicida!


Un terrificante intento omicida sembrò sostanzializzarsi nel vuoto, congelando lo spazio circostante.


Si poteva immaginare a che fato sarebbe andato incontro se Lin Ming fosse riuscito a scappare. Ora tutta la sua rabbia stava ribollendo.


Quando gli altri undici discepoli delle Terre Sacre You Ming videro le sue condizioni, impallidirono tutti. Questo perché un momento fa non avevano osato ostacolare Lin Ming per la paura. Ora temevano che il loro maestro avrebbe sfogato la sua rabbia su di loro. Al momento Tian Mingzi dava la sensazione di essere una bestia ferita che aveva perso ogni razionalità.


Ora che Lin Ming era scappato, sarebbe stato difficile raggiungerlo.


Tian Mingzi aveva solo la sua personificazione al momento. Nonostante fosse potente, aveva un difetto fatale, la sua energia totale era limitata.


Ogni briciolo che usava sarebbe andato perso!


Non solo, ma una volta che fosse stato ferito gravemente, non sarebbe riuscito a guarire. La natura di una personificazione ordinaria era simile a quella di una marionetta; era una creazione che si poteva usare solo una volta.


C'era anche un limite di tempo per il loro utilizzo. Finché continuava ad esistere, avrebbe continuato a spendere energia. Così Tian Mingzi non sarebbe riuscito a raggiungere Lin Ming. Con meno del 30% della forza rimasta e ferito gravemente, la sua forza sarebbe diminuita fino a scomparire completamente.


E voler inseguire Lin Ming non era più facile a dirsi che a farsi?


Per la vera forma di Tian Mingzi, un tesoro come la nave spirituale era inutile e insignificante. Ma nei piani inferiori, la sua personificazione aveva solo una coltivazione al Mare Divino Realm. Se fosse stato al picco delle sue condizioni sarebbe riuscito a stento a mantenere la sua stessa velocità, ma ora volerlo raggiungere era semplicemente impossibile.


Una volta che la personificazione fosse scomparsa, voler contare sugli undici discepoli rimasti per trovarlo e catturarlo sarebbe stato impossibile. Non sarebbero riusciti ad affrontarlo nemmeno così indebolito!


Erano tutti spaventati da Lin Ming!


Quando i discepoli delle Terre Sacre You Ming se ne resero conto, si inorridirono. Questa missione poteva fallire! Per quanto riguarda le gravi ferite di Tian Mingzi, si sarebbero riflesse sul vero Tian Mingzi. Una volta che avesse recuperato la sua personificazione, la sua coltivazione inevitabilmente avrebbe subìto un grave danno.


Come potevano osare sopportare la rabbia di Tian Mingzi?


"M-maestro... aiuto... mi aiuti..."


Risuonò una voce estremamente debole e roca. Se i presenti non fossero stati praticanti di arti marziali dalla coltivazione elevata non l'avrebbero sentita.


Era la voce di You Wujin. Non era ancora morto, ma si stava aggrappando con ostinazione alla sua ultima briciola di vita.


La paura della morte era sufficiente a superare molte barriere. Quindi, anche se You Wujin si trovava di fronte ad un Tian Mingzi ferito e infuriato, lo aveva comunque chiamato!


La sua forza vitale stava scomparendo rapidamente!


Tian Mingzi abbassò la testa e lo guardò. Fece un cenno e il corpo di You Wujin volò di fronte a lui.


"Onorabile maestro... mi... salvi... non voglio morire..."


You Wujin sapeva che se il vero io di Tian Mingzi fosse stato qui, salvarlo non sarebbe stato un problema, ma la sua personificazione...


Tian Mingzi rimase impassibile. Il suo intento omicida e la sua rabbia sembravano essersi attenuati.


"Wujin, sai perché ti ho fatto portare il mio anello nel pianeta Sky Spill?"


La mente di You Wujin era in un oceano di confusione. Non poteva nemmeno pensare a questa domanda. Gli altri però rimasero tutti sbalorditi.


Sì, perché Tian Mingzi aveva detto loro di portare la sua personificazione nel pianeta Sky Spill?


In realtà la sua personificazione poteva discendere da sola lì.


All'inizio pensavano che l'uomo volesse risparmiare le energie e la durata vitale della sua personificazione. Quindi li aveva mandati qui in modo che potessero cercare Lin Ming e sarebbe stato Tian Mingzi a combattere.


Ma a quanto pareva la questione non era così semplice.


"Salva... salvami..." You Wujin non poteva più capire le parole di Tian Mingzi. Sporse la mano invano come se volesse aggrapparsi al suo maestro. Era come una persona che stava annegando che stava inseguendo la sua ultima speranza.


"Questa personificazione non può assorbire energia Origin dal mondo e trasformarla in vera essenza, né un'abilità di recupero. Una volta che il mio corpo spirituale è stato danneggiato, non posso ripararlo. Nonostante fossi sicuro di poter sconfiggere Lin Ming, temevo che ci sarebbero stati degli incidenti. E in tal caso, come adesso, allora avrei dovuto avere della carne e del sangue pronti per recuperare le energie. Quindi vi ho portati tutti qui..."


Disse lentamente Tian Mingzi, come se li avesse portati a cena con noncuranza. Quando sentirono quelle parole i discepoli però si raggelarono!


Tian Mingzi voleva trattarli come cibo?


Il motivo per cui erano stati portati nel pianeta Sky Spill era come riserva di cibo?


"Maestro... salvami..."


Le labbra di You Wujin erano pallide. Mentre parlava, era completamente confuso.


Tian Mingzi sorrise lievemente e poi sporse la mano con fare fulmineo.


<em>Puff!</em>


La sua mano trafisse il petto di You Wujin, afferrando il suo cuore già danneggiato!


"Maestro... maestro..."


Anche se la sua mente era confusa, You Wujin ebbe una lieve reazione. Il suo sguardo era annebbiato e vacuo.


"Wujin, i mortali danno alla luce i figli così che qualcuno si preoccupi di loro nella vecchiaia. E dopo che saranno seppelliti, la loro carne e il loro sangue continuerà ad esistere. Ma io desidero la vita eterna, che utilità avrebbero i figli per me?"


"La tua vita proviene da me e ora... me la riprenderò!"


Mentre parlava, un vortice nero apparì attorno alla mano di Tian Mingzi. Questo mulinello coprì completamente You Wujin!


Arte del Risucchio Demoniaco!


Tian Mingzi usò la potenza trascendente dell'Empireo Genesi Diabolica. Poteva assorbire la forza degli altri per utilizzarla come propria!


In quel momento You Wujin era incredibilmente debole e non aveva la minima possibilità di resistere. Tutta la sua energia, la sua carne e la sua essenza di sangue furono assorbite da Tian Mingzi!


Mentre l'uomo recuperava le forze, la vitalità di You Wujin svanì rapidamente. I suoi occhi divennero grigio scuro, infossandosi. I suoi capelli si rinsecchirono e la sua pelle avvizzì. Sembrava un uomo mortale che invecchiava di cento anni in un istante, deteriorandosi rapidamente!


La carne e il sangue di Tian Mingzi si ripristinarono, passando dal 30 al 40% delle sue energie!


Gli altri discepoli delle Terre Sacre You Ming tremarono di paura. La maestà e la forza di Tian Mingzi erano troppo spaventose. Se Tian Mingzi avesse voluto ucciderli, sarebbero stati massacrati come galline in gabbia. Come potevano avere la forza di resistere?


"Disperdiamoci e fuggiamo!"


Gridò un discepolo. Diverse persone sembrarono risvegliarsi dal loro torpore. Si erano resi conto che sarebbero morti assolutamente se fossero rimasti, ma se fossero scappati, avrebbero avuto una piccolissima possibilità di sopravvivere!


"Credete davvero di poter scappare?"


Tian Mingzi sorrise con crudeltà. In quel momento, una densa energia demoniaca si levò al cielo, bloccando l'area circostante. Era il dominio di Tian Mingzi: il Dominio del Demone Eterno.


"Ahhh!"


I discepoli attaccarono disperatamente il campo di forza, ma era impossibile per loro scuoterlo.


"Affrontiamolo!"


Gridò un discepolo.  Si girò e si lanciò verso il suo maestro!
                                


                                



