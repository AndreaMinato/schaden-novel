---
weight: 1365
title: Capitolo 1365 - []
pubDate: 2025-12-15T08:37:10.356Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


La guerra si svolgeva negli sconfinati cieli stellati. Entrambe le fazioni avevano innumerevoli maestri. Lin Ming vide un uomo con uno scettro blu che controllava i fulmini. Durante questo scontro sembrava l'incarnazione del dao celeste, brandiva il potere della tribolazione delle saette.


Era l'Empireo Vendicatore del Fulmine.


A parte lui, l'Empireo Primordius doveva affrontare due grandi maestri della razza dei saggi!


Stava combattendo contro tre grandi nemici da solo!


Anche così non sembrava in svantaggio.


"Come possono essere entrati nel Regno Divino?"


Lin Ming non poteva capirlo. Secondo l'Empirea Sogno Divino, questo regno era uno dei 33 Cieli e c'erano enormi barriere che separavano questi piani. Per questo, più uno era potente, più sarebbe stato difficile attraversare la protezione ed entrare.


Così come potevano questi maestri essere venuti nel pianeta Sky Spill?


Mentre Lin Ming ci pensava, la grande guerra svanì, lasciando solo il cuore rosso che batteva a mezz'aria.


<em>Boom! Boom! Boom!</em>


Quel potente tonfo era come il battito assordante di un tamburo divino!


Lin Ming sapeva che prima aveva visto solo delle immagini incomplete preservate in quell'organo.


Un cuore era solo una parte del corpo e non avrebbe dovuto avere ricordi. Allora, logicamente parlando, questo cuore doveva contenere un filo di un'anima residua!


Questa idea fece fremere Lin Ming: "Senior Primordius!"


La sua voce riecheggiò nel mondo. Lin Ming era estremamente frettoloso. Tian Mingzi li stava raggiungendo velocemente. Non poteva contare sull'eruzione dell'Antico Abisso Demoniaco per trattenerlo di più.


"Senior Primordius!"


Gridò ancora una volta. Tuttavia non ricevette risposta.


"Mi sono sbagliato? Non ci sono davvero anime residue qui?"


Lin Ming rifletté. L'anima residua dell'Empireo poteva essere molto debole e aveva dormito qui per 100.000 anni. Poteva essere così facile svegliarla?


Mentre ci pensava, Lin Ming concentrò l'energia nel suo mondo interno. Un fiore di loto rosso sangue iniziò a fiorire lentamente dietro di lui.


Era il Fiore di Loto del Grande Imperatore.


Lin Ming iniziò ad emettere una vasta aura sconfinata. Aveva attivato il dominio primordiale!


Lo spazio primordiale coprì quel grande cuore. L'energia elementare primordiale lo colpì come un'onda.


"Senior Primordius!"


Lin Ming esaurì tutte le sue forze mentre ruggiva. La sua voce tuonò, facendo tremare il vuoto per migliaia di chilometri!


In quel momento il cuore tremò. La sua frequenza rallentò mentre un'energia invisibile coprì Lin Ming e iniziò ad assorbire l'energia del sogno divino in lui.


Lin Ming ne fu scioccato, ma non lo impedì, lasciando che questa forza assorbisse quanta forza voleva. Per lui non fu affatto facile però.


Un momento dopo Lin Ming divenne molto più pallido e c'era anche una traccia di grigio nel suo colorito. Poi un'ombra uscì fuori dal cuore, trasformandosi in un uomo vestito di nero.


I suoi lineamenti erano estremamente vaghi, tremavano costantemente tra le correnti di energia Origin, come se stesse per scomparire da un momento all'altro.


Il fantasma aprì gli occhi con grande difficoltà, fissando confuso Lin Ming.


Anche Lin Ming lo guardò.


Era questa l'anima residua che era stata legata al cuore dell'Empireo Primordius?


Questo filo spirituale non aveva molta forza come Lin Ming si era immaginato; poteva essere anche definito incredibilmente debole.


Presumibilmente in passato l'Empireo Primordius era stato ferito troppo gravemente o forse era perfino perito, e l'anima residua che aveva lasciato doveva essere il più piccola possibile. Dopo aver dormito così profondamente, aveva avuto bisogno del supporto dell'energia di Lin Ming per riprendere coscienza.


"Il Senior è l'Empireo Primordius?"


Chiese Lin Ming.


"Chi sei tu che puoi usare lo spazio primordiale?"


La voce dell'uomo vestito di nero era effimera, debole e sul punto di svanire.


"Il nome di questo junior è Lin Ming. Nella Strada dell'Imperatore, un tempo ho ottenuto la benedizione del Senior e sono riuscito ad ottenere un terzo dell'eredità di Primordius, così sono capace di usare lo spazio primordiale."


"Capisco, allora è così. Ciò di cui stai parlando è la Strada del Samsara. L'onorabile maestro in effetti un tempo ha lasciato parte della sua eredità lì."


A quanto pareva non era l'Empireo Primordius, ma il suo discepolo.


Allora era successo questo. Lin Ming capì. Si diceva che l'Empireo Primordius fosse un coltivatore del corpo e dell'energia e, anche se si era concentrato sul fisico e sull'energia, trascurando un po' lo spirito, anche un filo della sua anima avrebbe dovuto contenere una pressione incredibile. Era nettamente diverso da questo fantasma.


E questo spirito residuo era il suo discepolo. L'Empireo Primordius aveva lasciato il suo allievo a dormire profondamente qui, per proteggere il suo cuore e il corpo della dea?


"Senior, sono stato inseguito e vorrei che la mia compagna prendesse in prestito il corpo della dea per risorgere e combattere contro questa persona!"


In passato Mu Qianxue era stata ad un passo dal diventare Re del Mondo. Sia in quanto a leggi, che in metodi di coltivazione aveva raggiunto un livello altissimo. Ma sfortunatamente aveva perso il suo corpo e non poteva spostare la sua vera essenza. Questo era particolarmente svantaggioso per qualcuno come lei che coltivava sia il corpo che l'energia.


Se avesse potuto fondersi con il corpo della dea, allora la forza di Mu Qianxue sarebbe aumentata moltissimo.


"Prendere in prestito il corpo della dea? Stai parlando dell...dell'Imperatrice Celeste Xuanqing?"


L'Imperatrice Celeste Xuanqing?


Lin Ming rimase sbalordito. Non si sarebbe mai immaginato che una giovane donna che sembrava avere 17-18 anni potesse avrebbe avuto un titolo del genere.


Se era definita così, allora non era un giovane membro d'élite, ma qualcuno che era diventato da tempo famoso e dalla forza terrificante.


"L'Imperatrice Celestiale Xuanqing è una monarca della razza degli dei primordiali. Anche se la sua anima divina non è più qui, voler possedere il suo corpo mortale non è affatto facile. Se non puoi sopportare il potere del suo fisico mortale, allora la tua anima divina collasserà e si disintegrerà. Lo sai?"


Lin Ming rimase sbigottito. Razza degli dei primordiali?


Questa era un'altra razza di cui Lin Ming non aveva mai sentito parlare. Aveva sentito dei saggi, degli spirita e dell'umanità; queste erano le tre razze principali dei 33 Cieli. Ogni razza era abile nella trasformazione del corpo, nella forgia dell'anima e nel raduno dell'essenza, i tre principali sistemi di coltivazione. Lin Ming non aveva mai saputo della razza degli dei primordiali.


"Senior sta... parlando della razza degli dei primordiali?"


"Sì. È la razza più perfetta mai formata dal cielo. Sono potenti in quanto a spirito, corpo e mondo interno, e possono coltivare l'essenza, l'energia e il divino. La loro forza è superiore fin dalla nascita e il loro talento sfida le leggi della natura. Anche la durata della loro vita è dieci volte superiore a quella degli umani.


Mentre l'anima residua parlava lentamente, Lin Ming rabbrividì. Coltivatori dei tre sistemi, talento sconvolgente e durata della vita dieci volte superiore... era semplicemente troppo incredibile.


"Esiste una razza del genere che supera completamente le tre razze principali?"


Lo spirito mostrò un po' di sorpresa: "Non mi sarei mai immaginato che avresti saputo delle tre razze. Sì, la razza degli dei primordiali è in vantaggio, ma forse perché sono esistenze troppo sconvolgenti, il dao celeste non permette la loro esistenza. Quindi, anche se un tempo hanno prosperato, hanno iniziato a declinare lentamente dopo. Il loro numero è diventato estremamente basso, avvicinandosi al punto di estinguersi."


"Allora l'Imperatrice Celeste Xuanqing è..." Lin Ming era perplesso. Non sapeva come l'Empireo Primordius avesse incontrato la razza degli dei primordiali.


"Non devi saperlo. Sono questioni che riguardano i segreti di questo universo. È inutile che tu lo sappia e saperlo attirerebbe solo disastri su di te."


Mentre l'anima parlava, aveva pensato che Lin Ming fosse un praticante di arti marziali locale del pianeta Sky Spill. Vedendo il suo debole corpo e la sua forza che stava scomparendo, era impossibile associarlo con il genio numero uno del Regno Divino.


Tuttavia, quando finì di parlare, lo spirito sussultò: "Eh... sembra che tu abbia bruciato la maggior parte della tua essenza di sangue?"


Quest'anima residua era un discepolo dell'Empireo Primordius, quindi prima di morire probabilmente era stato almeno un Grande Re del Mondo. Inoltre aveva anche coltivato il corpo e l'energia ed era molto sensibile al potere della vitalità del sangue. Mentre sondava il corpo di Lin Ming, scoprì con stupore che Lin Ming aveva bruciato più della metà della sua essenza di sangue. Anche così, riusciva a rimanere qui.


Se l'avesse fatto una persona ordinaria, la sua forza vitale sarebbe stata debole e flebile e avrebbe avuto difficoltà a reggersi in piedi.


"Scheletro di circa 30 anni, coltivazione del corpo e dell'energia e hai anche aperto tutte le Otto Porte Nascoste?"


L'anima residua rimase scioccata. Questa non era una questione da poco. In questo universo le tecniche della trasformazione del corpo non erano più compatibili con le regole del dao celeste. Anche il suo onorabile maestro, l'Empireo Primordius, non era riuscito a completare le otto Porte Nascoste a trent'anni.


"Hai... avuto un incontro fortunato?"


L'anima residua poteva sentire che Lin Ming era un praticante di arti marziali nativo del pianeta Sky Spill. Per crescere fino a questo punto, doveva aver ottenuto innumerevoli occasioni fortunate. Era semplicemente inconcepibile.


"Chi ti sta dando la caccia?" Chiese subito l'anima. Forse il motivo per cui Lin Ming aveva bruciato metà della sua essenza di sangue era perché era stato inseguito da quella persona.


"Tian Mingzi, è un Grande Re del Mondo del Regno Divino. Si è tagliato la mano, trasformandola in una personificazione, per entrare nel pianeta Sky Spill per dare la caccia a questo membro della giovane generazione. Ora probabilmente arriverà qui tra un altro quarto d'ora."


Disse Lin Ming. Nonostante provasse ansia, riusciva ancora a mantenere la calma.


"Un Grande Re del Mondo si è tagliato la mano per darti la caccia?" L'anima residua guardò Lin Ming con incredulità. Poteva sentire che la forza di Lin Ming fosse molto più grande di quanto avesse immaginato. Una persona del genere sicuramente doveva essere importante.


"Se sei riuscito ad apprendere lo spazio primordiale, si può dire che tu abbia un certo destino con il mio onorabile maestro. Inoltre hai anche completato le Otto Porte Nascoste in una così giovane età. Hai anche scelto di coltivare sia il corpo che l'energia, lo stesso percorso che ha scelto il mio onorabile maestro. Forse è il karma del mondo... forse sei la persona che il mio onorabile maestro ha aspettato per tutto questo tempo..."


Disse piano l'anima residua. Sul punto di morire, l'Empireo Primodius aveva lasciato la sua eredità, così che in futuro arrivasse un successore predestinato ad ereditare le sue tecniche.


Lin Ming sembrava il candidato più adatto ora.


Se quest'anima fosse riuscita ad esaudire l'ultimo desiderio dell'Empireo, sarebbe potuto finalmente morire in pace.


"Sei così giovane, eppure hai un tale talento; devi essere davvero incredibile. Sfortunatamente, anche se sei inseguito, non posso aiutarti. Tutto ciò che mi rimane è un'anima residua; non mi rimane quasi nessuna forza. C'è una possibilità, ma devi decidere tu. Se sei sicuro della tua compagna puoi impossessarti del corpo dell'Imperatrice Celeste Xuanqing. Per quanto riguarda te, se puoi sopportare il battesimo della vitalità del sangue del mio onorabile maestro, allora potrai deviare il il suo potere nel tuo cuore per temprarti."


"Deviare il suo potere nel mio cuore per temprarmi?"


Lin Ming era sbigottito. Guardò il cuore che batteva nel cielo sconfinato. Il potere della sua vitalità era vasto e profondo come un oceano. Questo era il potere della vitalità che solo un Empireo poteva possedere. Inoltre l'Empireo Primordius probabilmente aveva posseduto la Perla Demoniaca, che aveva permesso alla sua tecnica della trasformazione del corpo di raggiungere un livello inconcepibile. Se avesse direzionato il potere del sangue nel suo cuore, che cosa sarebbe successo?
 

