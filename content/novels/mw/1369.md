---
weight: 13690
title: Capitolo 1369 – Annientare la Tua Personificazione
pubDate: 2025-12-15T08:37:10.357Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Chi sei?!"


Ruggì Tian Mingzi. Questa donna non poteva provenire dal Regno Divino. Se Lin Ming avesse avuto un aiutante del genere, l'avrebbe chiamato non appena possibile, altrimenti come si sarebbe ridotto in modo così miserabile durante il loro ultimo incontro? Era stato costretto a bruciare metà della sua essenza di sangue per sfuggire a quel pericolo.


Ma non aveva nemmeno senso che questa donna provenisse dai piani inferiori o che si fosse nascosta qui fino ad ora. Come poteva un praticante di arti marziali dei piani inferiori condividere le sue stesse origini con Tian Mingzi? E lui non era mai stato nel pianeta Sky Spill. Se non fosse capitato qui perché stava inseguendo Lin Ming, non avrebbe mai pensato che questo mondo contenesse così tanti segreti.


Ma ora non aveva più tempo per riflettere. Mu Qianxue era fluttuata in alto, i suoi vestiti bianchi e blu svolazzavano al vento. Sotto i suoi piedi nudi si espandevano delle increspature dovute alla sua comprensione delle leggi. Ad ogni passo che faceva, ogni gesto avrebbe suscitato vibrazioni nelle leggi, comandandole senza dare loro ordini, ma solo con il movimento del corpo.


Al momento Mu Qianxue non poteva mostrare il vero potere del corpo mortale dell'Imperatrice Celestiale Xuanqing.


Impossessarsi di un corpo avrebbe causato inevitabilmente delle perdite. C'erano gravi punti deboli che avrebbero richiesto di iniziare a coltivare e a comprendere le leggi fin dall'inizio.


Ma il fisico dell'Imperatrice Celestiale Xuanqing era semplicemente troppo formidabile. Inoltre Mu Qianxue stessa era stata un talento eccellente. Con questa unione, anche se Mu Qianxue aveva posseduto questo corpo, era riuscita a mantenere una porzione considerevole della sua forza originaria.


Naturalmente il suo aspetto più formidabile non era la forza, ma il suo talento. Le sue capacità unite a quelle dell'Imperatrice Celestiale Xuanqing le avrebbero permesso di coltivare molto velocemente!


In quel momento un magnifico paesaggio apparì attorno a Mu Qianxue. Nonostante la zona proibita entro mille chilometri fosse piena di una foschia minacciosa e il cielo fosse più cupo della notte, attorno a Mu Qianxue apparirono brillanti raggi di sole pieni di vitalità.


Accanto a lei, l'energia Heaven Earth si condensò formando ogni sorta di raro fiore spirituale, piante, uccelli e bestie sacre. Ad ogni passo che faceva, avrebbe emanato una bellezza incantevole e sarebbero sbocciati dei fiori raffinati. Il rumore dello scorrere dell'acqua riempì l'aria mentre il mondo attorno a lei diventava un paradiso.


Questo era il dominio di Mu Qianxue, una mossa che apparteneva alla sua razza dell'imperatrice celestiale: le Terre Pure degli Dei Primordiali.


Le Terre Pure degli Dei Primordiali formavano un mondo separato e in esso Mu Qianxue era la regina assoluta.


Questo dominio avvolse all'istante Tian Mingzi!


"Tian Mingzi! Oggi annienterò la tua personificazione e il tuo futuro, quando entrerò nel Regno Divino ti ridurrò in polvere le ossa e raffinerò la tua anima!"


Mu Qianxue tossì freddamente, la sua voce era piena di intenso intento omicida.


Lo sguardo di Tian Mingzi era gelido. Proprio mentre stava per essere circondato dalle Terre Pure degli Dei Primordiali, gridò e rilasciò il suo dominio. In quel momento tutta l'energia del suo corpo si scatenò e agitò quella attorno. Una grande quantità di forza infernale dell'Antico Abisso Demoniaco si diresse verso di lui, manifestandosi in ogni sorta di strano demone bizzarro.


"Antico Dominio Demoniaco!"


Tian Mingzi voleva usare questa mossa per contendere con le terre pure!


Le due tecniche si scontrarono con intensità!


<em>Ka ka ka ka!</em>


Mentre le bestie demoniache formate dall'energia infernale volavano nel dominio di Mu Qianxue, furono purificate all'istante e iniziarono ad esplodere a mezz'aria!


Quando Tian Mingzi vide che il suo Antico Dominio Demoniaco stava per essere distrutto, una luce divina iniziò a brillare tra le sue sopracciglia e una pagoda alta mille piedi apparì, vorticando nel cielo e aumentando rapidamente di dimensioni.


"Pagoda della Catastrofe!"


Questa pagoda era una delle occasioni fortunate più grandi che Tian Mingzi avesse mai avuto in passato. Ora era solo al Mare Divino Realm, quindi era impossibile per lui attivare la vera pagoda, poteva solo attivarne la proiezione. Nonostante tutto, l'aveva formata dividendo una porzione dell'artefatto spirituale, per poi aggiungere il 30% dell'essenza dell'energia dell'oggetto. Se questa immagine fosse stata distrutta, avrebbe causato gravi danni alla vera Pagoda della Catastrofe.


La Pagoda della Catastrofe oscurava il cielo, stabilizzando tutto lo spazio attorno a Tian Mingzi mentre resisteva al dominio delle Terre Pure.


Quando vide la pagoda, Mu Qianxue si infuriò. Certamente l'aveva riconosciuta. 50.000 anni fa Tian Mingzi l'aveva usata per portare 10.000 guerrieri dal Regno Divino per invadere e radere al suolo le sue Terre Sacre.


<em>Rumble rumble rumble!</em>


Mu Qianxue fece un passo dopo l'altro. Ogni volta le sue Terre Pure aumentavano di potere. L'immagine della Pagoda della Catastrofe tremò violentemente, come se stesse per disintegrarsi da un momento all'altro.


Tian Mingzi impallidì. Anche se poteva sentire la grande forza della donna, non sembrava affatto in svantaggio.


"Hai detto che ridurrai in polvere le mie ossa e raffinerai la mia anima? Ahahahahah!" Tian Mingzi fece una risata rauca, il suo sguardo era gelido e la sua voce era piena di intento omicida. "Non so chi sei, ma sei solo leggermente più potente della mia personificazione. E in confronto al mio vero corpo, questa personificazione non è nulla! Se volessi ucciderti di persona, non ci metterei nemmeno un battito di ciglia! Oggi ho pagato un caro prezzo per venire qui ad uccidere Lin Ming. Se ti farai da parte dopo che completerò il mio obiettivo, ti ricompenserò. Altrimenti, anche a costo di fare morire qui la mia personificazione, lascerò un marchio eterno sul tuo corpo. Da allora non sfuggirai mai al mio sguardo! Il mio vero io ti darà la caccia finché non ti rovinerà completamente!"


La voce di Tian Mingzi era severa e ammaliante. Aveva il presentimento che, finché Mu Qianxue fosse stata qui, sarebbe stato impossibile uccidere Lin Ming. Le capacità di sopravvivere del giovane erano assurde e, anche se avesse continuato ad inseguirlo, forse non sarebbe riuscito ad ucciderlo, specialmente ora che qualcuno lo stava aiutando.


"Ahahahahah!"


In quel momento riecheggiò una risata di gusto. Brandendo la Lancia del Sangue della Fenice, Lin Ming fluttuò lentamente verso il basso, arrivando di fronte a Tian Mingzi.


"Tian Mingzi... Credevi che se fossi stato da solo avresti potuto schiacciarmi come desideravi?"


Il suo tono chiaramente era di derisione. In quel momento la sua vitalità del sangue si riempì come un fiume in piena che si estendeva all'infinito. Dietro di lui apparì l'immagine di un Albero del Dio Blasfemo. Questo albero divino si radicò nelle Terre Pure, fondendosi con il dominio. E in quel momento si scatenò anche lo spazio primordiale.
Dietro Lin Ming sbocciò il Fiore di Loto del Grande Imperatore, rosso brillante, come se fosse stato immerso nel sangue. Le Terre Pure degli dei primordiali, l'Albero del Dio Blasfemo e lo spazio primordiale si radunarono insieme, formando il terreno consacrato più terrificante. Una volta entrati in esso, chiunque sarebbe rimasto imprigionato.


Le pupille di Tian Mingzi si rimpicciolirono. Disse con fare cupo. "La tua vitalità è solo raddoppiata. Credi che solo perché si è rafforzata, aumenterà anche la tua forza combattiva?"


"Perché no? Se credi di potermi schiacciare come vuoi, allora affronta la mia lancia!"


Lin Ming lo indicò con la sua arma. Sulla Lancia del Sangue della Fenice il fulmine e il fuoco iniziarono ad intrecciarsi insieme.


Gli elementi si unirono insieme alle leggi di Lin Ming che si avvicinavano al sesto livello. Non solo, c'era anche l'impeto della sua vitalità e così ci si poteva immaginare quanto sarebbe stato formidabile il suo Giudizio del Dao Celeste.


Al momento Lin Ming non era paragonabile rispetto al passato. Non solo perché la sua coltivazione era quasi negli stadi avanzati del Mare Divino Realm, ma anche perché aveva visto le Nove Stelle del Palazzo del Dao dopo aver assorbito così tanta energia dal cuore del grande imperatore. Anche se Lin Ming non aveva ancora attivato le nove stelle, se non altro aveva toccato il confine che li separava. Finché avesse potuto fare altri progressi, sarebbe riuscito ad avanzare di livello.


Aveva ottenuto grandi risultati sia nella trasformazione del corpo che in quella dell'essenza. Allo stesso tempo la vitalità del sangue era raddoppiata. Dopo essersi fuso con l'essenza del cuore dell'Empireo Primordius, si era trasformato completamente!


Di fronte a Lin Ming apparì il seme del buco nero. Il potere dell'Albero del Dio Blasfemo si riversò nella Lancia del Sangue della Fenice senza riserva. Il potere dell'essenza, dell'energia e del divino si fusero in Lin Ming, combinandosi!


Eterna Oscurità!


Mentre la lancia scattava, il mondo sembrò squarciarsi. Con i domini sovraimposti delle Terre Pure degli Dei Primordiali e lo spazio primordiale, Lin Ming sembrava un dio in questo mondo, capace di controllare tutto e spazzare via ogni ostacolo!


Tian Mingzi aveva un portamento solenne. In un attimo intrecciò le mani, formando migliaia di sigilli. La Pagoda della Catastrofe vorticò all'impazzata mentre delle scritte dorate iniziarono a brillare su di essa!


<em>Ka ka ka!</em>


Il vuoto si ruppe. La lancia di Lin Ming continuò ad avanzare, facendo collassare grandi tratti di spazio. Il seme del buco nero si fuse con il potere del fulmine e del fuoco della tribolazione, ululando verso Tian Mingzi come un drago rosso e viola.


<em>Bang!</em>


Questa lancia impattò sulla Pagoda della Catastrofe, facendola tremare violentemente!


Una luce divina emerse, rimbombando nel cielo e squarciando la foschia sconfinata. Tutte le decine di migliaia di spiriti malvagi per decine e decine di chilometri furono risucchiati nell'esplosione, le loro forme si ridussero in polvere!


<em>Ka ka ka!</em>


Con uno stridio, apparì una crepa sulla superficie dell'artefatto.


"Cosa?!"


Le pupille di Tian Mingzi rimpicciolirono e impallidì!


Si era formata una fenditura nella Pagoda della Catastrofe?!


Nonostante fosse solo una proiezione, conteneva un filo dello spirito dell'artefatto. Inoltre era formato dal 30% dell'essenza della pagoda. Anche così, era apparsa una fenditura a causa dell'attacco di Lin Ming!


"Discesa del Demone Divino!"


Gridò Tian Mingzi. Tutta la sua energia si scatenò. Flussi demoniaci ribollirono attorno a lui, condensandosi in una spada lunga otto piedi che menò un fendente!


<em>Crack!</em>


La luce di spada impattò sul seme del buco nero di Lin Ming, scontrandosi con l'Eterna Oscurità. In quel momento il seme tremò, ma la luce di spada si sbriciolò nel nulla, causando un'enorme esplosione.


Lin Ming si ritirò. Durante quella collisione aveva ricevuto un grande contraccolpo, ma la sua vitalità del sangue ribolliva e invece di essere stata influenzata negativamente, iniziò a riempirsi di entusiasmo, come se non gli fosse accaduto nulla.


Invece la situazione di Tian Mingzi era di molto peggiore. Era solo una personificazione e non poteva recuperare energia o vitalità del sangue. Dopo quella collisione aveva consumato una quantità di forza incredibile. Il suo colorito era pallido e i lineamenti del suo corpo iniziarono ad offuscarsi. E, ciò che lo riempiva più di odio era la fenditura apparsa sul suo strumento magico, la Pagoda della Catastrofe.


Il motivo per cui era accaduto era perché aveva combattuto nel dominio creato dalle Terre Pure e dallo spazio primordiale. Era inevitabile che la sua forza sarebbe diminuita.


In quel momento Tian Mingzi si incupì incredibilmente.


Non avrebbe mai pensato che non solo non avrebbe potuto battere Mu Qianxue, ma che non potesse nemmeno affrontare Lin Ming!


Come poteva essere?


Tian Mingzi era davvero accigliato. Aveva pagato un caro prezzo per inseguire Lin Ming fin qui e lo aveva fatto perché era imperativo e doveva sbarazzarsi di ogni potenziale problema. ma ora uccidere Lin Ming era impossibile.


Era ben consapevole che una volta che il giovane fosse tornato nel Regno Divino, lui sarebbe potuto soltanto scappare come un cane randagio e rinunciare alle Terre Sacre You Ming, diventando un fuggitivo. Le fondamenta per cui aveva trascorso 50.000 anni sarebbero state distrutte in un istante!
                                


                                



