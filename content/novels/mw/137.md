---
weight: 1370
title: Capitolo 137 - Il potere del 'Roc Dorato che Squarcia il Vuoto'
pubDate: 2025-10-16T07:28:18.437Z
tags:
    - mw
---


La Via delle Marionette era costruita sulla parete della montagna. C'erano dodici caverne in tutto e ognuna di esse si poteva aprire autonomamente. Queste grotte erano state create dai colpi dei maestri Xiantian; si potevano ancora vedere le impronte delle loro armi.


La Via delle Marionette era piena di fantocci di legno; più ci si addentrava in essa e più sarebbero stati potenti e numerosi gli avversari.


Questi oggetti erano una delle sette eredità della Valle dei Sette Misteri, il capolavoro della Fazione delle Marionette. Il Palazzo delle Sette Arti non aveva nessuna delle loro tecniche e dei loro metodi di coltivazione, così erano piuttosto misteriose.


Vedendo la folla di marionette aumentare, Lin Ming non si affrettò ad attaccare. Non tirò fuori nemmeno Arcobaleno Penetrante, dopo aver raggiunto un posto dove c'erano più di venti nemici, Lin Ming si precipitò su di loro disarmato.


<em>Bang!</em> Un fantoccio cercò di colpire Lin Ming con la clava. Le armi di queste marionette erano fatte di legno, non sembrava molto pericoloso ma un colpo ben assestato avrebbe lasciato una grave ferita.


Lin Ming guardò mentre la clava si stava precipitando verso di lui e aspetto finché non gli arrivò di fronte. Chiuse gli occhi e si mosse gentilmente le punte dei piedi. La sua figura tremolò allontanandosi di mezzo passo e, di conseguenza, la clava che stava per distruggere il naso di Lin Ming venne schivata con precisione.


<em>Whiz!</em> Un'altra marionetta cercò di colpire la vita di Lin Ming con una sciabola di legno. Stavolta il ragazzo balzò in aria e mentre fluttuava per inerzia nella corrente arretrò. Un altro fantoccio ancora cercò di infilzare Lin Ming da dietro, sembrava che il ragazzo non potesse evitarlo.
Invece Lin Ming sventolò lentamente le sue maniche e il suo corpo divenne come una foglia soffiata via da una brezza gentile. Sembrava quasi che stesse violando le leggi della fisica e apparì a due piedi di distanza accanto alla marionetta, schivando ancora una volta per un pelo l'attacco.


<em>Swish swish swish!</em> Un'altra marionetta attaccò Lin Ming in continuazione ma il ragazzo non contrattaccò nemmeno. Invece schivò tutti gli assalti come se stesse facendo una bella passeggiata al parco.


C'erano più di venti fantocci, ma solo sette o otto potevano attaccare Lin Ming allo stesso tempo. Tuttavia erano capaci di fare assalti spaventosi. Le loro mosse e i loro attacchi combinati non davano quasi possibilità di scampo.


Tuttavia Lin Ming era in grado di evitare tutti questi attacchi in un modo misterioso. Era come se le marionette non avessero un'arma nelle loro mani ma un ventaglio. Il ragazzo era come una piuma leggera; ogni volta che i fantocci menavano fendenti verso di lui il vento provocato dai loro movimenti lo avrebbe fatto volare via!


Questo era il concetto di vento che Lin Ming aveva compreso!


Un ventaglio ondeggiante non sarebbe mai stato capace di toccare la piuma, così l'arma dei nemici non poteva nemmeno toccare l'orlo dei vestiti di Lin Ming.


"Meraviglioso!"


"Benissimo!"


"Colpite ancora!"


Lin Ming si era immerso nelle profondità del concetto del vento; questa era la prima volta che aveva applicato il 'Roc Dorato che Squarcia il Vuoto' in una vera situazione di combattimento.


"Questi tipi sono solo un po' troppo deboli!"


Mentre pensava questo, Lin Ming si sollevò nell'aria come un Roc per diverse decine di metri prima di atterrare su una collina e volare verso il fondo della Via delle Marionette!


...............


In quel momento il responsabile era ancora scioccato e stava fissando stordito le pietre di vera essenza nel cuore della formazione.


Ogni formazione aveva un nucleo, questa era spesso dove si trovava la fonte di energia che riforniva tutti gli incantesimi.


I fantocci si potevano riparare e rigenerare autonomamente ma richiedeva un grande consumo di pietre di vera essenza per funzionare.
C'erano alcuni guerrieri anormali come Ling Sen e Ta Ku che avrebbero causato un consumo enorme di pietre di vera essenza dopo essere entrati nella Via delle Marionette. A volte guardando quegli sprechi dispendiosi addoloravano il cuore del responsabile.


Tuttavia Lin Ming era entrato da tempo, eppure aveva consumato poche pietre di vera essenza.
Doveva stare lottando per affrontare queste marionette ed era riuscito a distruggerne solo un po'.


Capendo questo il responsabile rilasciò un leggero sospiro di sollievo, "Fortunatamente l'Apprendista Junior Lin non è troppo anormale. In effetti sembra che non sia ancora in grado di sfidare l'undicesimo livello di difficoltà della Via delle Marionette in così poco tempo!"


"Apprendista Junior Lin è troppo impaziente. La sua forza non è sufficiente per affrontare direttamente l'undicesimo livello, ma se la difficoltà di questa formazione diventasse troppo alta potrebbe finire ferito o anche morire!"


"Credo che uscirà tra circa un altro bastoncino di incenso di tempo..."


Il responsabile sollevò il disco e aspettò che Lin Ming uscisse e gli chiedesse di cambiare difficoltà, ma dopo aver aspettato per mezz'ora non successe nulla.


"Cosa faccio?" Il responsabile era un po' confuso. Il nucleo della formazione stava consumando vera essenza molto lentamente; sospettava che Lin Ming avesse incontrato qualche guaio e fosse stato ucciso dalle marionette.


"Cosa sta succedendo? Che l'Apprendista Junior Lin si stia nascondendo in qualche angolo? Alla fine ha aperto l'undicesimo livello di difficoltà per questo?"


...................


In quel momento Lin Ming aveva già raggiunto le profondità della Via delle Marionette. Qui la forza dei fantocci era di livello molto più alto ed erano anche più grandi. Ciò che era ancora più peculiare era che la superficie dei loro corpi era color rosso scuro, come se fossero stati bagnati col sangue.


Di fronte a così tante marionette così avanzate, Lin Ming sentì molta pressione. Mentre schivava l'assalto dei suoi nemici iniziò ad ansimare nonostante avesse il supporto della 'Formula True Primal Chaos'.


"Ci sono quasi!" Lin Ming si era allenato in quel modo per un'ora intera. Sentiva che fosse abbastanza e pensando a questo, girò la mano ed estrasse Arcobaleno Penetrante dal suo anello spaziale.


Tenendo la lancia con entrambe le mani gli occhi di Lin Ming brillarono di una luce fredda. Le innumerevoli cellule del suo corpo iniziarono a sincronizzare il respiro e la sua aura eruttò istantaneamente mentre la sua vera essenza cominciò a tremare.


"Distruzione Totale!"


<em>Boom boom boom boom!</em>


Grazie alla sua forza formidabile combinata alla sua vera essenza vibrante, ci fu una serie di esplosioni mentre Arcobaleno Penetrante spazzò i nemici scagliando all'indietro le marionette!


"Oh! Ancora intere?"


Lin Ming scoprì che tra i fantocci che avevano subito la maggior parte del suo attacco ed erano stati fatti a pezzi, gli altri erano solo caduti a terra e stavano iniziando ad alzarsi in piedi barcollando.


"Bella resistenza!"


Nessuno capiva meglio di Lin Ming la terrificante forza distruttiva della 'Forza Penetrante'. Quando era allo Stadio delle Viscere, un singolo colpo della sua lancia era capace di polverizzare una colonna di pietra alta decine di piedi. Ora che la sua forza era aumentata ancora di più poteva distruggere il corridoio in poche mosse!


Tuttavia solo i fantocci che aveva colpito erano stati distrutti!


"Più saranno resistenti e meglio sarà. Oggi mi godrò questo combattimento!"


Dopo essere avanzato ufficialmente nello stadio dell'Alterazione dei Muscoli e aver raggiunto il Grande Successo nel 'Roc Dorato che Squarcia il Vuoto', Lin Ming aveva davvero bisogno di una battaglia per capire quanti progressi aveva fatto e permettere al suo corpo di adattarsi ai cambiamenti.


<em>Bang bang bang!</em> Le marionette di legno cominciarono a scoppiare una dopo l'altra! Arcobaleno Penetrante era come un drago nero che si stava torcendo tra le onde dell'oceano.


"Ahah divertente!"


"Dai, ancora!"


Lin Ming sfruttò pienamente la grandezza di Arcobaleno Penetrante. Ogni mossa era permeata dal concetto di 'Forza Penetrante' e ogni colpo avrebbe fatto esplodere una marionetta a pezzi!


In realtà Lin Ming non sapeva che la maggior parte dei discepoli non potevano nemmeno danneggiare questi fantocci, potevano solo farli cadere.


Perfino Ling Sen che era così abile, poteva fare a pezzi le marionette con la sua spada e non era in grado di fare come Lin Ming che faceva esplodere i fantocci.


Le marionette potevano ripararsi da sole ma avrebbe richiesto un grande consumo di vera essenza. Se un fantoccio fosse stato abbattuto sarebbe rimasto solo lievemente danneggiato e avrebbe potuto ripararsi usando poca energia. Nemmeno i danni inflitti da Ling Sen non avrebbero causato un consumo eccessivo di pietre di vera essenza.


Invece quando Lin Ming li frantumò con la sua lancia divenne proprio una disgrazia: non solo le riparazione avrebbero necessitato di tempo, ma il consumo di pietre di vera essenza sarebbe stato terrificante!


.....................


Al di fuori della Via delle Marionette il responsabile stava ancora aspettando Lin Ming. Mentre dava un'occhiata al nucleo della formazione, trasalì; poté solo guardare impotente mentre i livelli di energia delle pietre di vera essenza crollavano bruscamente!


Le pietre che prima avevano un aspetto cristallino e lucido, iniziarono a diventare di un colore bianco sbiadito e dopo un po' di tempo esplosero!


La formazione avrebbe rimpiazzato automaticamente le pietre di vera essenza ma il risultato fu lo stesso. Passò la metà di bastoncino di incenso di tempo e un'altra pietra di vera essenza esplose!


<em>Cosa... Cosa stava succedendo?!</em>


Nemmeno se Ling Sen fosse qui il ritmo di consumo sarebbe stato così elevato!


Era Lin Ming? No... Impossibile!


Assolutamente impossibile!


Il responsabile guardò il cuore della formazione e deglutì mentre veniva colto dal panico. Nonostante la logica gli suggerisse che fosse impossibile, la verità era già di fronte ai suoi occhi.


<em>Che... che diavolo è successo?</em>


Pensò allarmato il responsabile, non riusciva a capire il motivo di questo ritmo di consumo.


.....................


"Uh? Dove sono andati tutti?"


Lin Ming si stava godendo il divertimento mentre distruggeva tutti i fantocci ma si erano ridotti a solo 2 o 3. Ormai erano pericolosi come gatti e tutto quello che non si era frantumato mancava di braccia e gambe.


"Questa Via delle Marionette fa pena, tutto qui? Questo è l'undicesimo livello di difficoltà!" Lin Ming era senza parole. Secondo lui questo undicesimo livello non era degno del suo nome.


Se il responsabile avesse saputo dei pensieri di Lin Ming probabilmente avrebbe voluto picchiare la testa contro un muro e uccidersi. I fantocci della Via delle Marionette potevano ripararsi dopo essere stati distrutti ma il ragazzo li aveva fatti esplodere. La riparazione avrebbe richiesto molto tempo.


"Nonostante non avessi potuto combattere quanto volevo ora ho ben presente le mie capacità. Al momento potrei ancora non essere al livello di Zhang Guanyu ma non dovrei aver problemi ad entrare tra i primi dieci in classifica.
Prima dovrò partecipare nella valutazione della Formazione Ten Thousand Killing e ottenere la Lancia Pesante d'Argento Flessibile prima di fare la mia prossima mossa."


Lin Ming mise da parte la sua lancia e uscì dalla Via delle Marionette.
                                


                                



