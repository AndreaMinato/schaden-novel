---
weight: 1370
title: Capitolo 1370 – Assorbire i Ricordi
pubDate: 2025-12-15T08:37:10.357Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


In quel momento Tian Mingzi si rese conto che rimanere qui era inutile. Non poteva uccidere Lin Ming e, se fosse rimasto, la sua personificazione avrebbe rischiato di essere distrutta.


Tian Mingzi aveva già deciso di ritirarsi, ma al momento era stato circondato dalle Terre Pure degli dei primordiali. Anche se la Pagoda della Catastrofe poteva a stento resistere, fuggire da qui sarebbe stato difficile.


Tian Mingzi non voleva perdere la sua personificazione. Per crearla si era troncato la mano e aveva riposto un filo del suo spirito all'interno. Se li avesse persi, avrebbe consumato moltissima essenza e coltivazione, danneggiando perfino la sua anima.


In passato Tian Mingzi si era coalizzato con la razza dei saggi. Con il loro aiuto, Tian Mingzi aveva iniziato ad avvicinarsi allo stadio da Empireo. Tuttavia, se avesse perso la sua personificazione adesso, avrebbe subìto un grave danno permanente alle sue fondamenta, facendolo bloccare al picco dello stadio del Re del Mondo per un periodo di tempo ancora più lungo. Questa era una perdita insopportabile e avrebbe influenzato di molto anche il suo livello in futuro.


Le ambizioni di Tian Mingzi erano enormi. Dopo essere entrato in contatto con i saggi, non si era più accontentato dell'idea di diventare un Empireo. Desiderava diventare una Vera Divinità e cercare la vera strada della vita eterna. Come poteva permettere che una porzione del suo corpo mortale venisse distrutta così?


Rimase assolutamente in allerta mentre sondava le Terre Pure alla ricerca di punti deboli.


"Credi di poter scappare da qui?"


Mu Qianxue sogghignò. Radunò energia con i palmi e poi li allontanò, facendo apparire un raggio di luce tra di loro; era una spada formata da energia Origin condensata.


"Oggi lascerai qui la tua personificazione!"


Mu Qianxue fece all'improvviso un passo in avanti, menando un fendente verso Tian Mingzi. Allo stesso tempo anche Lin Ming si mosse, la sua Lancia del Sangue della Fenice era percorsa dal potere della tribolazione del fulmine e del fuoco.


Giudizio del Dao Celeste!


Mu Qianxue e Lin Ming, una a sinistra e uno a destra, entrambi si precipitarono verso Tian Mingzi!


Anche da soli avrebbero potuto combattere contro il nemico, Mu Qianxue in particolare avrebbe potuto ucciderlo. Ma non l'avrebbero fatto. Di fronte a feccia come Tian Mingzi, qualsiasi condotta onorevole non sarebbe stata altro che uno scherzo. Usare una forza soverchiante era il solo modo giusto per sbarazzarsi di lui.


"Maledetti!" Tian Mingzi strinse i denti. Dietro di lui, la Pagoda della Catastrofe iniziò a brillare, stabilizzandosi nel cielo.


Nel frattempo riversò tutta la sua forza in questa pagoda. I demoni asura iniziarono ad apparire attorno all'uomo, sorreggendo l'ultima barriera dell'Antico Dominio Demoniaco.


Tuttavia fu tutto inutile; il divario tra di loro era semplicemente troppo grande, specialmente contro Mu Qianxue. Era la regina assoluta delle Terre Pure, controllava ogni cosa.


Una spada colpì. Prima che la sua luce arrivasse, la pressione del colpo e delle leggi si era già abbattuta dall'alto. Anche nell'Antico Dominio Demoniaco, Tian Mingzi si sentì ribollire la vitalità del sangue, la sua vera essenza divenne caotica.


Allo stesso tempo giunse anche il Giudizio del Dao Celeste! Il potere della tribolazione degli elementi si intrecciò in un mare rosso e viola. Le fiamme ulularono e il tuono saettò!


<em>Ka ka ka ka!</em>


Gli attacchi si combinarono insieme. La Pagoda della Catastrofe tremò violentemente mentre le fenditure iniziarono ad espandersi formando una ragnatela; presto si sarebbe rotta!


Tian Mingzi si incupì. Usò tutte le sue forze, ma fu inutile. Dopo diversi respiri di tempo ci fu uno schiocco e la Pagoda della Catastrofe si ruppe, riducendosi in cenere!


Tian Mingzi sputò una boccata di sangue e fu scaraventato indietro!


Fu respinto a diverse migliaia di chilometri di distanza, ma anche se era stato sbalzato così lontano, le terre sacre lo seguivano in modo che non avesse la minima possibilità di scappare.


I lineamenti di Tian Mingzi divennero sempre più sfocati mentre il suo colorito diventava cupo.


"La pagherete. Anche se la mia personificazione non potrà scappare da qui, attiverò la mia tecnica arcana e lascerò un marchio di essenza nei vostri corpi. Poi, in futuro, vi inseguirò fino in capo al mondo!"


Tian Mingzi disse le sue ultime parole spietate.


"Ahahahah!" Lin Ming rise selvaggiamente. "Ma ti rendi conto di cosa stai dicendo? Capisci quanto suona ridicolo? Hai complottato con la razza dei saggi. Non hai esitato a tradire la tua razza a causa delle tue ambizioni. Dopo che tornerò nel Regno Divino annuncerò questa verità al pubblico. Credo che quando gli Empirei Sogno Divino e Vasto Universo vedranno il cadavere del saggio nel mio ad, crederanno senza dubbio alle mie parole. Allora non sarai tu ad inseguirmi, ma tutti ad inseguire te!"


Queste parole colpirono direttamente il punto debole di Tian Mingzi, che fece una smorfia. "Vuoi morire!"


Lin Ming ridacchiò. "Quanto è divertente. Credi davvero che avrei mantenuto questo segreto per te?"


Tian Mingzi sembrò avere un'idea. Mostrò un sorriso feroce: "Forse ciò che dici è vero, ma quando arriverà il giorno della grande calamità, credi che sarà sconfitta la razza dei saggi o l'umanità? Credi che gli inevitabili fiumi che spazzeranno via questo mondo possano essere manipolati solo dal mio tradimento? Ahahahah! Lascia che ti dica una cosa, i saggi sono dieci volte più forti dell'umanità. Gli umani hanno un solo Regno Divino, ma i saggi controllano molti più regni!
Un uomo saggio può riconoscere le circostanze. Io sono solo qualcuno che sta seguendo il flusso e sta facendo la decisione più adatta! Un giorno ti renderai conto che ho fatto la scelta corretta. Quando la razza dei saggi controllerà questo mondo, ti spellerò vivo fino a lasciare solo la tua anima. Ti torturerò per 100.000 anni e ti farò soffrire nel modo più miserabile possibile!"


Disse con odio Tian Mingzi, la sua voce era spettrale come il grido di un fantasma.


Tian Mingzi si era coalizzato con i saggi. Un motivo era a causa della sua grande ambizione, ma l'altro derivava dal fatto che si era reso conto che la razza degli umani era in svantaggio. Quando due fazioni combattevano, ci sarebbero sempre stati traditori e disertori. In particolare quando una parte era molto più forte dell'altra.


La razza dei saggi era molto più formidabile dell'umanità. Nei tempi antichi, la razza dei saggi, quella umana e quella spirituale erano tutte alla pari, controllavano insieme i 33 Cieli. Ma dopo l'umanità aveva iniziato a controllare sempre meno territori. ogni volta che un universo cadeva in mano ad un nemico, la forza degli umani si sarebbe indebolita sempre di più.


Quando la grande calamità fosse davvero arrivata, sarebbe stato impossibile dire cosa sarebbe successo agli umani, che occupavano solo il Regno Divino.


"Non posso prevedere cosa accadrà, ma so che sarai già morto!"


Gridò Lin Ming mentre attaccava. In quel momento, innumerevoli rune del Sigillo Divino si precipitarono verso Tian Mingzi, inondando il cielo.


Attorno al nemico, l'Antico Dominio Demoniaco si era compresso a meno di cento piedi di distanza. Questi sigilli caddero su un'enorme quantità di diavoli feroci, riducendoli subito in cenere!


<em>Woosh!</em>


La Lancia del Sangue della Fenice si lanciò nel vuoto. Tian Mingzi si ritirò frettolosamente, ma la sua vera essenza protettiva fu toccata dalla luce di lancia di Lin Ming, per poi esplodere.


Dopo aver schivato a stento l'attacco, prima che Tian Mingzi potesse riprendere fiato, ricevette anche il colpo di Mu Qianxue!


La donna al momento era molto più potenti di Lin Ming. Il suo attacco era inarrestabile!


"Dannazione!"


Tian Mingzi bruciò disperatamente la sua essenza di sangue, muovendo la sua spada lunga otto piedi.


Tuttavia in quel momento le Terre Pure degli Dei Primordiali colsero l'occasione per invadere la vera essenza protettiva di Tian Mingzi e scavare nel suo corpo!


L'uomo tremò e poi la sua forza si indebolì drasticamente.


<em>Ding!</em>


Con un forte tintinnio, la spada di Tian Mingzi fu scaraventata via. Mu Qianxue fendette la spalla sinistra dell'uomo. L'energia lo squarciò e tagliò i suoi polmoni e oltre venti costole. Mentre la spada di Mu Qianxue affondava nel suo corpo, fece schizzare un'enorme pioggia di sangue. Tian Mingzi era stato quasi bisezionato dall'attacco!


Lo sguardo di Tian Mingzi si appannò, senza mostrare nessuna risposta. Tutto ciò che sentì fu un'altra sensazione fredda al petto. Dal suo petto era emersa la lancia macchiata di sangue di Lin Ming.


Così Tian Mingzi era stato trapassato. Il suo corpo pendeva dalla Lancia del Sangue della Fenice, un denso rivolo di sangue fluiva lungo l'asta!


Questo era il limite per la personificazione. Anche se Tian Mingzi era forte, ogni volta che usava la sua energia si indeboliva di molto. Dopo diverse fasi di intensi combattimenti non era riuscito a mantenere il picco delle sue forze. Lin Ming e Mu Qianxue invece sembravano pieno di vitalità del sangue, avrebbero potuto combattere per diversi giorni.


Tian Mingzi era già in svantaggio e, in una situazione del genere, era stato ucciso dopo questa raffica di attacchi!


Tian Mingzi afferrò la Lancia del Sangue della Fenice e la spada di Mu Qianxue con i palmi sporchi di sangue...


Tutto ciò che fece fu lanciare un'occhiataccia ai due, pieno di odio.


Il sangue colò sempre di più e il suo corpo si indebolì, rimpicciolendosi finché non si ridusse ad una mano monca.


Questa era la fonte della personificazione.


Accanto c'era anche il filo di un'anima che stava bruciando lentamente. Questo fuoco spirituale sembrava stesse per scappare, ma fu bloccato dalla Legge del Sogno Divino di Lin Ming.


Questo era il filo dell'anima che Tian Mingzi aveva lasciato per poter uccidere Lin Ming. Lo aveva fatto per permettere alla sua personificazione di usare le leggi e i metodi di coltivazioni che aveva a disposizione!


Se non avesse avuto il supporto delle leggi e di queste tecniche sarebbe stato impossibile per lui vincere contro un nemico come Lin Ming.


Il giovane sogghignò. La sua mano lo strinse come un'aquila che stava afferrando una gallina. Per un po' questo fuoco spirituale fu quasi distrutto dalla sua presa.


"Lin Ming, aspetta! Non distruggerlo!" Disse ad alta voce Mu Qianxue.


"Uh? Apprendista Senior, cos'hai intenzione di farci? Hai intenzione di raffinarlo? È solo un filo spirituale, sarebbe inutile." Lin Ming voleva usare la legge del Sogno Divino per raffinarlo e trasformarlo in pura forza spirituale. Voleva evitare l'influenza dei trucchi di Tian Mingzi e ridurre il numero di potenziali problemi. Ora però Mu Qianxue lo aveva fermato.


La donna disse: "Nonostante sia così insignificante, Tian Mingzi ha lasciato molte cose preziose al suo interno per poterti uccidere. Ad esempio metodi di coltivazioni e leggi. Dopo essermi fusa insieme all'Imperatrice Celestiale Xuanqing, la mia forza è aumentata molto. Potrei attivare il Cubo Magico per cancellare il marchio spirituale di questo filo e trasformarlo in un frammento, così che tu possa assorbire i suoi ricordi."


Disse lentamente Mu Qianxue con una trasmissione di vera essenza. Lin Ming sussultò. "Attivare il Cubo Magico per trasformarlo in un frammento spirituale?"
                                


                                



