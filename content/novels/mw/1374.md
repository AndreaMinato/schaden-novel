---
weight: 13740
title: Capitolo 1374 – Dominio del Dao
pubDate: 2025-12-15T08:37:10.358Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming prese il pendente della dea dal suo anello spaziale. Il gioiello aveva un motivo antico simile al totem di un uccello. Non era uno strumento magico in sé, ma aveva un'aura speciale. Chiaramente era fatto da un materiale straordinario.


In passato, dopo che Lin Ming aveva scoperto questo pendente, aveva anche trovato una giovane del clan Abbandonato da Dio, una donna di nome Jue che aveva un pendente simile. Senza dubbio il clan e la dea avevano una forte connessione.


"Lin Ming, se non erro, allora il clan Abbandonato da Dio sono membri della stessa razza dell'Imperatrice Celestiale Xuanqing. In passato, quando è venuta nel pianeta Sky Spill, deve aver portato con sé un gruppo di persone."


"Dopodiché, in quella grande guerra di 100.000 anni fa, i discepoli dell'Empireo Primordius e la gente dell'Imperatrice Celestiale Xuanqing sono stati coinvolti tutti in quel conflitto. Tuttavia, mentre i due sono morti in battaglia, anche i loro discepoli e compagni hanno subìto perdite simili. Anche così, c'è stato qualche sopravvissuto che è riuscito a continuare la sua stirpe..."


Lin Ming pensava che le ipotesi di Mu Qianxue fossero ragionevoli. Il clan Abbandonato da Dio era afflitto fin dalla nascita da una maledizione che si sarebbe legata a loro sotto forma di un tatuaggio. Dopo la nascita avrebbero dovuto sopportare una sofferenza straziante, un dolore così profondo da scavare fino al midollo! E, con il passare degli anni, il periodo di tempo tra questi attacchi sarebbe diminuito e alla fine sarebbero morti per le loro sofferenze.


Nonostante coltivare potesse ritardare gli effetti della maledizione, poteva farlo di poco. Alla fine sarebbero stati comunque sconfitti dal potere di questa maledizione.


Ora sembrava che questo maleficio fosse stato causato dell'Arte della Maledizione degli Dei che permeava la Steppa del Massacro.


Era anche possibile che il motivo per cui l'Imperatrice Celestiale Xuanqing fosse perita fosse proprio dovuto a questa Arte della Maledizione degli Dei. In passato, qualche supremo esperto probabilmente le aveva inferto questo colpo e, nonostante non fosse morta direttamente, la sua gente ne era stata influenzata. Inoltre questa maledizione era continuata per 100.000 anni.


Mentre Lin Ming ci pensava, provò profondo rimpianto. Anche se il clan Abbandonato da Dio era solo un piccolo residuo lasciato dalla razza degli dei primordiali, il loro talento non era paragonabile a quello dei mortali del continente Tianyan. Sarebbero dovuti fiorire in gloria e aver fondato il loro meraviglioso Reame Divino, ma purtroppo la maledizione che soffrivano divorava lentamente le loro fondamenta e di conseguenza potevano solo sopportare l'umiliazione e ritirarsi in un regno dimensionale che estendeva le loro vite piene di dolore.


"Lin Ming, non importa cosa accadrà in futuro, quando saremo abbastanza potenti dovremo tornare nel pianeta Sky Spill e trovare un modo per curare il clan Abbandonato da Dio. Questo è anche un modo per compensare un po' la grazia che l'Imperatrice Celestiale ci ha dato."


"Sì, non preoccuparti, anche se non fosse per la nostra connessione con l'imperatrice celestiale, lo farei comunque. In passato, il Reame Divino Asura mi ha dato la caccia, se non fosse stato per il patriarca Shibai che ha rischiato tutto e ha minacciato di iniziare una guerra con loro, forse sarei morto per mano di Situ Haotian."


Lin Ming ricordava ogni grazia che gli era stata data. Certamente non si sarebbe dimenticato del clan Abbandonato da Dio e della loro gentilezza.


Se avesse fatto una promessa a qualcuno, prima o poi l'avrebbe rispettata. Ad esempio, trovare un corpo mortale per Moguang o l'impegno che aveva preso con Mu Shuitian nell'isola Xiaoyao.


Finché fosse stato abbastanza potente, l'avrebbe fatto.


Mu Qianxue all'inizio voleva radunare questi scheletri di cristallo e trovare un posto pacifico dove seppellirli. Ma, pensandoci, non potevano rimanere qui per troppo tempo e forse questo poteva essere il posto migliore dove riposare.


"Mm? C'è..."


Lin Ming scoprì all'improvviso che tra gli scheletri e una foschia grigia, c'era una grande piattaforma di pietra.


Era alta dieci piedi e ampia decine. Sembrava un grosso tavolo.


C'erano delle armi infilzate in questa piattaforma!


Spade, alabarde, lance e anche strumenti magici come bussole e fornaci. Allo stesso tempo, c'erano anche grandi divari tra queste armi, alcune spade ad esempio erano lunghe quanto un uomo ed ampie quanto una porta. Si poteva immaginare la potenza di una lama del genere. Accanto a spadoni come questi, c'erano spade flessibili raffinate che sembravano cinture di giada che si sarebbero piegate al minimo tocco.


Tra tutte queste armi, le peggiori erano al livello di un artefatto spirituale. Figuriamoci il continente Tianyan, anche nel Regno Divino potevano essere considerati una quantità inimmaginabile di ricchezze!


Lin Ming notò che ce n'erano a migliaia. Molte di esse erano state infilzate insieme, una sopra l'altra, formando una foresta di sciabole, spade e altre armi. Di fronte al tavolo di pietra, Lin Ming si sentiva come un soldato che aspettava il momento di entrare nel campo di battaglia.


Era una scena estremamente solenne che faceva provare un intenso senso di riverenza.


<em>Erano state lasciate dai seguaci dell'Empireo Primordius in passato?


Se queste erano le loro armi, allora dov'erano loro?


Che fossero le ossa a terra?</em>


Lin Ming pensò a tutte queste ipotesi. Il suo umore divenne estremamente cupo. L'Antico Abisso Demoniaco era completamente diverso da come se l'era immaginato, mentre avanzava, non doveva combattere. Anzi, sembrava che fosse tornato indietro nel tempo.


Dopo aver riflettuto un po' di tempo, all'improvviso Mu Qianxue disse: "Andiamo."


Lei e Lin Ming lasciarono l'area insieme.


Mentre continuavano il loro cammino, Lin Ming sentì un profondo intento omicida.


L'energia infernale attorno era diventata incredibilmente gelida, facendolo fermare.


Accanto a Lin Ming c'era Mu Qianxue, che era già uscita dallo spazio del Cubo Magico e lo stava seguendo. Anche lei si era fermata come Lin Ming.


"Siamo... entrati in una zona di pericolo assoluto!" Disse la donna.


Lin Ming si accigliò lievemente. Non aveva idea di cosa ci fosse in quest'area, non sembrava composta da una formazione... che fosse formata naturalmente da energia infernale?


Lin Ming sondò l'ambiente. Dopo aver compreso la legge di Sogno Divino, la sua percezione era diventata estremamente acuta. Presto scoprì che l'energia infernale si era ammassata in vari posti, formando misteriosi motivi del dao. Chiaramente questi segni contenevano leggi di altissimo livello.


Queste leggi non sembravano essersi formate naturalmente, altrimenti non sarebbero state così raffinate. Portavano anche il tocco di un coltivatore.


"Lin Ming, questa zona dovrebbe essere stata creata dai discepoli periti dell'Empireo Primordius e dai membri della razza degli dei primordiali che sono morti. Si sono radunati insieme, formando un dominio del dao. L'ammasso di armi che abbiamo visto è sicuramente la fonte di questo intento omicida."


Spiegò Mu Qianxue.


I discepoli dell'Empireo Primordius dovevano essere persone straordinarie. Anche dopo la morte, i metodi di coltivazione che allenavano non sarebbero scomparsi così facilmente, ma potevano essersi condensati in un dominio.


Ad esempio, se Lin Ming fosse morto, l'Albero del Dio Blasfemo e il seme del buco nero nel suo mondo interno non sarebbero svaniti immediatamente, ma sarebbero rimasti sul posto. Se uno li avesse trovati, avrebbe scoperto che erano dei tesori inestimabili. Ma se fossero stati lasciati a sé stessi, prima o poi avrebbero formato un dominio, creando una zona pericolosa.


Ad esempio il seme del buco nero avrebbe assorbito un'enorme quantità di energia, trasformandosi in un vortice dello spazio-tempo. Se un coltivatore debole ci fosse entrato, sarebbe rimasto bloccato per sempre in esso, incapace di uscirne.


Lin Ming e Mu Qianxue erano proprio in questa situazione. E questo dominio del dao era stato formato da decine di migliaia di supremi esperti.


L'Antico Abisso Demoniaco era un mondo a sé. Una volta entrati, si diceva che fosse impossibile uscirne. Inoltre c'erano molti pericoli nascosti in esso e i praticanti di arti marziali del continente Tianyan più esperti sarebbero morti se li avessero incontrati.


Così, per molti anni, nessuno era mai tornato dall'Antico Abisso Demoniaco.


Mu Qianxue e Lin Ming mostrarono espressioni solenni. Era una situazione difficile. Se fossero stati anche minimamente incauti, forse sarebbero morti qui.


"Non possiamo usare la forza bruta per superarlo... è impossibile con la nostra forza."


Lin Ming disse: "La penso anche io così. Dopo che questi esperti sono morti, la loro aura è rimasta qui per 100.000 anni. Tutte le loro conoscenze, la loro coltivazione, le leggi, tutto si è intrecciato in questo luogo, evolvendosi anche in segni del grande Dao. Non si sono formati artificialmente, ma è una formazione estremamente elaborata che è stata creata da qualcuno. Appena faremo un passo falso saremo spacciati."


Lin Ming tirò fuori un artefatto Saint di massimo livello a caso dal suo anello spaziale e lo lanciò in un angolo dell'area.


<em>Peng!</em>


Con un crepitio, una luce grigio brillò e colpì l'artefatto.


Questo bagliore sembrava estremamente comune, ma una volta che colpì, l'arma tremò per un breve momento per poi ridursi in polvere.


Anche se Lin Ming si aspettava un risultato del genere, sussultò comunque.


Poteva distruggere anche lui un artefatto del genere, ma non poteva disintegrarlo immediatamente come aveva fatto la luce grigia.


Quanto era forte?


Forse nemmeno un Sacro Lord poteva riuscirci.


Inoltre questa era solo la punta dell'iceberg di questa zona pericolosa. Più fossero avanzati, più sarebbe diventata intensa la luce grigia. Forse ci sarebbero stati altri tipi di energie assassine. Allora, anche un Sacro Lord o un Re del Mondo sarebbero periti qui!


"Lin Ming, in passato i discepoli dell'Empireo Primordius e la gente dell'Imperatrice Celestiale Xuanqing dovevano essere ad un passo dal diventare Empirei. Sono molto più potenti rispetto a Tian Mingzi. E forse ce n'erano più di uno. Una volta morti, si può immaginare quanto sia diventato intenso il potere del loro dominio. Temo che perfino un Grande Re del Mondo sarebbe in pericolo qui."


"Sì..." Lin Ming capiva chiaramente le parole di Mu Qianxue. Non si fece prendere dal panico, invece iniziò a riflettere. Poi disse a Mu Qianxue: "I seguaci non dovrebbero aver lasciato qualche trappola per danneggiare i loro futuri discendenti. Questo dominio probabilmente è stato lasciato qui come protezione. Se non verremo riconosciuti come nemici, allora forse potremo superare quest'area."
                                


                                



