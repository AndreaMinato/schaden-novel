---
weight: 1375
title: Capitolo 1375 – Cadavere di 100.000 anni
pubDate: 2025-12-15T08:37:10.358Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming chiuse gli occhi, percependo con attenzione il flusso di energia.


"C'è l'aura delle leggi primordiali qui." Disse Lin Ming. I discepoli dell'Empireo dovevano aver studiato il dao primordiale. Dopo che erano morti, naturalmente anche i loro domini avevano questa aura.


"C'è anche un qualche strano tipo di energia... questo è... il potere del divino?"


Lin Ming ne fu incuriosito. Questa sorta di forza era molto simile a quella che aveva dovuto supportare mentre scalava l'Altare Sigillo Divino. In realtà questo cosiddetto potere divino era la forza combinata dell'essenza, dell'energia e dell'anima.


"È proprio il potere del divino. Dovrebbe essere il resto della forza della razza degli dei primordiali." Disse Mu Qianxue.


Ora possedeva il potere della divinità. Tra i morti qui, molti di loro appartenevano alla razza degli dei primordiali. Era naturale che il dominio contenesse anche la loro forza.


"Lin Ming, se uniremo le forze dovremmo poter lasciare questa zona."


Il motivo per cui si chiamava dominio del dao era perché conteneva delle verità.


Lin Ming riversò energia nel suo mondo interno, dietro di lui fiorì lentamente il Fiore di Loto del Grande Imperatore. Un'aura antica e sconfinata si diffuse attorno; era lo spazio primordiale.


Mu Qianxue invece usò il suo potere divino. Splendide luci iniziarono a brillare attorno che illuminarono l'oscurità dell'Antico Abisso Demoniaco, dando la sensazione che fosse sbocciata la primavera in questa regione mortale. Il rumore del gocciolio dell'acqua riecheggiava nell'aria, riempiendo il mondo di suoni e profumi piacevoli. Le Terre Pure della Razza Primordiale di Mu Qianxue si sovrapposero allo spazio primordiale di Lin Ming.


Con questi domini a circondarli, i due iniziarono ad avanzare lentamente e con cautela.


Non usarono la forza bruta per rompere il dominio, invece usarono energie simili per fondersi con esso e scioglierne i princìpi.


Lin Ming avanzò lentamente. L'energia mortale divenne pacifica mentre entrava nei domini doppi.


E le varie leggi del dominio avevano radici simili a quelle di Lin Ming e Mu Qianxue. Così i due avanzarono con attenzione.


In questo mondo, tutto, incluse le leggi, avevano un opposto. Anche se l'energia mortale di questo dominio poteva ridurre in polvere un artefatto Saint di massimo livello, di fronte alle loro mosse era diventato estremamente tenue e gentile.


Due ore dopo Lin Ming e Mu Qianxue alla fine uscirono dal dominio. Mentre si guardavano attorno, videro che erano tornati in uno scenario più familiare.


Il terreno era ancora di pietra rosso cupo come prima e, non troppo lontano, c'erano delle spesse catene di ferro. Gli anelli pesanti cadevano stato per strato emanando un'aura potente e misteriosa.


Quando Lin Ming era disceso nell'Antico Abisso Demoniaco, aveva usato queste catene. Ora era a 20.000 piedi di profondità, ma queste catene scendevano ancora e non si vedeva il fondo di questo precipizio.


L'Antico Abisso Demoniaco era fin troppo misterioso. Lin Ming era consapevole che ora erano solo in una porzione esterna di questo luogo.


Se fossero andati avanti, sicuramente sarebbero andati incontro ad ulteriori pericoli.


"Continuiamo avanti!"


Disse Lin Ming, avanzando insieme a Mu Qianxue.


Nell'Antico Abisso Demoniaco c'erano fin troppe scene sbalorditive. Non si sapeva per quanto tempo avessero camminato, ma alla fine il pavimento sotto i loro piedi divenne viscido. Qualcosa si appiccicava ai loro piedi, rallentando ogni passo.


Guardando giù, videro innumerevoli fili di seta bianca che sembravano ragnatele.


Erano estremamente appiccicose. Era difficile districarsene.


Lin Ming e Mu Qianxue volarono verso l'alto. Videro che la ragnatela si estendeva all'orizzonte fino ad una terra distante.


Queste tele occasionalmente avvolgevano qualcosa, formando enormi bozzoli alti quanto una persona.


Ce n'erano a vista d'occhio, sembrava che costellassero il paesaggio come fiori.


Lin Ming estese la sua percezione, ma non vide la fine di questa zona.


Quando si avvicinò ad un grande bozzolo, vide che la seta legava un qualche sorta di cristallo trasparente ambrato.


Ciò che lo stupì era che sembrava esserci qualche sorta di forma di vita sigillata in questi cristalli. Non erano insetti, ma persone.


In ogni grande bozzolo c'era una persona!


Lin Ming non poté che sussultare rendendosene conto e notando che ce n'erano decine di migliaia attorno.


Le creature sigillate non erano tutte umane, alcune invece avevano corna, guance ricoperte di scaglie o volti feroci come quelli di un diavolo.


Chi erano? Erano morti? Perché erano sigillati nell'ambra?


Poteva sentire che queste persone avevano un'aura completamente diversa rispetto agli scheletri di prima.


Ricoperti di ambra, era difficile capire il loro vero stato, ma poteva confermare che nessuno di loro era debole.


In quel momento Lin Ming poteva sentire l'energia che fluiva attraverso la seta che formava questi bozzoli.


Questa energia era già estremamente pallida, ma visti i biliardi di fili, formava una quantità considerevole.


Tutta questa energia era radunata insieme e si trasmetteva nelle profondità dell'Antico Abisso Demoniaco.


"L'energia è estratta dai cristalli?"


Lin Ming sussultò. Così i flussi di energia in queste ragnatele provenivano davvero da questi cristalli!


Che fosse possibile che la funzione della seta fosse di estrarre energia dai cristalli e che l'origine di questa forza fossero le creature sigillate all'interno?


Quando se ne rese conto, Lin Ming si inquietò. Si donò attorno e alla fine scoprì tracce del dao. Attorno alla seta c'era un lieve flusso di leggi.


In altre parole, anni fa, qualcuno aveva creato un'enorme formazione qui, sigillando decine di migliaia di guerrieri, per poi usare una tecnica speciale per estrarre energia dai loro corpi!


Questo metodo...


Lin Ming ne fu sbigottito.


Non poteva sentire la minima fluttuazione vitale dai guerrieri. Probabilmente erano morti e forse erano morti ancora prima di essere sigillati.


"Creare una formazione con così tanti cadaveri... probabilmente è una tecnica della via demoniaca. È opera dell'Empireo Primordius?"


Chiese Lin Ming.


Mu Qianxue scosse gentilmente la testa: "Non sono necessariamente cadaveri."


"Mm?" Lin Ming sussultò.


Mu Qianxue toccò il cristallo dicendo lentamente: "Nel mondo delle arti marziali ci sono molte persone che desiderano così tanto estendere la durata della loro vita da usare metodi incredibili e inconcepibili. Ci sono medicine divine che possono prolungare la propria vita, ma per questi guerrieri impareggiabili che hanno già sfoderato tutto il loro potenziale sono praticamente inutili.
Visto che non volevano ridursi in polvere o forse perché avevano ancora molti conti in sospeso, possono adottare ogni sorta di metodo bizzarro per allungare la durata della loro vita."


"Ad esempio, se uno entrasse in un incantesimo temporale e rallentasse la velocità lì, allora un anno dentro equivarrebbe a 10 all'esterno. Ma in realtà questo metodo non può essere considerato una vera e propria estensione della durata della vita. E anche così, molti hanno anche scoperto che gli incantesimi temporali hanno dei limiti."


"Nell'universo sembra che esista qualche legge che impedisce ai guerrieri impareggiabili di raggiungere l'immortalità. Dopodiché, alcuni hanno inventato un nuovo metodo, sigillare qualcuno in un cristallo divino e farli dormire, bloccando le loro funzioni vitali. Questo permette di vivere più a lungo, anche se i suoi effetti alla fine sono limitati."


Disse Mu Qianxue. Immaginava che questi bozzoli fossero simili al cristallo divino che allungava la durata della propria vita.


"L'Empireo Primordius ha prolungato le loro vite? Queste persone non sembrano suoi discepoli, né della razza degli dei primordiali."


"Non lo sono. Molto probabilmente provengono dalla razza dei saggi, gli invasori del pianeta Sky Spill di 100.000 anni fa."


Mentre lo diceva, Lin Ming sussultò. In effetti era possibile.


L'Empireo Primordius aveva usato i cadaveri dei nemici o anche quelli ancora in vita, per disporre questa formazione!


Questo metodo era spietato e crudele, ma era anche ragionevole. Qualcuno che era diventato un Empireo avrebbe dovuto massacrare innumerevoli persone lungo la strada delle arti marziali. Come sarebbe riuscito ad arrivare fino a questo punto se fosse stato troppo buono?


Inoltre le razze degli umani e dei saggi erano estremamente ostili tra di loro. Mostrare pietà al nemico avrebbe portato distruzione alla propria razza.


Tuttavia, per cosa veniva usata così tanta essenza?


Lin Ming poteva sentire che la formazione che assorbiva l'energia non era così semplice. Inoltre assimilava anche energia Heaven Earth dall'esterno.


Mentre ci pensava, Lin Ming si raggelò. In quel momento aveva sentito un profondo intento omicida fissarsi su di lui.


Si girò attorno tra la folla dei bozzoli e in uno di essi c'era un paio di occhi scarlatti che lo stavano fissando.


Una strana creatura con quattro braccia si stava nascondendo lì come un fantasma, incollando lo sguardo su Lin Ming e Mu Qianxue.


"Cos'è quello?"


Lin Ming estrasse di riflesso la Lancia del Sangue della Fenice. In quel momento la creatura si mosse.


La sua velocità era incredibile. Con un balzò, lasciò un'immagine residua mentre si precipitava verso Lin Ming. Allungò le braccia a forma di falce coperte da spuntoni d'ossa e lo attaccò!


<em>Bang!</em>


La Lancia del Sangue della Fenice si scontrò con gli spuntoni con un fragore.


Lin Ming sentì solo un potente contraccolpo che lo scaraventò via, facendo ribollire il suo sangue.


Che forza terrificante!


Bisognava sapere che dopo che Lin Ming aveva aperto le Otto Porte Nascoste, la sua forza aveva superato i 100 milioni di jin. Se avesse usato qualche tecnica speciale, avrebbe potuto anche moltiplicare la sua forza. Anche così, la sua potenza era stata soppressa da questo abominio a quattro braccia!


Questo dimostrava che i livello di questo mostro era di molto superiore a quello di Lin Ming. Solo un'assoluta soppressione di stadio poteva creare un effetto del genere.


<em>'Questa antica forma di vita è scappata dalla formazione?</em>'


Pensò subito Lin Ming. Dopo 100.000 anni la formazione dell'Empireo Primordius doveva aver incontrato qualche piccolo incidente, causando delle fughe. In passato, dall'altra parte dell'Antico Abisso Demoniaco, c'erano state altre forme di vita che si erano liberate dalle loro catene nel Mare dei Miracoli. L'Antico Diavolo che era entrato nel corpo di Yang Yun e che aveva cercato di possedere il suo corpo.


Il viaggio nel Tempio delle Meraviglie era stato pianificato dall'Antico Diavolo.


E questo tipo di creatura era molto più terrificante degli spiriti malvagi e dei demoni condensati dall'energia infernale attorno all'Antico Abisso Demoniaco!


<em>Rah!</em>


La creatura ruggì ancora una volta, sfoderando gli artigli. Radunò l'infinita energia infernale dell'Antico Abisso Demoniaco mentre scatenava la sua forza terrificante.


Questo spaventoso intento omicida sembrava devastante.
                                


                                



