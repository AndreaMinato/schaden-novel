---
weight: 1386
title: Capitolo 1386 – Il Grande Incontro a Sky Spill
pubDate: 2025-12-15T08:37:10.360Z
tags:
    - mw
---


<em>Capitolo SPONSORIZZATO, ringraziamo Angelo!
0 capitoli in coda, 0/5
-Schadenfreude</em>


Il territorio del continente Tianyan aveva la forma di una gigantesca moneta di rame, circondata dall'oceano e con un altro mare al centro.


Ai confini del Mare dei Miracoli centrale si erano stabiliti i quattro Reami Divini.


Tra di loro c'era un Reame Divino prospero che era esistito solo da circa una decina di anni, era stato fondato di recente, il Reame Divino dell'Uccello Vermiglio.


Aveva rimpiazzato quello Asura. Nonostante le sue basi fossero ancora instabili e non possedesse molti guerrieri al Mare Divino Realm, la sua posizione era ancora elevata ed eccezionale. Questo a causa degli eventi accaduti molti anni fa. Solo un decennio fa circa, un uomo di nome Yang Yun aveva preso il controllo della maggior parte dei guerrieri al Mare Divino Realm, uccidendo tutti quelli che avevano stirpi particolari per coltivare la sua Arte della Raffinazione del Sangue. I suoi atti di terrore avevano fatto vivere tutti gli altri pieni di paura e orrore.


Allora Yang Yun aveva una forza assoluta; era stato una calamità per l'intero continente Tianyan. Ma poi un giovane era apparso, aveva guidato un gruppo di guerrieri al Mare Divino Realm, per farsi strada nel palazzo centrale del Reame delle Nove Fornaci uccidendo i nemici. Aveva distrutto la grande formazione e annientato all'istante dieci guerrieri al Mare Divino Realm e poi anche Yang Yun stesso, creando una leggenda.


Questo giovane era Lin Ming.


Nonostante Lin Ming fosse asceso, la sua fama e la sua gloria nel continente erano ancora più brillanti dei raggi del sole.


Aveva lasciato innumerevoli miti e tutti i praticanti di arti marziali della generazione più vecchia lo rispettavano e lo ammiravano. Aveva anche ispirato la giovane generazione a lavorare sodo per la gloria del loro paese.


Si poteva dire che tutti sapessero chi era Lin Ming.


Per quanto riguardava il Reame Divino dell'Uccello Vermiglio, era stato fondato dagli amici e dalla famiglia di Lin Ming. Nessuno osava mancare di rispetto a questa forza nascente.


Il Reame Divino dell'Uccello Vermiglio possedeva la risorse più ricche. Ogni quattro anni avrebbe organizzato un incontro di arti marziali in cui tutti i giovani eroici da ogni dove sarebbero venuti a competere. L'intenzione principale di questo torneo era di cercare persone da reclutare come élite e da allenare. Dopotutto il Reame Divino dell'Uccello Vermiglio era esistito da fin troppo poco tempo. Anche se possedeva risorse e fama, mancava di maestri.


Le condizioni che il Reame Divino offriva erano estremamente ricche. Una volta entrati, si poteva godere delle migliori risorse ed eredità. Quindi molti giovani avrebbero voluto partecipare al torneo, sperando di sbalordire il mondo con le loro capacità.


E oggi era il giorno di questo incontro di arti marziali.


Sulla cima di una montagna alta 100.000 piedi, il picco era stato spianato ed era stata formata una gigantesca arena di giada brillante.


L'arena era circondata da splendide luci, emanando delle aure brillanti. Innumerevoli carrozze divine riempivano il cielo insieme a barche e navi spirituali, ognuna era trainata da molte Bestie Sacre.


E tra questi mezzi erano sedute le figure di più alto livello del continente Tianyan.


"Il Sovrano del Reame Divino delle Sette Stelle, Li Yuxiao!"


Gridò su una struttura raffinata un vecchio presentatore.


Questo era un ricevimento del tè e si poteva bere mentre si guardava gli altri competere. Molti signori da ogni dove guardavano questi giovani geni. Non era semplicemente una gara e ogni grande figura che arrivava sul posto doveva essere annunciata.


"Il patriarca del clan Abbandonato da Dio, Shibai!"


Gridò ancora una volta il presentatore. Un vecchio dall'aspetto saggio e dai vestiti bianchi volava su una gru con un sorriso. Era il patriarca Shibai.


"Matriarca del clan Bai, fata Xue Feng!"


Risuonò un grido. Da lontano un uccello simile ad una fenice volava in avanti, trainando una barca brillante di colore verde. La persona all'interno della vettura era Fata Xue Feng del clan Bai, una degli straordinari guerrieri al Mare Divino Realm del continente Tianyan.


Coloro che possedevano i requisiti per essere annunciati dal presentatore erano tutte figure di prima classe nel continente.


"Il Sommo Anziano della famiglia Shang, Shang Yuetian!"


"Il Barone Meridionale del Reame Divino delle Nove Fornaci, Yang Cheng!"


Ogni grido rappresentava l'arrivo di un guerriero al Mare Divino Realm!


Le persone tra il pubblico erano tutte sbalordite e ammutolite.


Questi guerrieri al Mare Divino Realm erano tutte persone incredibili nel continente Tianyan. Era raro incontrarne una sola, ma adesso ce n'erano così tante!


"È davvero una grande occasione. Il Reame Divino dell'Uccello Vermiglio ha tenuto solo tre di questi tornei, ognuno più grande dell'ultimo. E in questa sessione, sono arrivati oltre venti supremi esperti al Mare Divino Realm! È fin troppo esagerato. A parte il Reame Divino dell'Uccello Vermiglio, nessun'altra organizzazione è così rispettata."


"Naturalmente! Non conosci le sue origini? Le leggende dicono che molti anni fa il Saggio Lin ha cancellato il marchio spirituale tracciante di molti guerrieri al Mare Divino Realm controllati da Yang Yun e si è coalizzato con loro per ucciderlo. È stato come salvare loro la vita.
Per le persone al Mare Divino Realm ormai è difficile essere in debito o affezionarsi a qualcuno, perché vogliono evitare di intaccare il loro karma. E ora che il Reame Divino dell'Uccello Vermiglio sta cercando di svilupparsi, dato che è impossibile per loro ricambiare personalmente il Saggio Lin, devono badare alla famiglia che ha lasciato. Se possono sostenerla in momenti come questo, allora sicuramente lo faranno."


"Sì, e questa sessione è sbalorditiva. Tra i giovani eroi che sono venuti, una di loro è un talento incredibile ed è l'attuale principessina dell'intero continente Tianyan: Lin Xiaoge, la sola sorella del Saggio Lin. La sua posizione è davvero... elevatissima! Se questo è l'incontro di arti marziali in cui appare personalmente, chi oserebbe non presentarsi?"


Solo Lin Xiaoge poteva essere definita principessina del continente Tianyan. Il titolo delle altre principesse dei Reami Divini avrebbe dovuto includere parte delle loro origini; ad esempio: Terza Principessa delle Nove Fornaci, Quarta Principessa delle Sette Stelle e così via.


Lin Xiaoge poteva essere definita la persona dalla posizione più speciale e unica nell'intero continente Tianyan. Perfino il sovrano delle Nove Fornaci avrebbe dovuto parlarle con cortesia e chiamarla principessa.


Lin Xiaoge ora era un'adolescente. Era splendida, snella e piena di grazia.


Inoltre la sua coltivazione superava di gran lunga tutti i rivali della sua generazione. In questo incontro, molti credevano che sarebbe diventata la campionessa.


Senza dubbio era l'assoluta eroina del giorno; tutti gli altri potevano solo da fare da contorno al suo splendore.


"Lin Xiaoge, è davvero la donna perfetta... Se potessi sposare la principessina, sarebbe davvero..."


"Continua a sognare. Se i corteggiatori di Lin Xiaoge si tenessero per mano, potrebbero circondare l'intero Mare dei Miracoli. Chi non vuole conquistarla tra i principi degli altri tre Reami Divini o i giovani membri d'élite delle famiglie e dei clan del Mare Divino? Ma nessuno di loro è degno di lei. Anche se ti dimentichi della sua bellezza e del suo talento, solo il fatto che è la sorella del Saggio Lin è sufficiente per eliminare ogni speranza. Sarà davvero difficile per te sposarla!"


Tutti stavano parlando con entusiasmo. E, in mezzo a questa folla, c'era un giovane vestito di blu che stava passeggiando con noncuranza nell'auditorium. Nonostante fosse estremamente affollato qui, sembrava che fosse circondato da un qualche invisibile campo di forza, facendo sì che nessuno potesse toccare nemmeno l'orlo del suo abito.


Mentre tutti stavano discutendo con fervore, il giovane sorrideva raggiante. Pensò: <em>'Più di dieci anni sembrano essere passati in un momento. Xiaoge è diventata una ragazza elegante e talentuosa. Quando sono asceso anni fa, non era nient'altro che una mocciosa che mi inseguiva tutto il giorno...'</em>


Questo giovane vestito di blu era Lin Ming.


Si ricordava dei giorni pacifici che aveva vissuto prima di ascendere al Regno Divino. Mentre conduceva una vita tranquilla con le sue mogli, ci sarebbe stata sempre Xiaoge alle sue calcagna, chiamandolo: "Fratellone!", "Fratellone", era particolarmente legata a lui. Quei giorni sembravano essere accaduti appena ieri.


In un batter d'occhio erano passati più di dieci anni, l'aspetto di Lin Ming non era cambiato, ma Lin Xiaoge era diventata una giovane talentuosa.


Ripensando al passato, Lin Ming occasionalmente avrebbe sorriso. Provava affetto, calore e pace. Dopo essersi imbarcato nella strada delle arti marziali, aveva trascorso la maggior parte del suo tempo ad uccidere, lottare per sopravvivere o coltivare da solo. In questa sorta di situazione, un calore del genere era ancora più raro.


Lin Ming si sedette con calma tra il pubblico, guardando i cambiamenti dell'Isola della Divina Fenice e della famiglia Lin con i suoi occhi.


E in quel momento l'incontro di arti marziali era iniziato ufficialmente.


Nell'area a sud dell'arena c'era una struttura di giada che fluttuava a mezz'aria. Questa era una dimora con delle colonne di pietra raffinata e molte grandi figure del continente Tianyan si stavano godendo del prezioso tè fragrante in cima. Un solo sorso di questi tè potevano aumentare la durata della vita di un mortale di diversi secoli. Anche per un maestro di arti marziali erano estremamente preziosi. Perfino un supremo esperto al Mare Divino Realm non sarebbe stato disposto a buttarlo giù in un solo sorso.


"Ahahah! Il Reame Divino dell'Uccello Vermiglio è davvero ricco. Per una cerimonia del tè hanno usato il tè della fata dai sette colori. Stavolta sono stato proprio fortunato; devo bere assolutamente la mia parte!" Rise un uomo di mezz'età con un abito decorato da sette stelle. Era il Sovrano del Reame Divino delle Sette Stelle, Li Yuxiao.


"Li'er, so che sei taccagno, ma non c'è bisogno di essere così spudorato di fronte a tutti. So anche io che hai diversi otri di questo tè. Quando ti ho porto visita, non sei mai stato disposto ad offrirmelo!"


Scherzò un vecchio magro e alto accanto a Li Yuxiao. Il fatto che si fosse rivolto a Li Yuxiao in questo modo dimostrava che anche la sua posizione era elevata.


"Vecchio Zhao, smettila di rovinare la mia immagine. Il mio Reame Divino delle Sette Stelle è solo un povero piccolo paese. Se ti lasciassi bere e mangiare come desideri sarei ridotto alla povertà ormai!"


Li Yuxiao rise, chiaramente abituato a questa sorta di scambi. Ma mentre rideva, all'improvviso si irrigidì.


"Mm? Li'er, cosa c'è?" Chiese il vecchio.


Li Yuxiao si toccò il mento e scosse la testa: "Probabilmente mi sono sbagliato. Ho sentito un tocco gentile, più tenue di una piuma..."


In quel momento Lin Ming aveva sondato rapidamente l'intero pubblico. In effetti non si era disturbato nemmeno a nascondere la sua percezione, era solo che la qualità del suo spirito superava di gran lunga quella dei presenti, quindi non potevano percepirlo anche se non si era nascosto.


E in quel momento, la persona più importante dell'incontro, Lin Xiaoge, alla fine salì sul palco.


Dopo essere rimasti separati per molti anni, ormai era diventata una ragazza sbalorditiva.


Indossava un abito da praticante di arti marziali stretto che era in perfetto contrasto con la sua figura alta. Camminava orgogliosa con le sue cosce forti e agili. I suoi capelli erano legati da una fascia e la sua pelle non era bianca come quella delle normali bellezze, ma nivea con una tinta rossa. Le sue guance erano rotonde come quelle di una bambina, piene del rossore della gioventù. I suoi occhi erano limpidi come sorgenti, cristallini e privi di malizia.


Era Lin Xiaoge, una ragazza piena del fuoco vitale della giovinezza, emanava un vivido coraggio e una grande audacia da ogni poro.


La sua comparsa fece gridare il pubblico. L'atmosfera nel campo aveva finalmente raggiunto il picco!
                                


                                



