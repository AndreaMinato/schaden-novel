---
weight: 1387
title: Capitolo 1387 – Sei Cresciuta
pubDate: 2025-12-15T08:37:10.360Z
tags:
    - mw
---


<em>Capitolo SPONSORIZZATO, ringraziamo Alfonso!
0 capitoli in coda, 0/5
-Schadenfreude</em>


"Principessa! principessa!"


Molti giovani tifavano per Lin Xiaoge. Non potevano gridare il suo nome, altrimenti sarebbe stata una mancanza di rispetto, così urlavano il loro titolo. Solo Lin Xiaoge poteva essere definita la principessa dell'intero continente.


Risuonavano innumerevoli grida. Lin Ming sorrise lievemente pensando: <em>'Sono davvero impazziti.'</em>


L'avversario di Lin Xiaoge era un giovane alto e magro di appena vent'anni. Di fronte a lei sembrava un po' nervoso.


Lin Ming lo esaminò con la sua percezione. Superficiale e ordinario, non poteva affatto rivaleggiare con lei.


In passato, grazie a Lin Ming, Lin Xiaoge aveva iniziato a formare le sue fondamenta prima dei dieci anni. Per tutto questo tempo aveva ricevuto ogni sorta di medicina preziosa per purificare il suo corpo e poteva studiare le migliori eredità con famosi maestri a guidarla. Alla fine, prima che Lin Ming ascendesse, aveva perfino assimilato il sangue dell'Antica Fenice.


Per i praticanti di arti marziali dei piani inferiori, una sola goccia di sangue di Antica Fenice era un tesoro inestimabile.


Non si poteva creare un genio in una sola volta. Le sole eccezioni erano persone come Xiao Moxian, destinate naturalmente ad essere talenti mostruosi fin dalla nascita. Per quanto riguardava i piani inferiori, la maggior parte dei geni avrebbero accumulato lentamente la loro forza.


Lin Xiaoge estrasse la sua arma: una lunga lancia rossa.


Probabilmente perché venerava il suo fratellone, Lin Xiaoge aveva scelto la stessa arma che usava lui. Era estremamente raro per una ragazza utilizzare una lancia, ma questo fece gridare per l'entusiasmo tutti i giovani membri d'élite. Lin Xiaoge era alta e dalle gambe snelle. Mentre stringeva la lunga lancia, la sua postura non sembrava affatto innaturale; invece sembrava eroica, piena di spirito audace!


Fin dall'inizio, il suo avversario fu completamente annientato dallo slancio di Lin Xiaoge. In queste battaglia non ci fu nessun imprevisto e la ragazza vinse facilmente.


In seguito, ogni sorta di giovane fece il suo debutto uno dopo l'altro. Alcuni di loro erano comuni praticanti di arti marziali che speravano di unirsi al Reame Divino dell'Uccello Vermiglio e altri erano perfino principi di Reami Divini che erano venuti qui per mostrare le loro capacità nella speranza di conquistare il cuore di Lin Xiaoge.


Agli occhi di Lin Ming, alcuni di questi geni non erano troppo male, erano appena inferiori a Lin Xiaoge.


E tra di loro, una ragazza attirò la sua attenzione.


Questa ragazza indossava un abito nero ed era estremamente alta. La sua pelle era delicata e bianca come la crema, le sue labbra color ciliegia formavano un lieve sogghigno, dandole un aspetto diabolico.


Se Lin Xiaoge sembrava un giovane angelo coraggioso, l'altra ragazza pareva una oscura incantatrice della notte.


Anche questa ragazza con l'abito nero era un individuo estremamente talentuoso. Aveva un'età simile a quella di Lin Xiaoge e la sua forza non era affatto debole.


La luce di queste due donne impareggiabili avevano coperto ogni altro genio del campo marziale. Sembrava che questo incontro fosse stato organizzato apposta affinché potessero combattere.


Anche la ragazza vestita di nero aveva molti corteggiatori. Tifavano per lei e, grazie ai loro cori, Lin Ming seppe del suo nome: Situ Yaoyao.


"Situ Yaoyao?"


Lin Ming sussultò. Si toccò il mento. Questo nome gli ricordava una persona: Situ Yaoyue.


In passato, quando era stato inseguito dal Reame Divino Asura fino al clan Abbandonato da Dio, Lin Ming era stato costretto a fare un incontro doveva aveva messo in palio la sua vita. Alla fine aveva incontrato il talento nascosto del Reame Divino Asura: Situ Yaoyue.


Quella donna era al settimo Stadio della Distruzione e aveva un Dantian Viola. Era abile nelle leggi dell'Oscurità e con la Grande Alabarda Sanguigna, aveva combattuto contro Lin Ming. Erano rimasti in stallo per diverso tempo, ma alla fine aveva perso contro la tecnica della trasformazione del corpo di Lin Ming ed era stata costretta a lasciargli la sua lancia.


Lin Ming chiese a qualcuno vicino a lui: "Amico, chi è quella ragazza sul palco?"


Sentendo questa domanda, il giovane rivelò un'espressione comprensiva, come se stessero condividendo confidenze tra uomini.
"Ahah, ti interessa? Ti consiglio di non pensarci. Quella ragazza è la sorella minore di Situ Yaoyue, un genio impareggiabile dell'estinto Reame Divino Asura. I suoi corteggiatori non sono tanti quanto quelli di Lin Xiaoge, ma ce ne sono almeno diverse decine di migliaia. A giudicare dalle tue fondamenta superficiali, non credo che tu possa avere affatto delle possibilità, ahahahah."


Questo giovane aveva un atteggiamento amichevole e i suoi abiti indicavano che proveniva dal Reame Divino delle Sette Stelle. Lin Ming aveva trattenuto la sua aura e, dato il livello dei praticanti di arti marziali nei piani inferiori, naturalmente era impossibile per loro capire il suo livello.


Lin Ming rimase sorpreso per un momento: "Situ Yaoyue ha una sorella minore?"


Il giovane delle Sette Stelle sembrava proprio un impiccione. Abbassò apposta la voce e disse con un tono misterioso: "Sì, è cresciuta di recente e, come Situ Yaoyue possiede un Dantian Viola.
Quando il Reame Divine Asura è stato distrutto, alla famiglia Situ non sono rimasti molti membri. Il Reame Divino dell'Uccello Vermiglio ha mostrato pietà e ha condannato a morte solo quelli che si erano alleati a Yang Yun in passato. Per quanto riguarda gli altri, li hanno lasciati andare.
Visto che il loro paese è stato distrutto, le sorelle sono rimaste sole e molti cercato di inseguirle. Si dice che diversi guerrieri al Mare Divino Realm abbiano cercato di catturarle. Non hanno avuto una vita pacifica..."


Quando Lin Ming sentì queste parole, sospirò, provando un po' di compassione per il destino delle sorelle. Le due erano sopravvissute dopo la distruzione del loro reame, qualcosa che non era affatto facile. Se avessero dovuto biasimare qualcuno, potevano solo prendersela con le figure di alto livello del loro regno in passato. Quelle persone erano diventate nemiche di Lin Ming e, alleandosi completamente con Yang Yun, avevano tradito gli altri tre Reami Divini, diventando nemici del mondo intero.


Secondo Lin Ming, con la personalità di Situ Yaouyue, sicuramente non si sarebbe sottomessa a nessuno. Era un individuo incredibilmente orgoglioso che aveva perseguito la strada delle arti marziali con tutta sé stessa. Questa sorta di donna desiderava solo diventare più potente e non si sarebbe preoccupata affatto di sposarsi.


<em>'Non mi sarei mai immaginato che dopo che ho combattuto Situ Yaoyue in passato, anni dopo, anche le nostre sorelle minori si sarebbero scontrate. Sembra che siamo destinati ad essere proprio dei rivali.'</em>


Pensò Lin Ming con amarezza.


E in quel momento il giovane delle Sette Stelle disse con tono lascivo: "Eheh, sai, quelle due ragazze sono davvero di altissima qualità. Se potessi sposarle insieme, sarei disposto ad essere un maiale nella mia prossima vita. Ma che peccato, è impossibile anche solo pensarci per nullità come noi, ahah."


Il giovane diede una pacca sulla spalla di Lin Ming, come se fossero già amici.


Lin Ming si limitò a sorridere senza rispondere. Dopo essere stato nel Regno Divino per così tanto tempo, tornare tra praticanti di arti marziali ordinari era una sensazione piuttosto interessante.


L'incontro continuò. Senza dubbio Situ Yaoyao e Lin Xiaoge erano le stelle più brillanti sul campo. Le due continuarono a vincere consecutivamente. Le persone che desideravano sconfiggerle invano furono costrette ad ammettere la sconfitta, e quei principi dei Reami Divini che speravano di conquistarla furono costretti a scappare con la coda tra le gambe, picchiati così tanto che nemmeno le loro madri avrebbero potuto riconoscerli.


Alla fine fu il momento dello scontro tra Situ Yaoyao e Lin Xiaoge. L'atmosfera diventò più animata.


Questa battaglia fu estremamente intensa. Situ Yaoyao usò le Leggi dell'Oscurità, coprendo il campo con uno spesso strato di foschia cupa. Lin Xiaoge poi usò le Leggi del Fuoco per distruggerla, bruciando l'arena.


In seguito Situ Yaoyao usò il suo Dantian Viola, formando una luna demoniaca nel cielo. Lin Xiaoge invece bruciò il sangue dell'Antica Fenice. Con la sua lancia rossa in mano, sembrava padrona del mondo. Iniziò un incontro intenso con Situ Yaoyao. Le due donne impareggiabili lottarono per diverse decine di round e il loro spirito combattivo aumentò sempre di più nel corso della battaglia. Il pubblico gridò più e più volte a squarcia gola.


I praticanti di arti marziali più anziani seduti sulla costruzione color giada bianca annuirono ripetutamente, pieni di ammirazione per Situ Yaoyao e Lin Xiaoge.


Questa battaglia durò appena meno di un'ora. Ma alla fine la resistenza di Lin Xiaoge si rivelò superiore. Mentre continuavano a combattere, la differenza tra la loro forza fisica iniziò a rivelarsi e Lin Xiaoge entrò sempre più in vantaggio.


Dopotutto, date le innumerevoli risorse che avevano temprato il suo corpo e il sangue dell'Antica Fenice, Lin Xiaoge era riuscita a seguire lo stesso percorso che aveva fatto Lin Ming in passato. In termini di forza, resistenza e di vitalità del sangue superava di gran lunga gli altri praticanti di arti marziali al suo livello.


Alla fine Situ Yaoyao esaurì tutte le sue forze e Lin Xiaoge riuscì a sconfiggerla.


Anche se il pubblico la stava acclamando, Lin Xiaoge non fu soddisfatta del risultato. Considerando ogni fattore, pensava di non averla davvero sconfitta. Anzi, il motivo per cui aveva vinto era a causa della sua vitalità del sangue superiore e della forza del sangue dell'Antica Fenice.


"L'ultimo incontro è terminato e ora Lin Xiaoge è diventata la campionessa di questo torneo! E Situ Yaoyao è al secondo posto!"


Annunciò felice il presentatore. In quanto membro del Reame Divino dell'Uccello Vermiglio, naturalmente sperava che fosse la principessina a vincere.


Sotto l'arena, Situ Yaoyao si stava pulendo il sangue che le era colato dalle labbra e osservava Lin Xiaoge con uno sguardo ostinato.


Era insoddisfatta del risultato! Molti anni fa la sorellona che venerava aveva perso contro Lin Ming e ora oggi aveva perso contro sua sorella!


Lin Xiaoge poteva percepire la sua insoddisfazione. Nemmeno lei era contenta dell'esito dello scontro. Si girò verso di lei e disse ad alta voce: "Situ Yaoyao! Il motivo per cui ti ho sconfitto ora è stato grazie alla mia resistenza. Non c'è niente di cui essere orgogliosi nell'averti battuto così. Tra un anno combattiamo di nuovo! Se non potrò sconfiggerti entro un quarto d'ora allora la considererò una mia sconfitta!"


Lin Xiaoge disse tutto in un solo fiato, scioccando il pubblico. Poi la gente si entusiasmo nuovamente. Se avessero potuto guardare una battaglia del genere, sarebbe stato davvero un colpo di fortuna incredibile.


"Umpf, non ho bisogno che tu ci vada piano con me. Ma hai ragione. Tra un anno ti sfiderò di nuovo!"


Rispose ad alta voce Situ Yaoyao. poi si girò e iniziò ad andarsene. Il presentatore sorrise dicendo: "Signorina Situ Yaoyao, per favore aspetti un minuto, dobbiamo darle il premio."


"Sì."


La ragazza si fermò sentendo queste parole. Nonostante fosse una persona estremamente orgogliosa, non poteva ignorare le ricompense del Reame Divino dell'Uccello Vermiglio; erano semplicemente troppo ricche.


Così Situ Yaoyao e Lin Xiaoge rimasero accanto, le due in netto contrasto e brillanti.


Lin Ming sorrise lievemente. Poteva sentire lo spirito competitivo di Lin Xiaoge. Solo quando non si era mai soddisfatti della propria forza uno avrebbe avuto la mentalità giusta per avanzare ancora di livello.


Disse a bassa voce: "Xiaoge, sei cresciuta."


Questo lieve suono attraversò il vento, viaggiando per decine di migliaia di piedi per poi entrare gentilmente nelle orecchie di Lin Xiaoge.


La ragazza sussultò all'improvviso.


Questa voce...


Le si mozzò il fiato. Era molto familiare...


Fratellone?!


Si riempì di un vivido entusiasmo. Il fratellone era tornato dal Regno Divino?


Sondò frettolosamente i dintorni. Nonostante il suo talento fosse alto, aveva solo circa vent'anni e la sua coltivazione era limitata. Inoltre in questo incontro c'erano molti praticanti di arti marziali presenti, tutti che emanavano aure differenti che potevano ostacolare la percezione. Data la forza di Lin Xiaoge, voler trovare qualcuno in questa arena non era affatto facile.
                                


                                



