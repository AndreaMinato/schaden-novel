---
weight: 1389
title: Capitolo 1389 – Incontro
pubDate: 2025-12-15T08:37:10.360Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Cosa... cosa..."


Il giovane accanto a Lin Ming era rimasto a bocca aperta. All'inizio pensava che Lin Ming fosse l'amante di Lin Xiaoge, ma ora era rimasto esterrefatto vedendo così tanti grande figure avvicinarsi.


Sarebbe stato quasi impossibile per lui vedere persone così importanti.


Figuriamoci loro, perfino i praticanti di arti marziali della Distruzione di alto livello nel Mandato Celeste non erano nient'altro che esistenze mitiche per lui.


Ma ora così tante persone potentissime erano proprio vicino a lui. Aveva difficoltà a sopportare anche solo la pressione che emanavano.


Ed erano tutti radunati attorno a Lin Ming. La principessina Lin Xiaoge invece stava continuando a piangere tra le sue braccia.


Chi era questa persona misteriosa?


Il giovane delle Sette Stelle era sconvolto, non riusciva a capire chi fosse davvero Lin Ming.


E a parte lui, nemmeno gli altri astanti erano sicuri di cosa stesse accadendo. Erano colti già dal panico, quindi come potevano avere la prontezza di spirito di pensarci?


In quel momento le poche parole del Divino Sovrano delle Sette Stelle Li Yuxiao scossero tutti i presenti.


"Li Yuxiao del Reame delle Sette Stelle porge i suoi saluti al Saggio Lin."


Lin Ming era molto più giovane di lui, ma Li Yuxiao gli porse comunque i suoi massimi rispetti. Nel mondo delle arti marziali era la forza ad essere più riverita. Lin Ming lo aveva già superato di gran lunga da questo punto di vista ed era anche un grande benefattore per tutti quegli ospiti presenti.


"Saggio Lin? Cosa ha appena detto il Divino Sovrano delle Sette Stelle? Quel giovane è il Saggio Lin?"


Per la maggior parte delle persone tra il pubblico questa era la prima volta che lo vedevano. Non si sarebbero mai immaginati che questo personaggio che aveva creato il mito più incredibile del continente Tianyan, un grande eroe insuperabile, sarebbe apparso di fronte ai loro occhi.


Si sentivano come dei mortali che avevano incontrato per strada l'imperatore, ma la loro sensazione era cento volte più intensa!


"È davvero il Saggio Lin! Il Saggio Lin non era già asceso? Come può essere tornato nel continente Tianyan? Ho sentito che coloro che ascendono non possono tornare?"


"Non ne ho idea. Non possiamo immaginare le intenzioni di queste grandi figure. Non mi sarei mai immaginato che il Saggio Lin sarebbe stato così giovane! Sembra un giovane sui vent'anni."


"Che assurdità, il Saggio Lin è sempre stato giovane. Quando è diventato famoso aveva appena vent'anni e ora dovrebbe averne circa trenta."


Lin Ming era fin troppo forte. Le persone lo consideravano istintivamente un membro della vecchia generazione, dimenticandosi della sua età.


E non troppo lontano da Lin Ming, il giovane delle Sette Stelle si sentì tremare le mani.


Aveva dato una pacca sulla spalla di Lin Ming poco prima!


Sfregandosi la mano, il giovane si sentì leggero, come se fosse in un sogno. "Ho davvero parlato al Saggio Lin e ho anche dato una pacca sulla spalla. Ho anche detto che nullità come noi non avrebbero avuto possibilità di rivaleggiare con Lin Xiaoge... qualunque cosa sia successo, sono contento di non aver detto qualcosa di troppo eccessivo, altrimenti chissà cosa mi sarebbe successo..."


Non solo lui, ma tutti quelli attorno a lui che lo avevano severamente ammonito riguardo a Moguang, il divino segugio del Reame Divino dell'Uccello Vermiglio rimasero storditi, incapaci di reagire.


"Shang Yuetian della famiglia Yan porge i suoi saluti al Saggio Lin."


"Xue Feng del clan Bai porge i suoi saluti al Saggio Lin."


Uno per uno, tutti i coltivatori importanti presenti sul posto andarono a salutare Lin Ming.


Le persone che avevano il diritto di rimanere nel cerchio interno e parlargli erano tutti Sovrani Divini, capi di grandi famiglie o almeno principi di massimo livello. Senza eccezione, ognuno di loro era un guerriero al Mare Divino Realm.


Per quanto riguarda i Sovrani e i Patriarchi di Sect di basso livello erano tutti bloccati nella periferia, non potevano avvicinarsi.


Quando Lin Ming rivide questi volti familiari, si riempì di emozione. Erano passati oltre dieci anni da quando questi vecchi alleati lo avevano aiutato a fare un agguato a Yang Yun. Ora avevano stabilito la loro posizione ancora di più, diventando i sovrani assoluti del continente Tianyan.


Con loro a badare al Reame dell'Uccello Vermiglio e alla famiglia Lin, Lin Ming poteva sentirsi tranquillo.


E le risorse che aveva lasciato erano sufficienti a rifornire il Reame Divino dell'Uccello Vermiglio per diverse centinaia di anni. Sarebbero riusciti ad allenare un gruppo di potenti guerrieri e allora l'organizzazione sarebbe diventata molto più stabile.


In quel momento un cagnolino rosso si fece strada attraverso la folla gridando: "Lin Ming! Oh cielo, finalmente sei tornato!"


Solo Moguang poteva permettersi di parlare in modo così scherzoso e noncurante con Lin Ming. Quando la coltivazione del giovane era bassa, era stato lui a proteggerlo. Il giovane e il cane avevano superato molte prove insieme e, anche se Lin Ming era diventato molto più forte dopo, erano ancora amici e compagni d'armi, senza nessuna distinzione di rango.


Lin Ming sorrise lievemente, rispondendo scherzosamente: "Immagino. Dopo così tanti anni sembra che tu sia diventato il segugio divino della nazione."


Sentendo queste parole beffarde, Moguang arrossì. Disse a cuor leggero: "Non prendere in giro qualcuno di grande come me. In poche decine di anni sei già tornato nei piani inferiori dal Regno Divino. Da ciò che so non è facile tornare. Devi avere una forza sufficiente a passare attraverso le tempeste spaziali e una considerevole quantità di soldi per il costo della trasmissione. Normalmente gli altri non penserebbero di tornare così facilmente. Sembra che tu te la sia passata proprio bene nel Regno Divino."


"Non male." Lin Ming sorrise, senza preoccuparsi di parlare di tutti i suoi brillanti successi. Se gli avesse detto che aveva ottenuto il secondo posto nell'Incontro di Arti Marziali Assoluto, probabilmente il cane sarebbe impazzito.


"Non male è sufficiente." Moguang stese la zampa, dandogli una pacca sulle spalle, sembrava che si fosse preoccupato.


Tuttavia, questa scena, insieme alla sua espressione sincera faceva venire voglia di ridere.


"È difficile sopravvivere nel Regno Divino. Molti giovani dei piani inferiori spesso periscono dopo essere ascesi. E quelli che sopravvivono al massimo vagano in giro, riuscendo a stento a sopravvivere. Le persone che possono ottenere qualche risultato e riescono a governare una loro area sono rarissime. Fortunatamente il tuo talento è fin troppo anormale e, con qualcuno di meraviglioso come Fata Feng a guidarti, non dovrebbe essere stato un problema riuscirci. Allora come sono stati i tuoi giorni nel clan dell'Antica Fenice?"


Moguang sapeva che Lin Ming aveva incontrato Fata Feng, quindi naturalmente pensava che il giovane fosse ancora nel clan dell'Antica Fenice.


"Ho lasciato il clan dell'Antica Fenice molto tempo fa..." Disse con noncuranza Lin Ming. Quando aveva deciso di partire per il Grande Mondo delle Vere Arti Marziali per ereditare la ricchezza di Mu Qianxue, aveva lasciato il clan dell'Antica Fenice.


Ricordando il suo viaggio, quando era asceso, Lin Ming aveva avuto bisogno della protezione di Fata Feng per raggiungere il Regno Divino. Altrimenti sarebbe stato fatto a pezzi dalle tempeste spaziali che esistevano tra i piani inferiori e il Regno Divino.


Ma ora la forza di Lin Ming superava di gran lunga quella di Fata Feng. E per riuscirci si era impegnato incredibilmente, sperimentando innumerevoli lotte e anche sopravvivendo ad innumerevoli battaglie all'ultimo sangue.


Lin Ming non ne parlò. Si limitò solo a sorridere con gentilezza.


Moguang si sfregò il mento con la zampa, parlando con preoccupazione: "Hai lasciato il clan dell'Antica Fenice? Non è un po' troppo prematuro? Il clan dell'Antica Fenice è un'organizzazione al livello di una Terra Sacra e hanno molte risorse. Se lo lascerai così presto, potresti incontrare molti pericoli..."


Lin Ming ridacchiò: "Ci sono stati alcuni pericoli. Prima di tornare nei piani inferiori sono stato messo alle strette, ma alla fine ho risolto la questione. In effetti non solo non ci ho perso nulla, ma ho anche ottenuto qualche vantaggio dalla situazione."


Lin Ming naturalmente si riferiva a come era stato inseguito dalla spia della razza dei saggi e poi da Tian Mingzi. Non era soltanto una situazione difficile, ma un inseguimento mortale che lo aveva quasi ucciso. Tuttavia mantenne un tono piatto così da non preoccupare Lin Xiaoge.


Ma anche così, solo una breve descrizione fece stringere il cuore a Lin Xiaoge. Voleva chiedergli cos'era successo, ma Lin Ming non approfondì al riguardo.


"Fratellone, le sorellone Qianyu e Xingxuan sono andate entrambe a cercarti. Le hai viste?"


Secondo la tradizione, Lin Xiaoge si sarebbe dovuta riferire a loro due come cognate, ma era abituata a chiamarle sorellone, e così aveva continuato a farlo.


"Sì, le ho viste." Lin Ming annuì. Dopo diverse difficoltà erano riuscite a raggiungerlo, ma non ne parlò e saltò l'argomento usando poche semplici parole.


"Meraviglioso!" Disse contenta Lin Xiaoge. Ma in quel momento gli venne un'idea. Mormorò: "Fratellone... posso accompagnarti nel Regno Divino? Io..."


La sua voce si attenuò. La sua coltivazione era semplicemente troppo bassa. Non importava quanto fossero stabili le sue fondamenta, era solo allo stadio della Sfera d'Energia, sul punto di superare la fase della Distruzione.


Con questa sorta di livello naturalmente non sarebbe riuscita ad entrare nel Regno Divino. Solo che temeva che una volta che Lin Ming fosse tornato, non sarebbe riuscita a vederlo per chissà quanti anni.


Tuttavia Lin Xiaoge non avrebbe mai pensato che avrebbe risposto con un lieve sorriso dicendo: "Sì. Se vuoi posso condurti lì."


Lin Xiaoge sarebbe riuscita a crescere meglio nel Regno Divino. Per quanto riguardava Lin Ming, aveva solo bisogno di trasferire sua sorella e le sue mogli in una Terra Sacra al livello di un Empireo e non avrebbe dovuto preoccuparsi di qualsiasi sorta di rappresaglia da parte di Tian Mingzi.


La sua sola preoccupazione era l'imminente grande calamità dell'umanità. Se la situazione fosse peggiorata più di quanto si era immaginato, Lin Ming avrebbe rimandato Lin Xiaoge nei piani inferiori.


"Fratellone, davvero? Grandioso!"


Lin Xiaoge saltò di gioia. Non pensava che Lin Ming avrebbe accettato la sua richiesta. Andare nel Regno Divino con la sua coltivazione era un conto, e anche se fosse ascesa, temeva che Lin Ming avrebbe rifiutato perché sarebbe stato troppo pericoloso. Per questo non si era aspettata che avrebbe accettato così prontamente.


"Fratellone, sei troppo incredibile!"


Lin Xiaoge balzò e gli saltò in collo.


In quel momento, non troppo lontano da Lin Ming, una donna vestita di nero che galleggiava a mezz'aria lo stava guardando.


Era Situ Yaoyao. In quel momento, a causa dell'intensa battaglia che era appena avvenuta, era ancora leggermente pallida. Questo la faceva sembrare un po' meno diabolica e un po' più delicata.


Lei e Situ Yaoyue erano sorprendentemente simili.


Guardandola, Lin Ming non poté non sentirsi un po' in colpa. Alla fine era stato lui a distruggere il Reame Divino Asura, annientando la loro dinastia. La distruzione dell'organizzazione era stata per suo ordine. Con la sua forza e il suo prestigio, aveva potuto davvero cancellare un Reame Divino con poche semplici parole.


Questo aveva reso molto difficile a Situ Yaoyue e a Situ Yaoyao sopravvivere. Se non fosse accaduto, la loro crescita sarebbe stata molto più facile rispetto ad ora e le loro posizioni sarebbero state molto differenti. Sarebbero state comunque inferiori a Lin Xiaoge, sarebbero stati grandissimi talenti.


"Come sta tua sorella?" Chiese all'improvviso con tono tenue Lin Ming.
                                


                                



