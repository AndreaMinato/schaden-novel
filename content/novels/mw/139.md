---
weight: 139
title: Capitolo 139 - Due Geni
pubDate: 2025-10-16T07:28:18.437Z
tags:
    - mw
---


Da editare, so che siete impazienti e quindi rileggerò più tardi.
-Schadenfreude


Durante l'esame di ingresso Lin Ming era riuscito a passare splendidamente le tre prove. Tuttavia a causa del suo talento, alcuni anziani non erano d'accordo a concedergli il primo posto, ma Sun Sifan era proprio una delle persone che aveva sostenuto Lin Ming.


Nell'incontro dopo in cui Lin Ming aveva ferito gravemente Wang Yanfeng, l'Anziano Xu si era precipitato sul palco per vendicare il figlio del suo amico. Quella volta era stato ancora grazie a Sun Sifan che l'Anziano Xu era stato costretto a ritirarsi.


A causa di questo aiuto tempestivo Lin Ming aveva una buona impressione di Sun Sifan. Si inchinò rispettosamente e disse, "Saluti Anziano Sun."


L'anziano lo sostenne e disse sorridendo, "Non c'è bisogno di essere così cortesi. Presto diventerà un discepolo principale, il nostro status sarà il medesimo... uh?" Sun Sifan si fermò. "Ha già raggiunto lo stadio dell'Alterazione dei Muscoli?"


Gli occhi dell'anziano erano come una torcia, aveva visto immediatamente il livello di Lin Ming. Prima il ragazzo aveva trattenuto la sua vera essenza, quindi i giovani discepoli nella piazza, che erano per lo più al secondo stadio della Trasformazione del Corpo, non si erano accorti che Lin Ming era avanzato di nuovo.


"Sì, ho avuto fortuna ieri, ecco perché sono sicuro di poter tentare di arrivare ai primi dieci posti della classifica."


"Bene, bene! Che ottimo giovane! Ha ancora più di un anno per superare la prova della Valle dei Sette Misteri. Dato che è già allo stadio dell'Alterazione dei Muscoli, deve essere avanzato facilmente dallo Stadio delle Viscere. Con dei progressi così rapidi sarà solo questione di tempo prima che raggiunga il picco dell'Alterazione dei Muscoli. L'esito di questa prova è già deciso!"


Un quindicenne all'Alterazione dei Muscoli era semplicemente straordinario. Perfino un talento di quinto grado sarebbe mediocre al confronto!


"Questo giovane discepolo è sicuro di poter superare il test ma non di poter sconfiggere l'Apprendista Senior Lin."


"Ahah, passare il test è già un risultato meraviglioso. Se potesse battere anche Ling Sen sarebbe un vero miracolo!"


Ling Sen era riconosciuto per tutto il regno di Fortuna Celeste come invincibile nel suo stadio di coltivazione e perfino imbattibile per quelli all'Alterazione dei Muscoli.
Poteva battere perfino alcuni maestri al Circolazione.


Se Lin Ming avesse potuto sconfiggerlo allora sarebbe stato un quindicenne agli inizi dello stadio dell'Alterazione dei Muscoli con una forza equivalente a quella di un praticante di arti marziali al Circolazione!


Nell'intero regno di Fortuna Celeste c'erano solo un centinaio circa di maestri del genere e la maggior parte erano concentrati nel Palazzo delle Sette Arti.


Battere Ling Sen significava rientrare tra i migliori 100 del regno!


Ad una così giovane età questa posizione poteva suscitare allarme e orrore!


In quel momento entrò un altro anziano nella piazza di pietra. Poteva essere una coincidenza ma fu proprio l'Anziano Xu, il Xu Fengyuan che aveva dato problemi a Lin Ming.


Nemmeno nei suoi sogni più folli Xu Fengyuan si sarebbe immaginato che il ragazzo avrebbe raggiunto questo livello. Ora che era praticamente un discepolo principale poteva perfino diventare il Maestro di Palazzo in futuro. Sarebbe diventato suo superiore!


Quando ricordò dell'esame e di come aveva cercato di creare problemi a Lin Ming, Xu Fengyuan sentì un profondo rimorso che lo tormentava.
Recentemente aveva avuto difficoltà perfino a mangiare e a dormire.


Nonostante fosse riluttante, si era recato lì per incontrare Lin Ming e farsi perdonare per ciò che era accaduto. Se avessero potuto seppellire le asce di guerra passate forse in futuro non si sarebbe vendicato di lui. Per il Palazzo Marziale non era una questione semplice di un anziano della Dimora Celeste, ma non era poi così difficile.


Comunque non aveva previsto che si sarebbe incrociato con il suo vecchio rivale, Sun Sifan. Xu Fengyuan sospirò, avrebbe già perso la faccia ma aveva incontrato il suo vecchio oppositore; lo avrebbe sicuramente preso in giro.


Anche Lin Ming si ricordava dell'Anziano Xu. L'anello spaziale era suo ed era stato molto conveniente.


Lin Ming non portava rancore verso Wang Yangeng, figuriamoci Xu Fengyuan. Nonostante fosse stato parziale era comprensibile, era stata una normale reazione umana. Xu Fengyuan era un vecchio amico della famiglia Wang della città Yue Lu.


Lin Ming gli porse i suoi saluti con lo stesso rispetto, "Saluti Anziano Xu."


Xu Fengyuan tossì imbarazzato. Aveva scoperto immediatamente che il ragazzo era avanzato allo stadio dell'Alterazione dei Muscoli. Questo lo lasciò spiazzato.


Wang Yanfeng stava ancora provando a raggiungere il picco dello Stadio delle Viscere ma questo Lin Ming era già all'Alterazione dei Muscoli!


All'inizio d'autunno la coltivazione di Wang Yanfeng era stata il suo più grande vantaggio contro il ragazzo ma ora era stato superato!


La prova era cominciata solo due mesi fa e aveva già raggiunto l'Alterazione dei Muscoli, c'era ancora più di un anno di tempo. Raggiungere il picco dello stadio sarebbe stato un gioco da ragazzi.


Se non ci fosse stato qualche incidente catastrofico Lin Ming sarebbe sicuramente diventato un discepolo principale del Palazzo delle Sette Arti!


A causa della presenza di Sun Sifan, Xu Fengyuan non indugiò. Tossì seccamente e disse, "Passavo di qui e ho sentito che Lin Ming stava per iniziare la valutazione. Sono venuto qui per dare un'occhiata e... beh buona fortuna. Se incontrerà qualche problema nella sua coltivazione, si senta libero di chiedermi qualsiasi cosa."


Questi commenti erano una scusa discreta da parte sua. Lin Ming naturalmente non avrebbe insistito. Xu Fengyuan era comunque un maestro Houtian; un'umiltà del genere era già un grande segno di rispetto per il ragazzo.


Lin Ming rispose, "Molte grazie all'Anziano Xu. Questo giovane discepolo le verrà a porgere visita in futuro."


"Bene!" Sentendo queste parole l'Anziano Xu si rilassò.


A causa della presenza dei due anziani, i discepoli di basso grado della Sala Earth rimasero distanti e non osarono avvicinarsi. In quel momento scoppiò un altro trambusto in piazza. Questa ondata di timore reverenziale non era minore di quella causata da Lin Ming!


Era arrivata un'altra persona, inaspettatamente era Qin Xingxuan!


Se c'era qualcuno che potesse essere paragonabile a Lin Ming era senza dubbio Qin Xingxuan!


Quando la fama della ragazza stava aumentando Lin Ming era ancora uno sconosciuto. Ora l'aura di prestigio che circondava Qin Xingxuan non era minore di quella del ragazzo.


Come poteva non essere emozionante il raduno di questi due mostruosi geni?


Anche Lin Ming era piuttosto sorpreso di vederla arrivare. Non aveva pensato che sarebbe venuta. Qin Xingxuan era una discepola principale, quindi non c'era motivo per lei di partecipare alla competizione. Quindi il solo motivo per cui era venuta era per vederlo.


Pensando a questo Lin Ming sentì una strana sensazione pervadergli la mente.


Oggi Qin Xinguan stava indossando un <a href="https://www.google.it/search?q=%E6%AD%A6%E6%9C%8D&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwju7qq6rfTRAhVQkRQKHdCUATUQ_AUICCgB&amp;biw=1058&amp;bih=679#imgrc=L2Wce-QO8E2mXM:">semplice abito da praticante di arti marziali</a>. Era pulito, largo e legato alla vita con una fascia. Accentuava alla perfezione le sue bellissime forme e insieme alle sue gambe slanciate dava una sensazione pura e valorosa.


Tuttavia ciò che Lin Ming notò non era la sua bellezza ma la sua coltivazione: era già avanzata al Quinto Stadio della Trasformazione del Corpo, il Forgia delle Ossa!


Quando Lin Ming era appena entrato nel Palazzo delle Sette Arti, Qin Xingxuan aveva già raggiunto il picco dell'Alterazione dei Muscoli. In quattro mesi aveva già superato lo stadio della Forgia delle Ossa.


E Qin Xinguxuan era più giovane di lui di diversi mesi!


Un talento di grado sei era semplicemente terrificante.


"Xinguan porge i suoi saluti all'Anziano Xu e all'Anziano Sun." Nonostante il suo status fosse simile a quello degli anziani della Dimora Celeste, mostrò comunque la cortesia di un giovane verso un anziano e si inchinò.


Anche i due anziani avevano notato la coltivazione di Qin Xingxuan e ne erano rimasti sorpresi. Il regno di Fortuna Celeste non aveva mai avuto un praticante di arti marziali che aveva raggiunto lo stadio della Forgia delle Ossa all'età di 15 anni!


Con tali progressi Qin Xingxuan aveva la possibilità di avanzare allo stadio Circolazione a sedici anni.


Al momento in questa coppia, uno aveva delle capacità combattive impareggiabili e l'altra aveva una velocità di coltivazione, erano entrambi anormali!


Sfortunatamente Qin Xingxuan aveva intenzione di raggiungere lo stadio Xiantian e non aveva intenzione di rimanere nel regno di Fortuna Celeste. Altrimenti in futuro Lin Ming sarebbe potuto diventare Maestro del Palazzo e Qin Xingxuan l'Emissario dei Sette Profound. Se si fossero sposati sarebbero stati una vera e propria coppia d'oro, semplicemente un abbinamento perfetto.


<em>Nota Traduzione: Coppia d'oro era letteralmente "ragazzi d'oro e donne di giada", che può significare bambini adorabili o coppia d'oro (金童玉女).</em>


I loro bambini sarebbero stati incredibilmente dotati e avrebbero avuto un talento sbalorditivo, creando una nuova famiglia leggendaria nel regno di Fortuna Celeste.
Con loro il futuro della nazione sarebbe diventato molto più stabile e i nemici vicini non avrebbero osato invadere il regno di Fortuna Celeste.


"Lin Ming, non ci vediamo da tempo." Sorrise lievemente Qin Xingxuan. Tra tutti i suoi coetanei solo lei lo chiamava direttamente per nome in modo naturale, con un tono gentile. Altri lo avrebbero chiamato Apprendista Senior Lin o forse Signor Lin.


"Sì, sono passati due mesi dall'ultima volta che ci siamo visti."


"Ahah, voi due chiacchierate pure. Noi andremo a sederci nel boschetto di bambù." Sun Sifan si inventò una scusa per andarsene di sua iniziativa. Sapeva che la ragazza non avrebbe sicuramente chiesto ai due uomini di andarsene.


"Anziano Sun, Anziano Xun, buona giornata.


"Sì, buona chiacchierata."


Dopo aver visto i due andarsene Qin Xingxuan sorrise e disse, "Lin Ming, recentemente sono stata in isolamento per coltivare. Quando sono uscita ho sentito che la tua tecnica di iscrizione ha raggiunto il pinnacolo della città di Fortuna Celeste. Eheh, dato che sono stata la prima a sapere che eri un maestro di iscrizioni puoi darmi uno sconto? Ho una spada e mi piacerebbe che tu mi aiutassi."


A Qin Xingxuan brillavano gli occhi, raramente mostrava un comportamento così giocoso che sottolineava soltanto il suo fascino senza eguali.


Lin Ming rimase senza parole per un momento. Alla fine sorrise e disse, "Sono disposto ad aiutare la Signorina Qin. Infatti posso aiutarti gratuitamente."


"Davvero? Allora ne sarò onorata." Qin Xingxuan sorrise timidamente e continuò, "Lin Ming per favore chiamami per nome, non c'è bisogno di essere così cortesi. Ah! Dato che sei venuto oggi, devi essere sicuro di poter arrivare tra i primi dieci posti nella Pietra di Valutazione, vero?"


"Sì." Annuì Lin Ming, era certo di potercela fare.


Sempre più persone iniziarono ad arrivare nella piazza di pietra della Formazione Ten Thousand Killing. Il luogo che prima era desolato, a causa dell'improvvisa comparsa di Lin Ming, era diventato affollato e c'erano ancora altre persone che stavano arrivando.


Visto che presto sarebbe iniziata la competizione, Bai Jingyun e Murong Zi arrivarono.


Vedendo Lin Ming e Qin Xingxuan chiacchierare, Murong Zi si afflosciò. Era impossibile per lei andare lì a salutarlo.


Vedendo la reazione di Murong Zi, Bai Jingyun trattenne una risata. In realtà Murong Zi era piuttosto orgogliosa, ma di fronte a Qin Xingxuan aveva perso tutta la sua sicurezza.
Qin Xingxuan era più giovane di lei, quando il suo nome aveva scosso tutta la città di Fortuna Celeste, Murong Zi aveva cercato comunque di paragonarsi a lei, ma dopo un lungo periodo di sforzi aveva capito che il divario tra loro due era invalicabile.


E ora, mentre vedeva Qin Xingxuan e Lin Ming chiacchierare contenti, sentiva una sensazione difficile da spiegare. Era un'inesplicabile e sconcertante gelosia che le annebbiava la mente. Murong Zi era una ragazza molto semplice; non avrebbe nascosto le sue emozioni e quindi si sedette sul posto.


Bai Jingyun sorrise e disse, "Ah Zi, non avevi detto pochi giorni fa che volevi che Lin Ming ti aiutasse con una spada di Grado Human di media qualità?"
                                


                                



