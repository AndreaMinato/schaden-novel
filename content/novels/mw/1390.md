---
weight: 13900
title: Capitolo 1390 – Il Giorno del Ritorno
pubDate: 2025-12-15T08:37:10.360Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


<em>Ho cambiato Seven profound martial house in Palazzo delle sette arti.</em>




Situ Yaoyao non si sarebbe mai immaginata che Lin Ming si sarebbe disturbato a parlarle. Era piena di emozioni contrastanti nei suoi confronti. Nonostante fosse il suo nemico e lo odiasse, non poteva che ammirarlo.


Nonostante la caduta del Reame Divino Asura fosse stata causata da lui, Situ Yaoyao sapeva anche che era stata colpa delle figure di alto livello dell'organizzazione. Avevano seguito Yang Yun e si erano inimicati il resto del mondo.


"La mia sorellona sta bene." Disse con un po' di indifferenza Situ Yaoyao. Naturalmente non avrebbe rivelato le loro difficoltà di fronte al suo vecchio nemico. Da questo punto di vista le sorelle erano orgogliose allo stesso modo.


Lin Ming si limitò a sorridere, non disse altro. Poteva immaginare il destino a cui era andata incontro la famiglia Situ e tutte le persone che avevano provato ad attaccarla. In passato avevano offeso molte persone e si erano fatti molti, molti nemici. Anche se avevano avuto degli alleati in passato, la natura umana era volubile. Quando una famiglia andava incontro ad una disgrazia, molte persone avrebbero colto l'occasione per infierire invece che aiutarla.


Inoltre, nonostante la famiglia Situ fosse stata distrutta, inevitabilmente avrebbe lasciato una grande quantità di ricchezze. Questi beni naturalmente erano finiti nelle mani dei sopravvissuti della famiglia Situ, attirando la cupidigia degli altri.


Lin Ming non perse tempo a parlare con l'ostinata Situ Yaoyao. Comunicò solo con Moguang tramite una trasmissione di vera essenza: "Bada ai discendenti della famiglia Situ per me. Sembra che non abbiano avuto pace fino ad ora."


Moguang sogghignò con fare malizioso: "Vuoi che badi a loro? Davvero? In passato la famiglia Situ ti ha dato la caccia ossessivamente, costringendoti ad andare nella Palude Nera delle 8000 chilometri e poi ti ha messo all'angolo nel clan Abbandonato da Dio, per poi iniziare una battaglia all'ultimo sangue contro di te. E anche così, vuoi ripagare le loro malvagità con una gentilezza? Ti piacciono quelle due sorelle e vuoi sposartele?"


Il tono di Moguang non era affatto appropriato. Lin Ming alzò gli occhi al cielo, non si disturbò a discutere con lui: "Non ho mai avuto l'abitudine di avere pietà delle persone che mi hanno danneggiato. In passato, la gente del Reame Divino Asura che mi ha inseguito è già morta e non c'è bisogno di implicare le persone che non c'entrano. Se continuerà così, allora sarebbe un ingiustizia karmica.
Coltivo la via marziale e voglio essere il più sereno possibile, senza debiti od ostilità che mi lascino debiti di karma. Cause ed effetti sono problematici in questo mondo, ma è comunque qualcosa a cui devo rimediare per permettere alla mia mente di raggiungere la perfezione. Solo così potrò sfruttare le opportunità che il destino mi presenterà e continuare con cautela..."


La teoria di Lin Ming riguardo al destino non era confermata positivamente dal mondo delle arti marziali. Ma sapeva che il destino esisteva davvero.


Il destino e il karma erano intrecciati strettamente. Inoltre, ogni volta che si usciva vincitori da una situazione e si sopravviveva ad una situazione pericolosa, la fiducia in sé stessi incisa nelle proprie ossa sarebbe aumentata ulteriormente. Poi, la prossima volta che avessero incontrato dei pericoli, sarebbero stati molto più sicuri di loro e anche le possibilità di sopravvivere sarebbero aumentate.


Moguang sogghignò: "Tsk, come sei noioso. Puoi ottenere facilmente quelle due splendide sorelle, eppure tutto quello che fai è dire sciocchezze filosofiche. Beh, dato che me lo hai chiesto, naturalmente baderò a loro. Ma, ragazzo, non sono stato nel Regno Divino per molto tempo e mi piacerebbe tornarci per fare una bella passeggiata. È possibile?"


Moguang sapeva che il prezzo per entrare ed uscire dal Regno Divino non era piccolo e temeva che Lin Ming non sarebbe riuscito a permetterselo, per questo aveva fatto questa domanda.


Lin Ming sorrise: "Non c'è problema."


Le sue attuali ricchezze superavano di gran lunga la maggior parte delle Terre Sacre dei Grandi Re del Mondo. Figuriamoci le pillole e le tavolette di giada lasciate dal palazzo di Primordius, solo l'essenza della Perla Demoniaca e la giada dei nove soli erano tesori inestimabili.


Lin Ming, Moguang, Lin Xiaoge e qualche altra persona si distanziò dalla folla di persone e iniziò a volare verso i palazzi dell'Uccello Vermiglio.


La gente rimasta indietro si sentì come se stesse sognando. Lin Ming era apparso troppo all'improvviso. La comparsa di una persona così importante li aveva lasciati esterrefatti.


Dopo essere arrivato nel Palazzo Divino dell'Uccello Vermiglio, Lin Ming andò subito a porgere visita ai suoi genitori.


Erano passati più di vent'anni da quando aveva lasciato la famiglia Lin a Qingsang ed era andato a studiare le arti marziali nel Palazzo delle Sette Arti, e aveva subito cambiamenti indescrivibili. Quando Lin Ming si ricordò del passato, recuperò lucidità. Era difficile immaginare com'era arrivato a questo punto.


Durante questo percorso, aveva sperimentato innumerevoli momenti di tristezza, pericolo e anche disperazione. Era stato sull'orlo della morte più e più volte, sperimentando chissà quanti massacri. Nella maggior parte di questi scontri, Lin Ming aveva sconfitto i suoi avversari. Ma molte volte era stato inseguito e avrebbe dovuto lottare per uscirne vivo.


Percorrere la strada delle arti marziali era una battaglia contro la volontà del cielo! Se uno fosse stato soddisfatto della sua attuale situazione avrebbe potuto condurre una vita diecimila volte migliore rispetto a quella di un re mortale. Ma per qualcuno come Lin Ming, che desiderava raggiungere il picco di tutte le arti marziali, i suoi veri compagni durante questi anni erano la solitudine e il pericolo.


Tali pressioni e tribolazioni richiedevano un cuore e una mente stabili. Tuttavia, anche se il proprio cuore delle arti marziali fosse stato estremamente fermo e risoluto, si sarebbe esaurito se avesse continuato ancora a lungo.


In quel momento, godere dell'affetto familiare era il miglior trattamento. Questo valeva particolarmente per Lin Ming visto che i suoi genitori conducevano una vita facile e confortevole, sembravano molto più animati e giovani rispetto in passato. Solo da questo punto di vista era sufficiente per fargli capire che era valsa la pena soffrire così.


"Padre, madre, guardate chi è tornato!"


Lin Xiaoge era rumorosa come un uccello mattutino. Si precipitò verso le porte di casa, dando la buona notizia ai suoi genitori.


Una bella coppia era seduta in una stanza. Entrambi sembravano avere poco più di trent'anni e i segni del loro lavoro e della loro stanchezza erano stati rimossi da ogni sorta di medicina miracolosa. Così, non sarebbe stato difficile per loro vivere per altri diversi millenni.


"Padre, madre, sono tornato..."


.....


Lin Ming rimase con sua sorella e i suoi genitori per diversi giorni dopo.


Durante questi momenti di calore, Lin Ming sentì una pace mentale incredibile. Tutto l'intento omicida irrequieto si attenuò lentamente. Anche il suo spirito da battaglia sembrò rilassarsi, sul punto di arrivare al livello spirituale blu...


Quando Lin Ming era negli stadi intermedi del Mare Divino Realm, il suo spirito da battaglia aveva già raggiunto la perfezione dell'oro. Per quanto riguardava il livello blu spirituale, non era riuscito a fare progressi anche dopo tutti questi anni di allenamento. Ma ora, durante questi momenti pacifici, Lin Ming il suo spirito da battaglia stava finalmente arrivando a questo punto.


"Moguang, ho portato un corpo per te. Posso aiutarti a possederlo."


Lin Ming chiamò Moguang.


"Corpo mortale?" Lo sguardo di Moguang si accese. Era sopravvissuto senza un corpo già per molti anni. In passato si era vantato definendosi un saggio, ma in realtà si era vantato a vuoto. In realtà la sua forza era tra il Divine Transformation e il Lord Divino realm, e senza un contenitore avrebbe potuto rivelare solo un livello estremamente limitato della sua forza passata.


"Tiralo fuori e vediamo!" Moguang sporse la lingua. Stava ansimando pesantemente mentre parlava con entusiasmo.


Lin Ming ondeggiò la mano. Lo spazio primordiale li circondarono, isolandoli da tutto il resto del mondo. Poi tirò fuori il corpo del lupo demoniaco che aveva catturato.


Questo animale aveva zanne affilate e un paio di ali a forma di coltello sul suo dorso. Quando lo vide, Moguang rimase scioccato: "Oh cacchio! Un lupo demoniaco a tre occhi, non ci credo!!"


"Questo lupo demoniaco non solo ha un corpo duro come ferro divino, ma possiede anche un terzo occhio <a href="http://Daevico" rel="noopener noreferrer" target="_blank">https://it.wikipedia.org/wiki/Da%C4%93va</a>. Può capire le leggi fin dalla nascita e possiede anche un intelletto simile a quello dell'umanità. La sua forza mentale è particolarmente formidabile. Non posso credere che tu sia riuscito a trovare qualcosa di così ottimo. Questa sorta di bestia raggiungerebbe un prezzo stellare nel mercato nero."


Moguang non credeva che Lin Ming avesse catturato questo lupo demoniaco, ma che lo avesse comprato. Ma comunque fosse, era davvero un ottimo corpo.


Lin Ming disse: "Sei soddisfatto?"


"Soddisfatto, naturalmente sono soddisfatto. Ma è solo che impossessarmi di questo corpo non sarà facile per me!"


"Non preoccuparti, posso aiutarti." Lin Ming possedeva uno spirito da battaglia alla perfezione dell'oro e aveva anche compreso la Legge del Sogno Divino. La sua comprensione dello spirito aveva raggiunto un livello altissimo; non sarebbe stato affatto un problema per lui aiutare Moguang ad impossessarsi di questo lupo demoniaco a tre occhi.


E in effetti, con il suo aiuto, il processo di trasferimento andò proprio liscio.


Un giorno dopo, un lupo alto e dalla costituzione robusta, più grande di un bue, iniziò a volare imprudentemente sopra il palazzo della famiglia Lin. Gli ululati e le risate sfrenate della creatura demoniaca scioccò tutte le persone attorno.


Così, trascorse un mese.


<em>Woosh!</em>


Nel cortile posteriore del palazzo Lin, la Lancia del Sangue della Fenice sfrecciò in avanti, controllata dall'Arte del Controllo Spirituale. L'arma sembrava avere una mentalità propria, tagliando abilmente un salice. Con uno scintillio, l'albero fu inciso all'istante, lasciando l'immagine di una fenice piena di vita.


Questa lancia poteva distruggere una montagna di 100.000 piedi, ma ora la sua luce era stata usata per incidere un salice e creare un disegno così fine e intricato. Questo livello di controllo era davvero scioccante.


Lin Ming stava usando l'Arte del Controllo Spirituale per temprare il suo spirito da battaglia. Voleva arrivare al livello blu il prima possibile.


"Fratellone, ben fatto!"


Lin Xiaoge, lì presente, applaudì e gli fece i complimenti mentre lo vedeva allenarsi.


Lin Ming sorrise lievemente. Si girò a guardarla. Accanto a lei c'erano altre tre giovani. Queste tre erano tutte sue amiche e, visto che la conoscevano, erano tutte persone dalla posizione straordinaria.
Tra di loro c'era la principessa del Reame Divino delle Nove Fornaci e un'altra era la discepola più sbalorditiva del clan Bai; forse sarebbe diventata una potenziale candidata per diventare la matriarca del clan Bai. Per quanto riguarda l'ultima ragazza, era la nipote del Daoista Tianjin, che si era ritirato già nella sua terra natìa.
Possedeva un dantian particolare e il suo talento non era affatto inferiore a quello di Situ Yaoyue. Non aveva partecipato al torneo di arti marziali perché era troppo giovane, aveva sedici anni.


Quando notarono lo sguardo di Lin Ming, le giovani si agitarono. Le guance della più giovane divennero rosse. Il solo motivo per cui potevano entrare nel cortile posteriore del palazzo della famiglia Lin e vedere Lin Ming allenarsi era perché erano amiche di Lin Xiaoge. Altrimenti non avrebbero mai avuto un'occasione del genere.


Non c'era bisogno di menzionare le azioni e la storia di Lin Ming. Le giovani potevano solo invidiare Lin Xiaoge visto che aveva un fratellone così spettacolare.


"Ho sentito che presto il saggio Lin partirà?"


Una giovane sussurrò a Lin Xiaoge.


"Esatto. Mio fratello tornerà presto; partirà domani. Inoltre ha promesso che mi porterà con sé, è solo che... dovremo separarci..."


"Oh..." Sentendo le conferme di Lin Xiaoge, le giovani rimasero un po' deluse. Che sorta di esistenza incredibile era il Regno Divino? Speravano tutti che potessero andare a dare un'occhiata, ma sfortunatamente non erano imparentate con Lin Ming.


Così, arrivò il giorno dopo. La breve avventura di Lin Ming nei piani inferiori era durata per oltre quattro anni e ora era giunto il momento che questo viaggio finisse...
                                


                                



