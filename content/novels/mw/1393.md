---
title: Capitolo 1393 – Arriva la Grande Calamità
pubDate: 2025-12-15T08:37:10.361Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


La coltivazione di questo giovane non era elevata, ma quando lo vide, il Re del Mondo Lucentezza sentì orrore e inquietudine.


Questa terrificante possibilità lo raggelò e i suoi palmi iniziarono a sudare copiosamente.


"Chi sono?"


"Come può essere? Nessuno al di sopra del Divine Transformation realm può entrare nel mistico regno, come possono essere usciti da lì?"


Si chiesero molti discepoli. Nessuno di loro capiva cosa stava succedendo.


Negli ultimi tre anni si erano già diffuse notizie dell'imminente calamità, ma nessuno avrebbe pensato che sarebbe arrivata così presto. Per loro era qualcosa che poteva accadere tra decine o anche centinaia di migliaia di anni.


Inoltre, anche se la grande calamità fosse arrivata, nessuno dei presenti si sarebbe immaginato che sarebbe iniziata nelle loro Terre Sacre.


Quando il giovane vestito di bianco sentì i discepoli sotto di lui parlare tra di loro, sogghignò: "Voi umani siete tutti così stupidi?"


Stavolta aveva usato la lingua del Regno Divino e queste parole fecero subito incupire molte persone sotto di lui. Tuttavia poterono solo trattenere la rabbia senza rispondere vista la potenza dell'altra parte.


"Chi siete? Perché siete nel nostro Mistico Regno della Lucentezza?!"


Gridarono diversi discepoli.


Il giovane vestito di bianco rise: "Siete davvero così stupidi. Anche adesso non avete idea di cosa sta succedendo. Allora lasciate che vi dica chi sono. Sono il Sacro Figlio del Saggio Zaohua e i 3000 mondi del Regno Divino in futuro saranno conquistati dal mio regno!"


"Il Sacro figlio del Saggio Zaohua?!"


I discepoli delle Terre Sacre della Lucentezza ebbero a malapena il tempo di reagire quando il giovane alzò la mano all'improvviso. Una perla nera volò fuori e iniziò a vorticare a mezz'aria: "Ora i vostri miseri corpi diventeranno il nutrimento della Perla Primordiale!"


"La Perla Primordiale! È davvero la Perla Primordiale! Com'è possibile, come può essere nelle sue mani?!"


Il Re del Mondo Lucentezza aveva una grande quantità di esperienza. Nonostante non sapesse dei rapporti tra la Perla Primordiale e l'Empireo Primordius, aveva comunque sentito parlare di questo oggetto. Ora ce l'aveva di fronte agli occhi, la Perla Primordiale stava emettendo una luce nera densa che sembrava poter seminare il caos nell'intera volta celeste. Questa scena gli diede la sensazione di essere divorato lentamente dall'oscurità!


E percependo l'aura terrificante di queste persone, il Re del Mondo capì che la razza dei saggi doveva essere arrivata!


La grande calamità che pensava sarebbe arrivata tra diverse migliaia di anni era arrivata così presto!


"Scappate! Che tutti i discepoli si disperdano e fuggano!"


Ruggì il Re del Mondo Lucentezza. Allo stesso tempo non esitò e si girò per squarciare il vuoto. Ma proprio mentre stava muovendo la mano, sentì lo spazio respingerlo, facendo rimbalzare all'indietro la sua mano. La Perla Primordiale aveva creato un campo di energia che aveva bloccato lo spazio vicino, rendendogli impossibile spostarsi nello spazio!


"Decisione intelligente. Ma che peccato, non cambierà il tuo destino." Il Grande Figlio del Saggio Zaohua sorrise mentre la Perla Primordiale avanzava.


Il Re del Mondo impallidì. Attivò al limite la sua tecnica di movimento, cercando di scappare da questo dominio.


E in quel momento sentì una cacofonia di urla miserabili. La Perla Primordiale aveva creato un vortice cremisi di carne e sangue. Un enorme numero di discepoli principali, tutti coltivatori per cui le Terre Sacre avevano speso un grande prezzo per crescere, furono risucchiati nel mulinello, riducendosi immediatamente in energia di essenza di sangue che venne assorbita dalla Perla Primordiale.


Questa scena terrificante era macabra e inquietante. E, la persona che aveva attivato il processo, il giovane vestito di bianco, li stava guardando con un sorriso. Non sembrava che stesse uccidendo, ma che stesse cogliendo dei fiori da un prato.


"Due dei Sommi Maestri, lascio a voi il Re del Mondo Lucentezza. Al mio attuale livello, affrontare persone come lui è ancora un po' difficile anche se ho la Perla Primordiale."


"Va bene, ahah!" Due uomini vestiti di grigio annuirono. Uno aveva una testa enorme e l'altro era magro come una canna di bambù. Nonostante il loro aspetto fosse strano, erano chiaramente al livello di un Grande Re del Mondo. Nel Regno Divino sarebbero state persone capaci di governare un vasto mondo!


I due Grandi Re del Mondo si precipitarono insieme sul nemico.


La Perla Primordiale iniziò a brillare con una luce ancora più demoniaca e mostruosa...


.....


Lin Ming si stava allenando in isolamento nelle camere del Palazzo di Sogno Divino. Durante questi tre anni aveva radunato sempre di più le forze, avvicinandosi agli stadi intermedi del Divine Transformation realm.


Mare Divino, Divine Transformation, Lord Divino, ogni volta che si aumentava di uno stadio, il tempo richiesto per progredire si moltiplicava.


In quel momento risuonò il rumore acuto di una chiarina per tutto il palazzo, con la sua forza penetrò in ogni camera di allenamento! Le stanze erano isolate da un incantesimo per formare un loro spazio, per evitare che i praticanti di arti marziali venissero disturbati durante la loro coltivazione.


Se questo allarme però poteva raggiungere le camere di allenamento, doveva essere del più alto livello e la sua funzione era di interrompere l'isolamento di tutti i coltivatori. E non sarebbe suonato a meno che non ci fosse stato un evento catastrofico.


 "Cosa sta succedendo?!"


Lin Ming aprì gli occhi, sorpreso. Non poteva immaginare cosa fosse successo.


Non poteva essere già arrivata la grande calamità, vero?


Nemmeno Lin Ming credeva che sarebbe giunta così presto.


In confronto all'intera storia del Regno Divino, 10.000 anni erano un periodo di tempo estremamente breve. Nonostante si dicesse che la grande calamità si stava avvicinando, normalmente ci si sarebbe riferiti a decine o centinaia di migliaia di anni.


Lin Ming fece uno scatto e si recò nel palazzo di Sogno Divino. Quando apparì, vide una folla di Anziane e discepole che si stavano dirigendo velocemente nella sala delle assemblee.


Lin Ming si preoccupò un po' e seguì la folla.


L'Empirea Sogno Divino era già in attesa nella sala. Aveva un atteggiamento solenne e dignitoso.


Dopo che arrivarono le persone più importanti, finalmente disse: "La grande calamità è arrivata. La prima distruzione del Muro del Sospiro Divino è stata nel mistico regno delle Terre Sacre della Lucentezza. In un giorno, le Terre Sacre della Lucentezza sono state annientate e il loro Re del Mondo è perito in battaglia. In cinque giorni, la razza dei saggi ha conquistato il continente centrale del Grande Mondo della Lucentezza. Innumerevoli praticanti di arti marziali sono stati massacrati e innumerevoli vite sono state annientate!"


"Grande calamità?! Come può essere arrivata così velocemente?!"


"Sono passati solo diversi anni!"


"Non siamo pronti, eppure è già arrivata!"


Nonostante le discepole del palazzo di Sogno Divino fossero membri d'élite supremi, anche loro furono colte dal panico sentendo queste notizie.


Lin Ming fece un respiro profondo, stringendo i pugni mentre faceva una smorfia.


I mistici regni in origine erano spazi di transizione tra il Regno Divino e altri universi. Se il Muro del Sospiro Divino fosse stato lacerato, spesso lo strappo sarebbe partito da questi regni mistici.


"Come può essere accaduto così velocemente... Sono solo al Divine Transformation realm. Anche se sono invincibile tra quelli al mio livello, di fronte alla vecchia generazione posso al massimo affrontare un guerriero ad un passo dallo stadio del Sacro Lord. E in questa grande calamità questo livello non è nulla!"


La grande calamità di 3,6 miliardi di anni fa era stata una battaglia tra Empirei e Vere Deivinità. Anche il soldato più misero era un Sacro Lord.


Uno ad un passo dal raggiungere questo livello poteva essere considerato solo mera carne da cannone.


In questa grande calamità, Lin Ming non avrebbe avuto nessuna utilità, né ruolo da giocare. Figuriamoci temprarsi, sarebbe potuto solo rimanere a guardare mentre l'umanità combatteva contro i saggi.


Questo riempì di riluttanza Lin Ming.


"Dannazione, come può essere? Se avessi a disposizione diversi altri secoli allora potrei diventare un Sacro Lord e almeno non sarei così inutile e impotente come ora!"


Lin Ming non voleva che il suo destino venisse deciso da altri. Ora, se avesse voluto aumentare rapidamente la sua forza, sarebbe potuto solo entrare in un incantesimo temporale e allenarsi. Tuttavia in un ambiente del genere le leggi si sarebbero distorte e se uno non avesse potuto percepirle appropriatamente, allora la coltivazione sarebbe stata molto meno efficace.
L'Empirea Sogno Divino era impassibile. Solo quando le discussioni iniziarono a quietarsi tornò a parlare: "Per questa spedizione di saggi, hanno mandato guerrieri ad un passo dallo stadio di Empireo. Anche così, è più che sufficiente per annientare un mondo di medio livello senza un Empireo. In particolare, in questa guerra, hanno mandato il Sacro Figlio di Zaohua. La sua coltivazione al livello Lord è uguale al nostro Lord Divino realm. Questa persona possiede una perla misteriosa che potrebbe essere la Perla Primordiale. Anche al suo livello, può combattere contro un Re del Mondo! Il suo talento è semplicemente inimmaginabile!"


Mentre parlava, Sogno Divino puntò lo sguardo verso Lin Ming.


Il giovane sussultò: '<em>La Perla Primordiale!</em>'


Quando l'Empireo Primordius aveva perso la perla, era caduta nelle mani di questo Grande Figlio Zaohua?


In quel momento Lin Ming si riempì di emozioni contrastanti. Ricordava le ultime parole dell'Empireo Primordius:


"Perdere la Perla Primordiale è stato l'errore più grande della mia vita. Se mai un giorno sarà possibile, devi riprenderla e restituirla alla razza umana, e cercare un paradiso per la razza degli dei rimasta orfana."


Lin Ming strinse i pugni. Prima o poi si sarebbe dovuto riprendere la Perla Primordiale. Tuttavia ora era troppo debole per farlo.
                                


                                



