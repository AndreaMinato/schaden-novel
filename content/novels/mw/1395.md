---
weight: 13950
title: Capitolo 1395 – Le Paure della razza dei Saggi
pubDate: 2025-12-15T08:37:10.361Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"I saggi desiderano negoziare con noi?"


Molti Empirei rimasero sbalorditi dalla notizia.


Cento Empirei stavano sulla piattaforma alta 100.000 piedi. La pressione terrificante delle loro aure combinate faceva tremare perfino i corpi celesti.


All'inizio avevano deciso di iniziare una guerra con fare impavido, ma a causa dell'improvvisa proposta di trattative, tutto questo spirito era scomparso.


Se possibile l'umanità non desiderava iniziare una lotta all'ultimo sangue.


Tuttavia... perché i saggi volevano iniziare a negoziare?


Se avevano intenzione di combattere fino allo sterminio dell'umanità, allora non c'era bisogno di trattative; avrebbero iniziato un massacro totale. Se ci fossero state delle negoziazioni, probabilmente avrebbero parlato di una tregua.


Cosa temevano i saggi?


Fin dall'inizio non avevano iniziato una guerra totale. Invece avevano mandato guerrieri al livello di Re del Mondo e di Sacri Lord. Il capitano più potente che avevano inviato finora era quasi un Empireo.


Gli Empirei finora avevano solo protetto il Grande Figlio di Zaohua ed erano rimasti inattivi per tutto il tempo. Per quanto riguardava Vere Divinità, non erano apparse affatto. Era chiaro che i saggi non desideravano iniziare subito un conflitto a piena forza.


Quindi gli Empirei volevano sapere il perché di questa esitazione. Se avessero saputo dei limiti della razza dei saggi, allora sarebbero riusciti ad ottenere maggiori benefici durante le trattative.


Le negoziazioni si sarebbero tenute tra un mese.


Per questo periodo di tempo, i saggi e l'umanità entrarono in un breve e strano periodo di pace.


Gli eserciti della razza dei saggi non invasero altri territori del Grande Mondo della Lucentezza e anche l'umanità si ritirò nelle loro zone sicure, senza entrare in conflitto con i saggi.


Più di cento Empirei erano ancora radunati nel Monte Potala, continuavano a discutere riguardo a delle contromisure. Tuttavia non riuscirono a giungere ad una conclusione rilevante.


Questo perché l'umanità non sapeva nulla dei saggi.


"Umpf! La razza dei saggi sta solo usando dei trucchetti! In realtà probabilmente non sono molto più forti di noi e anche se hanno una Vera Divinità, quella Vera Divinità ha già esaurito la sua essenza di energia nella guerra di 100.000 anni fa. Ora probabilmente è solo un ordinario Empireo. Per quanto riguarda gli altri, se iniziassimo una vera e propria guerra, chissà chi perirebbe o chi otterrebbe vantaggi! Rubare le nostre risorse è importante per loro, ma se dovessero sacrificare la vita per farlo, anche quegli Empirei saggi dovrebbero pensarci bene prima di farlo!"


La persona che aveva parlato era un tipo robusto e pelato che indossava un brillante abito rosso. Il suo titolo era Dio del Fuoco ed era anche lui un Empireo.


Se una persona avesse osato darsi un titolo del genere, allora significava che i suoi risultati nelle Leggi del Fuoco erano al picco del Regno Divino!


Il temperamento di questa persona era uguale alle leggi che coltivava, feroce e violento, come le fiamme. Aveva intenzione di attaccare e non era d'accordo con gli altri Empirei che avevano deciso di non intervenire. Esortava ad iniziare direttamente un massacro e lottare fino alla fine.


Le speculazioni del Dio del Fuoco erano simili a quelle di molti Empirei nel Regno Divino; sembrava anche che fosse la spiegazione più ragionevole finora.


Forse... la razza dei saggi non era terrificante come si erano immaginati.


Forse non avrebbero perso questa guerra!


Tuttavia questi sospetti presto sarebbero stati smentiti.


Dopo tre giorni, l'intero Grande Mondo della Lucentezza si riempì di luce divina ed emanò un'energia tirannica!


Lo squarcio nel Muro del Sospiro Divino cominciò d espandersi. All'inizio, questa lacerazione era solo nel Mistico Regno della Lucentezza, ma presto si allargò fino a coprire il cielo!


Da lontano, si potevano vedere le correnti terrificanti e selvagge della volta celeste del Grande Mondo. Era apparso un enorme buco nero che vorticava lentamente, sembrava che conducesse ad un altro mondo.


Dall'altra parte di questo buco nero c'era il mondo della razza dei saggi!


Da esso ruggirono delle forme di vita terrificanti. Questi rumori risuonarono per biliardi di astri celesti! Inoltre, anche se erano estremamente lontani, facevano tremare di paura!


Dopo un giorno, un enorme artiglio si sporse dal buco nero, squarciando il cielo sconfinato come se fosse del tessuto stracciato! Dall'oscurità, uscirono dei fantasmi immensi. Feroci e violenti, brandivano spadoni e lance. Ognuno di essi emetteva un'aura terrificante, rendendo difficile respirare!


Al quinto giorno, i ruggiti si acuirono, come se mille Bestie Divine stessero ululando insieme. C'era anche il clangore di catene di metallo terrificanti e titaniche. I suoni si diffusero per tutto il continente centrale del Grande Mondo della Lucentezza, facendo collassare il vuoto.


Anche i praticanti di arti marziali vicini al Grande Mondo della Lucentezza tremarono, la loro energia del sangue si agitò. Le persone dalla coltivazione più debole vomitarono perfino sangue, estremamente ferite!


Quando gli Empirei sentirono questo suono, si ammutolirono. Perfino il Dio del Fuoco inferocito non disse una sola parola.


Si tenne urgentemente un altro incontro e l'atmosfera ora era diventata piena di paura.


Quell'aura e quel suono terrificante non erano assolutamente qualcosa che potevano essere emessi con noncuranza. In questi giorni, sicuramente dovevano essere entrati almeno cento Empirei nel Grande Mondo della Lucentezza. E quell'ultimo suono forse era stato creato da una Vera Divinità!


Non era necessariamente un supremo esperto della razza dei saggi, ma forse era una Bestia Divina al livello della Vera Divinità.


Vera Divinità...


Prima della grande calamità, nonostante sapessero che i saggi possedevano una Vera Divinità, questa era una questione estremamente distante perfino per gli Empirei.


Ma ora avevano visto con i loro occhi la pressione di una Vera Divinità ed erano tutti atterriti.


Il Dio del Fuoco e molti altri Empirei erano impalliditi, incapaci di parlare.


Sogno Divino sospirò: "Non si può più dubitare della forza della razza dei saggi. Sono assolutamente superiori. Hanno più universi sotto il loro controllo e, in termini di risorse e numeri, l'umanità non è paragonabile. Prima volevo anche io capire il motivo per cui la razza dei saggi temeva di combattere. Sette giorni fa ho ottenuto il cadavere di un saggio al Re del Mondo delle retrovie. Ho sondato la sua anima usando le Leggi del Sogno Divino nella speranza di poter recuperare i suoi ricordi, ma alla fine non sono riuscita a trovare nulla. Ora, usate i vostri metodi per fare un tentativo!"


Anche i Re del Mondo della razza dei saggi perivano nel campo di battaglia del Grande Mondo della Lucentezza.


Tuttavia, quando l'Empirea Sogno Divino aveva usato una tecnica per sondare il suo mare spirituale, aveva scoperto che tutti i ricordi che riguardavano i loro piani erano stati sigillati, completamente impossibili da leggere.


La persona che aveva sigillato questi ricordi era estremamente forte e, in confronto a Sogno Divino, aveva una comprensione maggiore dei mari spirituali e delle caratteristiche delle anime dei saggi. Sogno Divino invece aveva più familiarità con lo spirito umano.


La donna fece un cenno e un cadavere volò fuori dal suo anelli spaziali. Era il Re del Mondo della razza dei saggi.


Da quando la guerra tra l'umanità e i saggi si era scatenata, l'Empirea Sogno Divino non aveva avuto un solo momento di riposo. Per un Empireo, lavorare per diversi anni senza un momento di riposo non sarebbe stato pesante, ma l'avrebbe comunque sotto pressione. Anche l'Empirea Sogno Divino era spossata a causa di tutto il lavoro che aveva fatto.


"Sogno Divino, se nemmeno lei può sondare i loro ricordi, allora forse noi non potremo fare molto di meglio..." Disse un vecchio vestito di grigio vicino alla donna. Anche quest'uomo era estremamente esperto in termini di anima.


Nonostante avesse detto questo, si avvicinò comunque al cadavere per fare un tentativo.


Anche se la situazione era impossibile, doveva comunque fare un tentativo. Forse poteva davvero sciogliere il sigillo nei suoi ricordi.


Il vecchio sollevò le mani e formò all'istante centinaia di sigilli. Sette teschi neri volarono nel corpo del Re del Mondo, sfrecciando attorno al cadavere.


Dopo molto tempo, il vecchio tremò all'improvviso e arretrò. Scosse la testa più e più volte dicendo: "No, non è possibile. Nemmeno io posso scoprire qualcosa. Tutto ciò che posso confermare è che i ricordi sono sigillati e non cancellati."


Se i ricordi fossero stati cancellati, sicuramente ci sarebbe stato un danno nell'anima. Per la razza dei saggi, perfino un guerriero al livello di un Re del Mondo era una persona potente e quindi naturalmente i loro ricordi non potevano essere cancellati così facilmente.


Dopo che il vecchio fallì, molti altri fecero un tentativo con le loro particolari tecniche spirituali, usando tutta la loro esperienza. Anche così, furono di gran lunga inferiori a Sogno Divino e al vecchio vestito di grigio.


Alcuni speravano che ci fosse una piccolissima possibilità di avere successo. Ma senza dubbio, fallirono tutti.


Alla fine, questo incontro era terminato senza nessun risultato.


La data delle trattative della razza dei saggi si stava avvicinando sempre di più. Alcuni sospettavano che le negoziazioni fossero semplicemente una farsa, una trappola per catturare tutti gli Empirei umani in un solo tentativo.


Alcuni credevano che la razza dei saggi stessero usando questo incontro per temporeggiare e radunare lentamente i loro eserciti. Una volta trascorso un mese avrebbero lanciato un'offensiva totale invece che parlare.


Tutti avevano opinioni diverse.


Anche Lin Ming era nel Monte Potala. Ascoltava in silenzio tutte queste discussioni.


Aveva sentito che l'Empirea Sogno Divino aveva riportato il cadavere di un Re del Mondo dalla prima linea e aveva cercato di sondare la sua anima. Ma alla fine aveva fallito.


"Anche l'Empirea Sogno Divino è stata sconfitta. Credi che abbiamo una possibilità di avere successo?"


Chiese Lin Ming a Mu Qianxue.


"Possiamo provare... sia il mare spirituale umano che dei saggi sono uguali per il Cubo Magico, uno strumento divino che supera le leggi più grandi dell'universo. È estremamente importante per le trattative che scopriamo il motivo della riluttanza dei saggi."
                                


                                



