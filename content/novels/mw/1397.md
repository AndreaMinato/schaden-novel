---
weight: 13970
title: Capitolo 1397 - L'Arrivo della razza dei saggi
pubDate: 2025-12-15T08:37:10.361Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Più complesso di quanto pensavamo?" Mu Qianxue guardò Lin Ming. "Com'è?"


Lin Ming disse: "La razza dei saggi non è un'entità monolitica. Nonostante abbiano più di una Vera Divinità, non sono unite come pensavamo. L'umanità ha un solo Regno Divino, ma la razza dei saggi controlla molti universi e le loro Vere Divinità sono sparse tra di essi. E tra questi, c'è un Muro del Sospiro Divino che le divide.
Inoltre sembra che le Vere Divinità non possano andare d'accordo a causa della Perla Primordiale. Ora sono riusciti ad allearsi a stento perché sono minacciati dalla razza degli spirita. È sempre stato il Sovrano dei Saggi Zaohua a desiderare di invadere il Regno Divino da solo e prenderne possesso, rubando la maggior parte delle sue risorse e diventando il dominatore assoluto della sua razza!"


"Gli altri Sovrani dei Saggi non desiderano che accada e ora che gli spirita hanno attirato la loro attenzione, contando anche le dispute tra di loro, lo svolgimento dei piani del Sovrano dei Saggi Zaohua si è dovuto fermare completamente."


Lin Ming aveva solo esaminato appena i ricordi di un Re del Mondo dei saggi. Nonostante ci fossero molti segreti di cui non era a conoscenza, Lin Ming aveva capito approssimativamente la situazione.


"Allora è questo è il motivo. Non c'è da meravigliarsi che i saggi abbiano mandato solo persone ad un passo dal diventare Empirei a sorvegliare la situazione. Perché una volta che manderanno i loro Empirei dovranno combattere con i nostri e ci saranno sicuramente delle perdite.
Anche la morte di un Empireo sarebbe importante per il Sovrano dei Saggi Zaohua. Non solo, ma il Sovrano dei Saggi Zaohua deve ancora riprendere pienamente le forze dalla guerra di 100.000 anni fa, quindi l'attuale situazione è complessa." Mu Qianxue aveva compreso completamente queste dinamiche.


La razza dei saggi che aveva invaso il Regno Divino era solo parte del regno vicino che apparteneva al Sovrano dei Saggi Zaohua.


Anche senza la minaccia degli spirita, se gli altri avessero voluto invadere il Regno Divino, i loro eserciti sarebbero dovuti passare attraverso l'universo di Zaohua e probabilmente il Sovrano dei Saggi non l'avrebbe permesso. Per lui il Regno Divino era un delizioso pezzo di carne alla sua portata, ma che però al momento non poteva divorare.


Lin Ming annuì: "L'apprendista senior dovrebbe aver ragione. Abbiamo ancora decine di migliaia di anni prima che il Sovrano dei Saggi Zaohua si riprenda pienamente. In realtà, fino ad allora, dovremmo essere al sicuro. Per quanto riguarda questa guerra, dovrebbe limitarsi al livello dei Sacri Lord e dei Re del Mondo; non andrà oltre. La razza dei saggi ha ancora più timore di noi, quindi perché avere paura di loro?!"


"Sì! Non dobbiamo temerli affatto!"


Mu Qianxue sospirò di sollievo. Questa era la migliore notizia che aveva sentito finora. Un po' di decine di migliaia di anni era più che sufficiente per permettere a Lin Ming di crescere!


Allora Lin Ming avrebbe potuto tenere loro testa in guerra!


Dopo aver compreso tutto questo, i due si tirarono su di morale. Ma poi Lin Ming si accigliò: "Ora la questione è chiara, ma come possiamo comunicarlo? Le informazioni che abbiamo sono troppo dettagliate, non sarebbe un bene ripeterle completamente."


"Esattamente." Mu Qianxue annuì: "Ma non c'è bisogno di essere così accurati. So che l'Empirea Sogno Divino potrà intuire la maggior parte dei dettagli da sola e crederà anche alle tue parole."


"Questo è il solo modo in cui possiamo farlo." Mentre Lin Ming stava parlando, l'intero monte Potala iniziò a tremare. Il palazzo attorno a lui tremò come se fosse stato scosso da un terremoto.


Lin Ming ne fu scioccato; non era un evento trascurabile. Che sorta di posto era il Monte Potala? Questo era un Sect con due Empirei, la setta più antico dell'umanità con una storia di 3,6 miliardi di anni, quindi come poteva essere scosso da un terremoto? Figuriamoci un terremoto, anche se fosse stato attaccato da un Empireo con tutte le sue forze, sarebbe stato impossibile farlo tremare, perché le formazioni protettive della setta erano le più potenti di tutto il Regno Divino.
Anche le barriere del palazzo del Sogno Divino forse non reggevano il confronto. Questa era la differenza in quanto ad eredità, una che arrivava a miliardi di anni. Le formazioni qui erano state migliorate e rafforzate costantemente, e ora ci si poteva immaginare quanto fosse elevato il grado di fermezza delle loro rune!


<em>Che... i saggi fossero arrivati?</em>


Mentre Lin Ming ci stava pensando, nel frattempo molti discepoli del Monte Potala si spaventarono. Anche diversi Empirei si innervosirono.


La razza dei saggi era davvero arrivata. Mentre Lin Ming si era isolato per leggere i ricordi del Re del Mondo dei saggi, aveva praticamente sperimentato tutta la sua vita. Il processo aveva richiesto più di qualche giorno e ora era arrivato il giorno in cui si sarebbero tenute le trattative tra le due razze. I guerrieri dei saggi erano arrivati!


Nell'orizzonte si erano raggruppate 160-170 persone vestite di nero. Tra di loro c'erano uomini, donne, vecchi e giovani, alcuni erano alti o bassi, altri robusti come montagne o magri e sottili come salici.


Questo gruppo non sembrava troppo minaccioso, ma stava oscurando il cielo. L'aura terrificante che emanavano fece quasi crollare lo spazio!


"Quanto è terrificante!"


"Alcuni devono essere ad un passo dal diventare Vere Divinità!"


"La razza dei saggi è troppo terrificante. Questa è solo la punta dell'iceberg; le loro Vere Divinità devono ancora arrivare!"


Nessuno dubitò dei loro numeri. Anche Lin Ming era sicuro che la razza dei saggi fosse molto più potente dell'umanità!


3,6 miliardi di anni fa, durante l'era dell'Empireo Sigillo Divino, l'umanità era molto più formidabile rispetto ad ora. Ma quel combattimento aveva esaurito le forze della loro razza e, per difendere il loro ultimo universo, l'Empireo Sigillo Divino era perito!


"Quella è la razza dei saggi!"


Nella montagna della Genesi, tra i quattro grandi palazzi celesti, c'era il Dio del Fuoco che guardava il cielo, vestito di rosso. Era davvero accigliato. Sapeva che il motivo del terremoto del monte Potala non era stato a causa di un attacco, ma dell'aura di 160-170 Empirei, anche al picco del suo livello, che aveva oppresso le formazioni del Monte Potala!


Un'energia così terrificante faceva davvero scoraggiare. Il Dio del Fuoco non poté che riconoscere che probabilmente non sarebbe riuscito a sconfiggere più del 40% dei saggi di questo gruppo!


In questa sorta di situazione, anche se il Dio del Fuoco era estremamente aggressivo e vigoroso, gli si era comunque mozzato il fiato.


Al tavolo delle trattative, ciò che importava non erano le parole o i trucchetti, ma semplicemente... la forza!


Senza di essa, non importava quanto si fosse loquaci, ogni trucco sarebbe stato inutile!


"Devono ancora apparire le Vere Divinità, eppure i loro Empirei sono così potenti!"


"Questa chiaramente è una dimostrazione di potere, ma è stata estremamente efficace. Figuriamoci un discepolo ordinario che non è ancora al Lord Divino realm, perfino alcuni Empirei hanno perso coraggio."


L'Empireo Vasto Universo scosse la testa. Se nemmeno lui aveva la sicurezza di affrontare i saggi, allora si poteva immaginare come si sentissero gli altri.


"Sono venuti qui perché non hanno nessuno scrupolo. Questa è la fortezza suprema dell'umanità; eppure non hanno la minima paura di subìre un agguato. Questo perché sono sicuri della loro forza assoluta!"


"Esatto, non temono di combatterci qui. Anche se sono in svantaggio, potrebbero compensarlo con i loro numeri. Inoltre, se combattessimo davvero, allora le Vere Divinità li raggiungerebbero. Una volta che arriveranno, perderemo senza dubbio..."


Nonostante l'umanità non avesse perso completamente le speranze, la preoccupazione pesava sul suo cuore, rendendole difficile mantenere la testa alta.


In quel momento, tra i molti saggi Empirei, un giovane alto vestito di bianco si fece avanti con un sorriso. In mano teneva una perla nera che roteava lentamente sul suo palmo. Era il Sacro Figlio di Zaohua.


Non era minimamente intimorito nemmeno di fronte a così tanti Empirei, dando l'impressione che fosse uno stratega con la vittoria in pugno. Questo significava che la sua posizione non era inferiore a quella di un Empireo!


"Il Sacro Figlio della razza dei saggi è già allo stesso livello di un Empireo?"


"Non è strano. Il Sacro Figlio di Zaohua può già proteggersi da un Grande Re del Mondo. E al di sopra di un Grande Re del Mondo c'è un Empireo. Non solo, contando il suo talento, dovrebbe essere trattato alla pari di un Empireo."


"È troppo esagerato! I nostri geni sono ancora solo al Divine Transformation realm e la loro forza arriva a quella di un Lord Divino realm negli stadi avanzati o ad un semi Sacro Lord. È fin troppo inferiore ad un Empireo..."


"Le nostre figure di alto livello non possono essere paragonate alle loro e nemmeno i nostri talenti possono reggere il confronto con i loro. Cosa c'è da discutere?"


I molti discepoli radunati nel Monte Potala aveva iniziato a discutere tra di loro. Nonostante sperassero che l'umanità potesse fare una dimostrazione di forza e rivelare un'aura superiore, la verità li aveva disillusi.


Il Sacro Figlio di Zaohua teneva la Perla Primordiale in mano, facendola fluttuare in aria come un dio. Mentre guardava i volti delle persone sotto di lui e vide panico, ansia, nervosismo e diverse altre emozioni, sorrise con fare beffardo.


"Umani codardi, siete degni di essere solo i miei schiavi. Tremate di fronte a me!"


Il Sacro Figlio di Zaohua sogghignò e guardò i quattro grandi palazzi celestiali; quella era l'area della residenza di Sogno Divino. La donna non era ancora apparsa, ma il Sacro Figlio di Zaohua poteva ancora sentire la sua aura profonda come il mare e stabile come la terra.


"Che donna valorosa e magnifica!" Quando i saggi erano arrivati, i guerrieri umani dovrebbero essere usciti a dare un'occhiata e in effetti molti Empirei l'avevano fatto.


Ma Sogno Divino non era apparsa. Era rimasta seduta tranquillamente nel suo palazzo. Questa era la dignità e la sicurezza di un capo!


Questa stabilità era degna di lode.


Il Sacro Figlio di Zaohua sorrise: "La sua aura è rimasta stabile, non è qualcosa che si può falsificare. Il Sovrano dei Saggi aveva ragione. Questa Sogno Divino è proprio interessante, ma solo questo tipo di donna ha il sapore migliore."


Il Sacro Figlio di Zaohua si toccò il mento, mostrando un sorriso cupo e diabolico. Se l'umanità avesse sentito parole del genere, sarebbe stato il peggior affronto possibile. Stava pensando davvero di approfittarsi dell'Empirea Sogno Divino!


Accanto a lui, una donna vigorosa dall'aspetto snello avanzò e gli prese il braccio con intimità. Disse contenta: "Sua altezza, cosa sta pensando? Ha intenzione di includere l'Empirea Sogno Divino nel suo harem?"


La donna che aveva parlato non aveva una pelle pallida, ma color grano maturo. Insieme alle sue curve sinuose e al pugnale legato alla coscia, aveva un fascino felino, pieno della forza esplosiva di un leopardo. La sua coltivazione era solo al Divine Transformation realm. Dato il suo livello, il motivo per cui era qui era sicuramente grazie al Sacro Figlio di Zaohua.


"Sogno Divino... eheh, a causa del conflitto tra le nostre razze, conquistarla completamente è impossibile. Ma... sarò soddisfatto di prendere il suo corpo. Non ci vorrà tempo prima che il Sovrano dei Saggi si riprenda e una volta che diventerò un Empireo, condurrò la razza dei saggi a saccheggiare l'intero Regno Divino! Porrò un sigillo dello schiavo in Sogno Divino e mi farò servire da lei per il resto della sua vita, ahahahah!"
                                


                                



