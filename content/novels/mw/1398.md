---
weight: 1398
title: Capitolo 1398 - L'Obiettivo della Razza dei Saggi
pubDate: 2025-12-15T08:37:10.362Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Quando la donna sentì queste parole arroganti, non solo non si arrabbiò, ma ridacchiò: "Eheheh, sua altezza è proprio avida, ma se desidera davvero distruggere il Regno Divino, non è affatto difficile con la sua forza.
Solo i quattro grandi protettori che il Sovrano dei Saggi ha mandato sono tutti ad un passo dal diventare Vere Divinità. inoltre nella nostra convocazione celeste della nostra razza, ci sono molti altri guerrieri dalla forza insondabile. Se potrà invitarli ad emergere dai loro regni nascosti allora sterminare l'umanità non sarà affatto difficile."


Il Sacro Figlio di Zaohua scosse la testa: "Non è possibile annientarli del tutto. Nonostante l'epoca d'oro dell'umanità sia passata, non è facile da affrontare. Solo l'Empirea Sogno Divino è ad un passo dal diventare una Vera Divinità; anche tra persone del suo livello poi ci coltivatori deboli e forti. L'Empirea Sogno Divino è proprio al pinnacolo di quel livello.
Nemmeno io so che livello ha raggiunto. Inoltre ci sono ancora due Empirei nel Monte Potala che hanno una forza simile. Il Budda Senza Limiti è famoso da cento milioni di anni ed è il monaco più vecchio e potente del Monte Potala. C'è anche il Budda della Guerra, l'Imperatore Shakya. Nonostante sia solo un talento nascente, la sua forza è ancora più terrificante dell'altro.
So che la sua reputazione come Budda della Guerra non è ancora ben diffusa, ma è davvero spaventoso. Ha creato la sua potenza trascendente che si chiama Tremila Grandi mondi, che lo rende capace di dividere la sua anima primordiale tremila volte. In altre parole, si divide in un miliardo di incarnazioni che si reincarnano in miliardi di mondi diversi, tutte fanno esperienza e gli permettono di sperimentare un miliardo di samsara.
Poi le sue personificazioni ascendono al Regno Divino, fondendosi lentamente nel suo vero sé. anche lui è estremamente vicino al diventare una Vera Divinità e la sua forza ha raggiunto un livello indescrivibile."


"Nonostante possiamo sterminare l'umanità, dovremmo pagare un caro prezzo per farlo e ora non possiamo permettercelo. Va bene, è il momento di scendere!"


Il Sacro Figlio di Zaohua volò giù. I più di cento Empirei dietro di lui si erano presentati solo per sfoggiare la sua influenza. Per quanto riguardava le trattative, sarebbero state gestite solo dal Sacro Figlio di Zaohua.


.....


Le trattative si sarebbero svolte in una grande sala oscura alta e ampia oltre mille piedi. C'era un grande tavolo di antiche pietre divine di oltre duecento piedi. Le due parti ostili ad entrambi i lati si fissavano l'un l'altro con ostilità.


Il Sacro Figlio di Zaohua era ad una delle estremità e teneva un ventaglio di ferro in mano. Mostrava un sorriso sicuro e pigro.


Dietro di lui c'era la donna vigorosa che portava un'armatura flessibile attillata e rivelatrice, insieme a molti altri Empirei della razza dei saggi.


E dall'altra parte c'erano gli Empirei umani. Sogno Divino e altre tre persone erano sedute nei posti d'onore.


Tra queste tre altre persone, due di loro portavano una toga e tenevano dei bastoni da monaco. Le loro teste pelate mostravano dodici punti. L'ultima persona era un vecchio vestito di rosso. Era seduto in silenzio al tavolo delle trattative, aveva gli occhi chiusi in silenzio, dandogli una sensazione di distanza e distaccata.


I primi due naturalmente erano i due Empirei del Monte Potala. L'ultimo era uno dei più grandi Empirei nascosti: il Lord Distruzione Celeste.


Il nome del Lord della Distruzione Celeste era già conosciuto da 80 milioni di anni. In passato, aveva fondato la setta della Distruzione Celeste nel Regno Divino. Per un po', a parte il Monte Potala, non c'erano altre organizzazioni capaci di contendere con lui.


Ma dopodiché, a causa di qualche questione sconosciuta, il Lord Distruzione Celeste era andato in isolamento e nessuno era riuscito a trovare tracce di lui.


Per quanto riguardava la setta della Distruzione celeste, aveva esaurito il suo destino dopo la partenza dell'Empireo. Nonostante fossero riusciti a sopravvivere grazie alla protezione del Lord Distruzione Celeste, stava declinando gradualmente.


Ora che la grande calamità era arrivata, anche lui era emerso dal suo isolamento.


"Ora iniziamo!"


Disse con fare autoritario il Sacro Figlio di Zaohua, il suo tono era pieno di arroganza, come se fosse già alla pari con gli Empirei umani presenti.


"Eheh, la razza dei saggi non ha nessun altro? Hanno mandato un moccioso puzzolente e immaturo come te per fare delle trattative che riguardano il futuro di due razze?"


Riecheggiò una voce fredda. Era stato il Dio del Fuoco a parlare. Aveva parlato con un tono di derisione, incapace di sopportare i modi prepotenti del giovane.


"Ahahah!" Il Sacro Figlio di Zaohua ridacchiò: "Da quando è il tuo turno di parlare? Un Empireo di livello basso-intermedio come te rimarrà per sempre a questo livello per sempre, quindi che requisiti avresti per farmi domande? Tra diversi secoli, quando diventerò un Re del Mondo, la mia forza supererà la tua. E dopo mille anni, quando diventerò un Empireo, ucciderti non sarà difficile dallo schiacciare una formica!"


Le parole del Sacro Figlio di Zaohua fece accigliare gli Empirei umani. Questo Sacro Figlio di Zaohua era davvero troppo arrogante.


Normalmente uno avrebbe avuto bisogno di un milione di anni per diventare un Empireo. Ma questa sorta di persona si affidava ad un accumulo di risorse e di energia, la sua forza non sarebbe stata troppo sbalorditiva.


C'era un altro tipo di persona, una dal talento elevatissimo e che poteva arrivare allo stadio di Empireo con uno slancio inarrestabile. Ad esempio il Budda della Guerra e il Lord della Distruzione Celeste erano persone del genere. Ci avevano impiegato solo qualche decine di migliaia di anni per diventare un Empireo. Questo tipo di coltivatori avrebbero avuto la possibilità di diventare una Vera Divinità.


Ma anche l'imperatore Shakya era ben lontano da questo Sacro Figlio di Zaohua. A giudicare dalle sue parole, stava dicendo che sarebbe potuto diventare un Empireo in qualche chilometriio di anni!


Inoltre, una volta che fosse diventato un Empireo, sarebbe riuscito ad uccidere tutti gli altri Empirei al suo livello come se stesse tagliando vegetali.


"Tra mille anni mi schiaccerai come una formica? Io, Huo Yuetian, non ho mai sentito uno scherzo così ridicolo!" Il Dio del Fuoco rise. La sua personalità era feroce e selvaggia, e non poteva sopportare degli insulti del genere.


Il Sacro Figlio di Zaohua sogghignò ancora una volta: "Allora possiamo fare un giuramento, tra 500 anni faremo uno scontro all'ultimo sangue. Se avrai troppa paura per venire, allora i tuoi meridiani si romperanno e la tua coltivazione si distruggerà. E se non rispetterai il tuo giuramento, soffrirai un contraccolpo dei tuoi demoni interiori che faranno perire la tua anima!"


"Perché non potrei fare un giuramento del genere? Da quando ho avuto paura di qualcuno nella mia vita?" Il Dio del Fuoco si alzò, in netto contrasto con il Sacro Figlio di Zaohua. Ma in quel momento l'Empirea Sogno Divino fece un cenno e una forza invisibile lo premette giù, costringendolo ad arretrare.


Il Dio del Fuoco spalancò gli occhi. Guardò l'Empirea Sogno Divino: "Perché mi sta fermando?"


"Basta. Siamo qui per negoziare, non organizzare incontri."


La voce di Sogno Divino era tenue, ma le sue parole erano irresistibili. Questa era la sua maestà e la sua dignità. Data la sua forza e la sua aura potente, perfino il selvaggio Dio del Fuoco non sarebbe riuscito a disubbidirle.


Il Dio del Fuoco strinse i denti e si sedette con fermezza.


"Se Sogno Divino mi sta fermando è perché non potrò davvero affrontare il Sacro Figlio di Zaohua tra 500 anni?" Il Dio del Fuoco rabbrividì. Non pensava che le sue capacità di giudizio fossero superiori a quelle della donna. Se fosse vero, allora questo giovane era davvero troppo terrificante. Forse tra 5000 anni il Sacro Figlio di Zaohua sarebbe cresciuto al punto da poter condurre eserciti per saccheggiare il Regno Divino. Allora non ci sarebbe stato nemmeno bisogno dell'intervento del Sovrano dei Saggi!


Il Dio del Fuoco guardò il Sacro Figlio di Zaohua. Tutto ciò che vide fu un'espressione compiaciuta. Poi il giovane si rivolse all'Empirea Sogno Divino e non lo guardò più.


"Ho sentito che l'Empirea Sogno Divino dell'umanità è la donna più misteriosa della razza umana e anche quella più splendida. Ho sempre provato ammirazione nei suoi confronti e ora che la vedo oggi, è davvero una donna dalla bellezza impareggiabile. Anche le innumerevoli femmine nel mio harem non possono reggere il confronto con lei. Se potessi prendere in moglie una donna meravigliosa come l'Empirea Sogno Divino, allora potrei davvero vivere senza rimpianti, ahahah!"


Mentre parlava, il Sacro Figlio di Zaohua aveva incollato gli occhi sull'Empirea Sogno Divino. Le sue parole erano chiaramente provocatorie.


L'Empirea Sogno Divino sembrava non aver sentito nulla e la sua espressione rimase calma come prima. Ma in quel momento, negli occhi del giovane, la figura dell'Empirea si sfocò. Un attacco spirituale a forma di cono puntò dritto verso il mare spirituale del Sacro Figlio di Zaohua!


La figura del giovane tremò e una barriera di luce apparì di fronte a lui, bloccando questa spada di senso divino. Il suo corpo tremò e la sedia di antica pietra divina sotto di lui esplose riducendosi in polvere.


"Mm?!"


Molti Empirei della razza dei saggi si alzarono immediatamente. L'attacco illusorio dell'Empirea aveva messo davvero in difficoltà il Sacro Figlio di Zaohua. Fortunatamente per lui, il giovane aveva dei talismani protettivi che avevano bloccato il suo attacco. Nonostante questo comunque la sedia di pietra sotto di lui era stata completamente distrutta.


"Sto bene!" Il Sacro Figlio di Zaohua si alzò e gli Empirei si risedettero. Sembrava che tutto quello che era accaduto non avesse niente a che fare con lui.


Guardò Sogno Divino e sorrise lascivamente: "La forza dell'Empirea Sogno Divino è davvero sbalorditiva. Dato che non desidera che mi sieda, allora rimarrò in piedi."


L'Empirea Sogno Divino aveva un'espressione placida. Non si aspettava che il suo colpo sarebbe riuscito ad uccidere il Sacro Figlio di Zaohua; voleva solo ferirlo e rovinare il suo prestigio. Sul tavolo delle trattative, prendere l'iniziativa era estremamente importante. Anche così, non pensava che avesse una protezione così potente. Aveva distrutto la sua spada di senso divino e il Sacro Figlio di Zaohua non aveva subìto nessuna ferita. Questo aveva aumentato il timore dell'Empirea Sogno Divino nei confronti del Sovrano dei Saggi Zaohua.


"Basta assurdità e andiamo dritti al punto!" Intervenne in quel momento il Lord Distruzione Celeste, vestito di rosso. La sua voce era profonda e ringhiante, ma era piena di un potere penetrante che faceva intorpidire i timpani.


Il Sacro Figlio di Zaohua si rivolse a lui. Disse lentamente: "È il Lord Distruzione Celeste? Non male. Bene, dato che sono iniziate le trattative, non tardiamo ulteriormente. Andiamo dritti al sodo!"


Quando il Sacro Figlio di Zaohua si era riferito all'Empireo con il suo nome, questo fece rabbrividire tutti gli altri umani. L'Empireo Distruzione Celeste era andato in isolamento per le ultime decine di milioni di anni, ma la razza dei saggi aveva comunque informazioni su di lui. Nonostante il Sacro Figlio di Zaohua non aveva riconosciuto il suo aspetto, era riuscito a dedurre correttamente la sua identità dalla sua posizione tra i posti d'onore, dalla sua aura e dalle leggi che coltivava.


La razza dei saggi era molto più informata su di loro di quanto pensassero!


Conosci te stesso, conosci il tuo nemico e sarai invincibile. Non solo erano più potenti, ma erano anche molto più informati!


Come potevano gli Empirei umani non preoccuparsi?


"Lasciate che vada dritto al punto. Ve lo dirò chiaramente. Nella grande guerra di 3,6 miliardi di anni fa, sono perite innumerevoli persone e l'universo è andato incontro alla distruzione. Nonostante la mia razza sia potente, non desideriamo che ci sia un massacro ad ogni samsara della grande calamità. Quindi, stavolta, la mia razza desidera stabilire un nuovo ordine. Vogliamo usare questo nuovo ordine per impedire che accadano le grandi calamità. Desideriamo lavorare insieme con l'umanità e stabilire un paradiso nei Cieli Divini, dove i saggi e gli umani possano coesistere in pace ed armonia. Potremo condividere eredità e risorse, aiutare le nostre razze a raggiungere nuovi livelli e sviluppare il Regno Divino insieme. Cosa ne pensate?"


Il Sacro Figlio di Zaohua guardò il Lord Distruttore Celeste con un sorriso divertito.
                                


                                



