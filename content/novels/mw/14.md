---
weight: 140
title: Capitolo 14 - Aumento di forza
pubDate: 2024-05-23T05:10:15.575Z
tags:
    - mw
---


Lin Ming era concentrato sia sul mantenere i simboli runici con la sua vera essenza, sia al dirigere la 'Formula del Caos Primordiale' per velocizzare l'assorbimento della vera essenza. Per questo non riuscì a fare l'iscrizione!


Dopo cinque fallimenti consecutivi e una pila di materiali tramutata in cenere, Lin Ming capì che non poteva completare l'iscrizione prima di esaurire la sua vera essenza. Dopo aver speso così tanto tempo a sforzarsi inutilmente, alla fine smise di usare la forza dell'anima. I sigilli rimasti a mezz'aria tremarono e poi scoppiarono emettendo scintille brillanti.


Guardandoli Lin Ming si sentì addolorato. Quelli erano soldi! Erano tutti i suoi soldi...


Nonostante non si aspettava di riuscire al primo tentativo, perdere così tanto oro era difficile per lui. La sua unica consolazione era che non aveva usato il materiale più raro e costoso, la Seta del Baco Celestiale!


I materiali rimasti erano sufficienti per altri dieci tentativi. Se non fosse stato in grado di completare un'iscrizione, allora sarebbe rimasto al verde e non avrebbe potuto continuare ulteriormente.


Qualsiasi altro maestro di iscrizioni se avesse ascoltato i suoi pensieri avrebbe vomitato sangue. In dieci tentativi?
Che fantasia! Questo era il suo primo tentativo, figuriamoci dieci, un normale studente avrebbe avuto difficoltà anche nel disegnare una segno con successo!


Lin Ming raccolse le ceneri e iniziò a riesaminare i suoi errori. I ricordi che aveva ereditato dall'esperto non erano errati, era solo che il divario di forza dell'anima tra loro era semplicemente troppo vasto. Non poteva nemmeno completare una semplice iscrizione.


Queste tecniche di iscrizione potevano essere semplici per lui, ma nel continente Tianyan, erano incomparabilmente complicate e divine. I maestri di iscrizioni in queste terre ne sarebbero rimasti scioccati!


Dopo aver esaminato le ragioni del suo fallimento Lin Ming iniziò ad elaborare delle contromisure. Non poteva aumentare la sua forza dell'anima in breve tempo, ma poteva comunque minimizzare gli errori più che poteva. Ogni errore infatti era uno spreco di forza dell'anima. Se avesse fatto meno errori allora non solo avrebbe sprecato meno materiali, ma anche meno forza dell'anima.


Pensando questo, Lin Ming smise di usare i materiali e invece allenò nuovamente la sua forza dell'anima fino alla nausea.


La sua idea era molto semplice. Usare la forza dell'anima era gratis e non pesava sul corpo. E se avesse coltivato la 'Formula del Caos Primordiale' allo stesso tempo sarebbe stato perfetto! Era come se fossero fatte l'una per l'altra.


Finché non sprecava soldi, allora non aveva alcuna paura! Si sarebbe allenato per cento volte. Se non fosse bastato, allora mille. Se non fosse bastato, anche diecimila o centomila, finché il processo non sarebbe diventato un riflesso, allora sì che non avrebbe fallito!


...


Città Fortuna Celeste, Dimora del Maresciallo.


Nella città di Fortuna Celeste, c'erano due edifici che erano considerati le opere di architettura più grandiose e splendide, il Palazzo Imperiale e la Dimora del Maresciallo, che era situata nell'angolo più a nord-est della città di Fortuna Celeste. La Dimora del Maresciallo era lunga tre chilometri da un lato all'altro ed era ampia mille passi. C'erano piccole cascate con bellissimi fiori, e un giardino con un percorso tortuoso con innumerevoli padiglioni sul limitare dell'acqua. Era davvero una vista mozzafiato.


In quel momento, nella libreria della Dimora del Maresciallo, c'era un uomo anziano che indossava un lungo abito e stava tenendo una gabbia per uccelli dorata. Vicino a lui c'era una ragazza dall'aspetto pacifico che vestiva di bianco; era Qin Xingxuan.


"Oh? C'era qualcuno come lui là fuori? Anche tu sei stata sconfitta da lui?"


"Sì." Qin Xingxuan annuì educatamente. L'uomo era il suo maestro, il maestro di iscrizioni più famoso della città di Fortuna Celeste, il Signor Muyi.


Qin Xingxuan aveva un ottima memoria; richiamò alla perfezione gli eventi accaduti, ogni parola di Lin Ming. Dopo che il vecchio le sentì, la sua espressione divenne sempre più solenne. All'inizio aveva pensato che questa giovane studentessa si fosse innamorata e stesse esaltando le capacità del ragazzo che le piaceva, ma sembrava che fosse davvero inferiore. In più, la conoscenza del giovane era troppo ricca ed esperta; probabilmente non proveniva dal regno di Fortuna Celeste, ma da qualche antico maestro di un'altra terra più sviluppata.


Dopo che finì, descrisse anche come Lin Ming aveva tracciato le linee di fondazione e i simboli con facilità e fluidità. Non era qualcosa che lei era capace di fare.


"Essere in grado di tracciare le linee di fondazione con la forza dell'anima, senza nemmeno fermarsi ed essere in grado di porre l'energia in ogni punto... com'è possibile?" Muyi disse con tono sorpreso.


"Umh..." Muyi inspirò. Aveva sempre sognato di tracciare le linee istintivamente, ma erano necessari milioni se non miliardi di tentativi per farcela. Questo giovane aveva iniziato ad allenarsi mentre era ancora nel ventre di sua madre?


"Sei davvero sicura che avesse 15 o 16 anni?"


"Sì." Qin Xingxuan rispose con certezza.


"Magnifico, magnifico!" Muyi sospirò: "Ad un'età simile e già con dei risultati così grandi. È davvero incredibile; questa è la prima volta che vedo un giovane talento del genere! Credevo che avrei sentito di geni così solo nelle leggende. Ma sono ancora più curioso di chi sia il maestro di questo ragazzo." Muyi pensò invano. Pensò all'intero regno di Fortuna Celeste e anche a molti paesi vicino, ma non poté pensare ad alcun maestro di iscrizioni che poteva essere paragonato a questo esperto.


Anche se a Muyi non gli venne in mente nessuno, in quanto a conoscenza di iscrizioni era considerato il maggior esperto nel regno di Fortuna Celeste, e anche nei paesi vicini sarebbe stato ad un buon livello paragonato agli altri maestri di iscrizioni. Ma in confronto a questo misterioso esperto, poteva dire che non aveva alcuna possibilità di reggere il confronto!


Muyi disse: "Non mi viene in mente nessuno che sia capace di istruire un discepolo così talentuoso. Ma se dovessi fare un'ipotesi, allora il maestro di questo giovane ragazzo deve provenire da qualche antico clan."


"Antico clan?" Qin Xingxuan sussultò. Il continente di Sky Spill era vasto e questi clan avevano molte migliaia o milioni di anni di tradizione. Le loro eredità erano incredibilmente profonde!


Per esempio, solo il clan più recente del regno di Fortuna Celeste aveva fondato il Palazzo delle Sette Arti. Era la Valle dei Sette Misteri. Probabilmente avevano i loro maestri segreti e le loro eredità.


Vent'anni fa, gli Anziani della Valle dei Sette Misteri erano arrivati al regno di Fortuna Celeste e anche la famiglia imperiale dovette portar loro rispetto. Il maestro di Qin Xingxuan, il Signor Muyi, era considerato il più grande maestro di iscrizioni nel paese, ma per quei grandi clan non era niente di speciale.


Muyi disse: "Xingxuan, se lo vedi la prossima volta, assicurati di chiedergli di rimanere, così posso presentarmi personalmente. Questo giovane non è come sembra. Anche se il suo maestro proviene da qualche antico clan, le sue capacità alla sua età sono capaci di sconvolgere i cieli. Sii educata e trattalo con rispetto. Il suo maestro è una persona dalle capacità inconcepibili e l'intera capitale di Fortuna Celeste non può permettersi di offenderlo."


"Sì Maestro."


........


Passò un altro giorno, Lin Ming strappò un'altra pagina dal calendario. Lin Ming si era allenato ogni giorno facendo iscrizioni.
Si era esercitato in ogni genere di simbolo, linea e runa chissà quante volte, e ognuna di esse era impressa nel suo cuore.


Usare la forza dell'anima giorno e notte era molto stancante per il suo spirito e la sua mente, i suoi occhi erano sempre rossi per la stanchezza. Aveva spremuto costantemente la sua vera essenza. Era come una lampada senza olio. Ma ne aveva tratto qualche beneficio. Lin Ming scoprì che, a parte un maggior successo nelle tecniche di iscrizione, era aumentata anche la sua percezione.


Stava ancora disossando al Padiglione dello Splendore e Lin Ming poteva facilmente percepire la struttura delle bestie feroci di secondo livello e riusciva ad evitare le ossa e tagliare la carne della bestia con incredibile fluidità. Lin Ming aveva bisogno solo di cinque minuti per finire!


Di fronte ad una velocità così mostruosa, il personale del Padiglione dello Splendore era sbalordito e all'inizio non ci aveva creduto, ma dopo averlo visto, ci rimasero di sasso. Ora al Padiglione dello Splendore, Lin Ming aveva uno status molto più alto. Le sue ore di lavoro erano facoltative perfino quelle di punta! Il suo stipendio non era minore di quello dei maestri di cucina!


Con un tale trattamento, qualunque lavoratore sarebbe rimasto soddisfatto. Ma nonostante Lin Ming avesse tali privilegi, continuò comunque a disossare per due ore al giorno. Era anche una forma di allenamento per lui; disossare era un buon modo per utilizzare la forza dell'anima.


Tuttavia Lin Ming scoprì che non poteva lavorare per due ore. Non c'erano abbastanza bestie feroci nell'intero Padiglione dello Splendore. Infatti tutte le forniture del magazzino erano state tutte tagliate e preparate da lui. Quando Sorella Lan, che doveva controllare la cucina ogni giorno, andò nel deposito di ghiaccio, vide che tutte le bestie feroci erano state trasformate in pile di carne e ossa. Non solo, ogni pezzo era di tagliato perfettamente. La Sorella Lan rimase naturalmente senza parole.


Questo ragazzo era una macchina!


Alla fine mancavano solo dieci giorni alla fine del mese. Lin Ming aveva preparato sia la sua mente che i materiali. Era il momento di iniziare di nuovo a fare iscrizioni!
