---
weight: 1400
title: Capitolo 140 - Ardente Spirito Combattivo
pubDate: 2025-10-16T07:28:18.437Z
tags:
    - mw
---


Murong Zi disse con amarezza, "Anche Qin Xingxuan ha una spada da fargli vedere. Una spada della Tenuta del Maresciallo probabilmente è di alta qualità. Ah, con la mia misera spada come posso andare lì solo per perdere la faccia? Umpf, quei vecchi testardi della mia famiglia sono solo dei taccagni!"


Le parole amare di Murong Zi fecero ridere Bai Jingyun.


C'erano molti giovani di grandi e rispettabili famiglie che possedevano dei tesori di grado Human media qualità con il simbolo di Lin Ming. Murong Zi non poteva lasciarsi sfuggire l'opportunità, quindi aveva usato delle lusinghe e delle tattiche irritanti per riuscire ad ottenere una spada di grado Human media qualità e qualche raro e prezioso materiale dagli anziani della sua famiglia. Aveva trascinato Bai Jingyun con entusiasmo e si era precipitata all'Associazione Iscrizionisti per cercare Lin Ming e far sì che le ponesse un simbolo di iscrizione sull'arma. Tuttavia dopo essere arrivata lì aveva scoperto che il ragazzo aveva collezionato tutti i materiali che stava cercando e aveva chiuso l'attività.


Questo l'aveva fatta sentire molto triste e abbattuta. Era tornata al Palazzo delle Sette Arti e aveva scoperto che Lin Ming era andato ad allenarsi in isolamento. Questo l'aveva scoraggiata ulteriormente.


Bai Jingyun non la stuzzicò. Andò a salutare Lin Ming e Qin Xingxuan. "Apprendista Junior Lin! Signorina Qin!"


"Oh? Apprendista Senior Jingyun?" Rispose Lin Ming sorridendo, "Spero che sia soddisfatta dell'iscrizione."


"Sì, è stata davvero ottima. Non so se l'Apprendista Junior Lin ha del tempo libero in questi giorni, ma anche Zi avrebbe una spada e vorrei chiedere il suo aiuto."


"Non c'è problema, non c'è bisogno di chiedere. Un simbolo di iscrizione non dovrebbe richiedere troppo tempo. Vorrei ancora ringraziare l'Apprendista Senior Jingyun per l'Ossidiana Stellare, mi ha aiutato molto."


"L'Apprendista Junior Lin è troppo cortese." Sorrise Bai Jingyun e prima che potesse dire altro la campana accanto all'altare suonò.


La valutazione della Formazione Ten Thousand Killing era iniziata ufficialmente!


Gli occhi di Lin Ming brillarono. Il suo spirito combattivo stava già ardendo. Dopo un lungo periodo di tre mesi quanto sarebbe avanzato di posizione?


"Andrà sul palco ora?" Chiese Bai Jingyun.


"Sì, andrò nella prima fase!"


Normalmente un discepolo dalla forza formidabile poteva scegliere l'ultima fase; questo perché così poteva sfoggiare le sue capacità davanti a tutti, ma a Ling Ming non importava. Il motivo per cui era venuto qui era entrare tra i primi dieci e ottenere la Lancia Pesante d'Argento Flessibile, non per dare spettacolo.


"Salgano i discepoli che desiderano partecipare nella prima fase!" Proclamò il responsabile della formazione.


Lin Ming balzò in aria come un'agile rondine e apparì istantaneamente sull'altare.


Gli altri non potevano notare i suoi movimenti leggiadri ma Qin Xingxuan sì, e anche i due anziani, Xu Fengyuan e Sun Sifan.


Qin Xingxuan sentiva istintivamente che c'era qualcosa di strano nei movimenti del ragazzo ma non riusciva a capire esattamente cosa. Poté solo guardare pensosamente Lin Ming, disorientata mentre richiamava la scena alla mente.


Xu Fengyuan si accarezzò la barba e disse, "Signor Sun, ha notato un qualche mistero nel movimento di Lin Ming proprio ora?"


Su Sifan ci rifletté per un po'. I movimenti del ragazzo non erano troppo veloci, ma contenevano una qualche sorta di mistero. La persona normale dopo aver saltato, lentamente avrebbe rallentato a causa della forza di gravità e della resistenza del vento. Nonostante il salto fosse rapido e la distanza corta, alle persone con una buona percezione era sembrato che il suo corpo fosse privo di peso come una piuma e fosse stato soffiato via da una brezza verso il palco.


"Sembra che ci sia qualcosa fuori posto. Questo ragazzo è sparito solo per un po' di giorni eppure i suoi progressi non sono stati pochi. Beh guardiamo!"


Poiché Lin Ming era arrivato sul palco, i discepoli che avevano intenzione di andare per la prima fase si fermarono all'unisono e non osarono andare sul palco.
Ora l'unica persona che stava facendo la valutazione era Lin Ming.


Al ragazzo non badò a loro e si sedette a gambe incrociate sull'altare.


Liang Guanfeng disse la solita introduzione: "Non c'è limite di tempo in questa valutazione. Se sconfiggete un nemico al Secondo Stadio otterrete un punto. Se ne sconfiggete uno al picco del Secondo Stadio otterrete 5 punti.
Uno al Terzo Stadio vi darà 10 punti e uno al picco del Terzo Stadio 50 punti.
Uno al Quarto Stadio vi farà ottenere 100 punti e uno al picco del Quarto Stadio 500 punti.
Un avversario al Quinto Stadio vi garantirà 1000 punti e uno al picco del Quinto Stadio 5.000 punti. La morte equivale al fallimento e all'espulsione della formazione. Apprendista Senior Lin, se è pronto possiamo cominciare."


"Inizi per favore." Annuì Lin Ming. Dopodiché una gentile luce bianca lo avvolse.


Il ragazzo era entrato di nuovo in quel vasto mondo bianco. Accanto a lui c'era una grande quantità di armi.


"Lancia: asta di otto piedi, punta di otto pollici. Asta di ferro elastico viola scuro, punta di ferro venato. Peso totale 820 jin!"


Lin Ming pensò all'arma e una replica di Arcobaleno Penetrante gli apparve tra le mani.


Nel frattempo di fronte a Lin Ming erano apparsi più di dieci praticanti di arti marziali e bestie feroci. La loro forza variava dagli inizi del secondo stadio agli inizi del terzo stadio. In quel momento non rappresentavano alcuna minaccia per lui.


Senza aspettare che attaccassero Lin Ming avanzò e apparì istantaneamente in mezzo al branco di nemici. Spazzò la lancia, "Cerchio Assassino!"


Anche senza "Forza Penetrante' con solo la sua forza fisica aveva fatto esplodere ogni singolo nemico come borse di sangue; erano morti tutti!


Una sola mossa per ucciderli tutti in modo pulito e preciso!


Dopo diversi secondi apparì dal nulla un altro gruppo di nemici. Stavolta erano per lo più al picco del Terzo Stadio e ce n'era uno perfino agli inizi dell'Alterazione dei Muscoli!


Questi livelli comunque erano irrilevanti per Lin Ming!


Afferrò Arcobaleno Penetrante e la scosse. Lin Ming sfrecciò verso il gruppo di nemici! La bestia feroce simile ad un toro che aveva la forza di uno allo stadio dell'Alterazione dei Muscoli assalì Lin Ming. Il suo corpo che pesava diverse migliaia di jin corse rapidamente verso di lui. I suoi zoccoli facevano tremare il terreno sollevano nuvole di polvere!


Con un potere così tremendo sarebbe collassato perfino un palazzo!


Di fronte a questo mostro aggressivo Lin Ming non provò a schivare. Gridò abbassando le braccia e un'aura imponente eruppe come un vulcano, "Drago del Fiume si Addentra nei Mari!"


Con un ruggito la lancia di Lin Ming trafisse il corpo della bestia!


<em>Crack!</em>


Sotto la forza di questo impatto, Arcobaleno Penetrante tagliò la pelle della creatura come se fosse cuoio soffice e per poi trafiggerne la carne!


Lo scontro aveva fatto curvare Arcobaleno Penetrante. Lin Ming avanzò con il piede destro facendolo affondare fermamente al terreno, come una montagna irremovibile.


"Aah!"


Il corpo di Lin Ming fu inondato da vera essenza. Piegando la vita il suo corpo si fletté come un arco. Sollevò entrambe le braccia e la bestia che pesava diverse migliaia di jin fu scagliata via!


Con quella mossa lo slancio di Lin Ming aveva raggiunto il limite. Urlò e si precipitò verso i nemici.
Brandendo la lancia con entrambe le mani emanava una maestosità impressionante. Arcobaleno Penetrante era come un drago dei fiumi viola che si tuffava in un mare di dolore. Ovunque andasse avrebbe fatto scorrere del sangue, rotto delle ossa e strappato dei muscoli!


Ogni mossa della lancia uccideva almeno due nemici!


La Formazione Ten Thousand Killing continuò a fare apparire nuovi nemici; tuttavia morivano ancora più velocemente!


Dopo un lungo periodo erano rimasti solo meno di dieci nemici. La maggior parte erano stati spazzati via e le loro gambe erano state distrutte. Avevano perso tutte le loro capacità di combattere e presto sarebbero stati eliminati!


...............


Al di fuori della formazione si era già acceso il quarto bastoncino di incenso. Lin Ming era seduto sull'altare, sembrava indifferente proprio come quando aveva cominciato, apparentemente non aveva avuto alcuna difficoltà.


"Hanno acceso il quarto bastoncino di incenso! Durante l'ultima valutazione Lin Ming era arrivato al quarto bastoncino ed era già indebolito. Comunque aveva ucciso i suoi nemici troppo velocemente fino a raggiungere la 62esima posizione. Ora che è già al quarto bastoncino invece non sembra risentirne minimamente. Sembra che non sarà un problema arrivare al sesto o al settimo!
Al momento deve essere ancora più veloce, potrebbe aver già ucciso così tanti nemici da arrivare al punto in cui la formazione crea dei praticanti di arti marziali alla Forgia delle Ossa! Uno agli inizi di questo stadio vale 1.000 punti, non riesco nemmeno ad immaginare quale sarà la sua posizione." Commentò Bai Jingyun mentre guardava l'incenso che bruciava.


"Il decimo posto in classifica probabilmente avrà ottenuto circa 8 o 9.000 punti. Se riuscirà ad uccidere 4 o 5 praticanti alla Forgia delle Ossa, insieme agli altri punti che ha già accumulato, potrà entrare facilmente nei primi 10 posti."


Per Bai Jingyun era già un risultato spaventoso per un quindicenne entrare tra i primi dieci.


Murong Zi era seduta a gambe incrociate sull'erba tenendosi la testa con entrambe le mani sotto il mento. Guardava Lin Ming senza essere sorpresa. Questo perché il ragazzo aveva creato troppi miracoli recentemente e Murong Zi era diventata immune a qualunque cosa facesse. Era troppo pigra per essere sorpresa.


Nella Formazione Ten Thousand Killing Lin Ming stava affrontando nemici alla Forgia delle Ossa proprio come Bai Jingyun aveva predetto. Tuttavia non erano agli inizi dello stadio ma al picco!


Bai Jingyun aveva sottostimato la rapidità con cui Lin Ming aveva ucciso i suoi nemici!


Lin Ming era appena entrato nello stadio dell'Alterazione dei Muscoli. Di fronte a nemici del genere c'era uno stadio e mezzo di differenza!


"Picco della Forgia delle Ossa?" Lin Ming si leccò avidamente le labbra, i suoi occhi brillavano con un intenso spirito combattivo. A causa del sangue che aveva macchiato il suo volto la sua espressione sembrava particolarmente feroce.


Mentre la forza dei nemici aumentava, la pressione su Lin Ming cresceva di conseguenza. La sua potenza aveva già sorpassato quella di un normale praticante di arti marziali al picco della Forgia delle ossa.
Tuttavia mentre era circondato da un gruppo di nemici era molto più arduo uccidere qualcuno al picco della Forgia delle Ossa.


<em>Bang!</em>


Lin Ming combatté con temerarietà con il praticante al picco della Forgia delle Ossa. Questo nemico usava un raro bastone come arma. I suoi colpi avevano una forza tremenda!


Lin Ming colpì il bastone del nemico.


Spruzzando scintille entrambe le aste si piegarono per l'impatto!


In quel momento era evidente il vantaggio di un'arma elastica. Se non lo fosse stata allora il colpo avrebbe intorpidito le mani dell'utilizzatore.


Un maestro al picco della Forgia delle Ossa era davvero potente ma la forza di Lin Ming era ancora superiore!


Con il supporto dei 'Meridiani Chaotic Virtues Combat', combinato al potere di 'Forza Penetrante', l'arma di Lin Ming era come una marea. Non solo era formidabile ma anche un attacco continuo!


Dopo essersi piegato Arcobaleno Penetrante tornò nel suo stato originale. Il praticante di arti marziali al picco della Forgia delle Ossa fu sbalzato via all'indietro dal ragazzo.


Lin Ming al contrario non era arretrato nemmeno di mezzo passo!
                                


                                



