---
weight: 14010
title: Capitolo 1401 – Attacco a sorpresa
pubDate: 2025-12-15T08:37:10.362Z
tags:
    - mw
---


<strong><em>*Ding ding* OFFERTA DI NATALE! </em></strong><em>Dal 24 dicembre al <strong>3</strong> gennaio, uscirà un capitolo in più ogni 3 euro!</em>


<em>Capitolo regolare,
0 capitoli in coda, 0/5
-Schadenfreude</em>


"Cosa?!"


Tutti rimasero scioccati. Non solo gli Empirei saggi, ma anche quelli umani. Il rifiuto di Sogno Divino era stato troppo improvviso. Dal suo tono era evidente che non avesse intenzione di trattare.


Il sorriso del Sacro Figlio di Zaohua si irrigidì per un brevissimo momento, ma poi sogghignò freddamente: "Non è soddisfatta delle condizioni? Possiamo discutere dei dettagli."


L'Empirea Sogno Divino guardò con indifferenza il Sacro Figlio di Zaohua, piena di disprezzo: "Non c'è bisogno di discutere nulla. Rifiuto ogni condizione."


Sentendo le parole dell'Empirea Sogno Divino, il Sacro Figlio di Zaohua si incupì sempre di più. Gli Empirei umani furono colti dal panico e iniziarono a discutere tra di loro usando trasmissioni di vera essenza.


Sogno Divino era stata troppo brusca. Nonostante questa natura impudente avesse fatto inorgoglire ed entusiasmare gli Empirei umani, non avevano comunque il coraggio di pensare a quanto erano formidabili i loro nemici e temevano di aver offeso il Sacro Figlio di Zaohua.


"Sogno Divino, sa cosa sta dicendo?" Il Sacro Figlio di Zaohua strinse il ventaglio e lo fece scorrere contro il tavolo di pietra, facendogli emettere uno stridio acuto.


Il Sacro Figlio di Zaohua in origine aveva dato la possibilità di trattare all'Empirea, ma non si sarebbe mai immaginato che avrebbe rifiutato senza mezzi termini!


"Sogno Divino..." Il Lord Distruttore Celeste e Vasto Universo comunicarono con Sogno Divino con una trasmissione del suono. Temevano che un rifiuto così assoluto avrebbe provocato fin troppo la razza dei saggi. Se fosse scoppiato un conflitto, le conseguenze sarebbero state inimmaginabili!


"Sogno Divino, deve sopportare; ora dobbiamo mostrare pazienza. Anche se ci addosseremo una grande colpa, non è più importante del fato dell'umanità."


Una volta che il Lord Distruttore Celeste disse questo, non disse altro. Poi l'Empirea Sogno Divino fece un cenno: "Lo so."


Queste parole non lasciarono più modo di parlare a Lord Distruttore Celeste e agli altri. Anche così, non erano sicuri di cosa stesse succedendo qui.


"Quindi preferite morire piuttosto che essere disonorati." Il Sacro Figlio di Zaohua sogghignò diabolicamente e si alzò. Accanto a lui, anche i quattro Protettori fecero un passo avanti. Essenza astrale vorticò attorno ai loro corpi, facendo vibrare la terra.


<em>Nota traduzione: "preferite morire piuttosto che essere disonorati" (宁为玉碎，不为瓦全) letteralmente sarebbe "meglio essere una giada rotta che una piastrella intera.</em>


Gli umani non si arresero. Nonostante i più di cento Empirei qui fossero più deboli in confronto a quelli della razza dei saggi, avevano comunque il supporto della formazione del Monte Potala. Se fosse iniziata una vera battaglia, i saggi avrebbero subìto gravi perdite anche nel caso avessero vinto.


Oltre a Sogno Divino, c'erano anche i grandi maestri Lord Distruttore Celeste, l'Imperatore Shakya e Budda Senza Limiti.


<em>Ka ka ka!</em>


Il vuoto tremò. I quattro grandi maestri dell'umanità entrarono in conflitto con i quattro Protettori della razza dei saggi!


Le otto aure si scontrarono. Tra queste, quella di Sogno Divino color blu ghiaccio era la più grande e magnifica. Solo con la sua forza, sopportò la pressione di due Protettori! Il Distruttore, l'Imperatore Shakya e il Budda Senza Limiti unirono le forze e resistettero all'aura degli altri due nemici.


"Interessante!"


Il capo dall'armatura nera tra i quattro Protettori sogghignò con fare diabolico. L'essenza astrale attorno a lui vorticò sempre più selvaggiamente. Allo stesso tempo, una ruota karmica brillante prese forma e iniziò a roteare sotto i loro piedi.


Gli umani si rifiutarono di mostrare debolezza. Il Budda Senza Limiti batté il bastone a terra. Con il fragore di un tuono, il pavimento fatto di antica pietra divina esplose. Un'enorme energia dorata iniziò a radunarsi attorno a lui da ogni direzione, trasformandosi in sigilli buddisti!


Per un po' preghiere buddiste riecheggiarono per il mondo. Sembravano il rintocco di una grande campana, piene di solennità!


Questo era il potere radunato nella formazione e ora il Budda Senza Limiti lo stava manipolando. Grazie a questo campo di battaglia, poteva moltiplicare la sua forza. Anche se i quattro Protettori si fossero coalizzati, sarebbe stato impossibile per loro scuotere la sua aura.


"Mm?"


Il saggio con l'armatura nera cambiò espressione. Non aveva davvero iniziato a combattere. Aveva solo usato la sua aura per sondare le forze del nemico.


Gli Empirei umani erano molto più potenti di quanto si era immaginato. Questo significava che se avessero davvero combattuto, sarebbe stato difficile entrare in vantaggio.


Non era mai accaduta una situazione del genere fin dall'inizio delle trattative. Avevano perso il controllo delle negoziazioni.


Una volta che fossero andate a monte, la razza dei saggi non sarebbe riuscita ad ottenere nessun beneficio. Non volevano combattere qui, né osavano iniziare a lottare. Così il piano di intimorire l'umanità sarebbe fallito completamente.


Il Sacro Figlio di Zaohua divenne sempre più cupo. All'improvviso guardò Lin Ming.


Ripensando a prima, quando la sua razza aveva rivelato la sua potenza, gli umani si erano già arresi. Perfino il Lord Distruttore Celeste aveva tacitamente accettato a firmare il trattato ed era pronto a discuterne le condizioni. Anche l'Empirea Sogno Divino non si era opposta.


Poi però Lin Ming era apparso dal nulla e aveva detto qualcosa a Sogno Divino usando trasmissioni di vera essenza.


In seguito l'atteggiamento dell'Empirea era cambiato completamente e aveva finito col rifiutare ogni condizione.


Se qualcuno avesse detto che nulla di tutto questo aveva a che fare con Lin Ming, il Sacro Figlio di Zaohua non ci avrebbe creduto affatto.


"Moccioso! Cos'hai detto a Sogno Divino?!"


Una luce crudele e piena di odio balenò negli occhi del Sacro Figlio di Zaohua. Questo trattato di pace con gli umani avrebbe portato loro un'enorme quantità di benefici. Se l'avessero firmato, sarebbe stato come ottenere tutte le risorse del Regno Divino senza perdere un solo soldato!


Non solo questo avrebbe influenzato l'intera razza dei saggi, ma anche il risultato finale della guerra contro gli spirita. E, aspetto più importante, la maggior parte delle risorse sarebbe andata al Divino Palazzo Zaohua, dando benefici anche a lui. Questo vantaggio sarebbe diventato un trampolino di lancio per farlo diventare una Vera Divinità.


Ora, a causa della comparsa di Lin Ming, era andato tutto a monte.


Come poteva non odiarlo?!


Il Sacro Figlio di Zaohua ebbe il presentimento che questo Lin Ming sarebbe diventato una piaga per lui in futuro. Se aveva rovinato i suoi piani una volta, avrebbe potuto farlo di nuovo in futuro!


Mentre ci pensava, il Sacro Figlio di Zaohua tirò fuori la Perla Demoniaca dal suo anello spaziale e iniziò ad attivarne la forza col suo sangue.


Con un terrificante ruggito, il fantasma di un re demoniaco volò dalla perla, precipitandosi verso Lin Ming!


Questa non era la forza del Sacro Figlio di Zaohua, ma il potere che suo padre aveva sigillato nella Perla Primordiale. Il Sacro Figlio di Zaohua aveva solo attivato questo potere. Al suo livello era capace di animare solo un decimo di questa energia. Anche così, era comunque un attacco sbalorditivo!


Il piano del Sacro Figlio di Zaohua era semplice. Dato che le trattative erano andate in fumo e dato che gli umani temevano uno scontro tanto quanto loro, non avrebbero preso l'iniziativa. Anche se avessero fatto qualcosa di eccessivo, gli umani non avrebbero reagito. In tal caso, tanto valeva prendere l'iniziativa e uccidere Lin Ming!


In quel momento, l'Empirea Sogno Divino e gli altri stavano resistendo tutti alla pressione dei saggi. Anche gli altri Empirei si erano uniti alla mischia. Nessuno pensava che il Sacro Figlio di Zaohua avrebbe lanciato un attacco improvviso e che il suo obiettivo sarebbe stato Lin Ming!


Vedendo che il fantasma nero si stava precipitando verso di lui, Lin Ming rimase scioccato. Si ritirò rapidamente estraendo la Lancia del Sangue della Fenice dal suo anello spaziale allo stesso tempo.


Poteva sentire una forza terrificante avvicinarsi a lui, a sole centinaia di piedi di distanza. Lin Ming si sentì come se qualcosa stesse cercando di tirare via tutta la sua essenza di sangue. Il suo corpo iniziò a crepitare, come se fosse sul punto di essere schiacciato a morte da questa pressione!
                                


                                



