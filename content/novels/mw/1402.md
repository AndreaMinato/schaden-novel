---
title: Capitolo 1402 – Accordo di Cento Anni
pubDate: 2025-12-15T08:37:10.362Z
tags:
    - mw
---


<em>Edit del 24 dicembre: Ho ricevuto una donazione da 21 euro e ringrazio per il supporto, ma non è stata indicata la serie, sarà per questa o per Martial God Asura? Mi occupo di tre serie e quindi se non specificate qualcosa nel messaggio posso solo fare ipotesi eheh XD Non appena riceverò la risposta mi metterò all'opera :) Comunque buona vigilia a tutti!</em>


<em>Edit</em><em> qualche ora dopo: sì, è per questa serie, olèèè :)</em>
-
<strong>*Ding ding* OFFERTA DI NATALE! </strong><em>Dal 24 dicembre al <strong>3</strong> gennaio, uscirà un capitolo in più ogni 3 euro!</em>


<em>Capitolo regolare,
0 capitoli in coda, 0/5
-Schadenfreude</em>


"Lin Ming!"


Molti Empirei umani rimasero scioccati, ma la maggior parte di loro non potevano intervenire.


Durante questo momento critico, un uomo di mezz'età vestito di bianco scattò come un fulmine bianco di fronte a Lin Ming, affrontando il fantasma demoniaco e scagliando un pugno!


<em>Bang!</em>


Le antiche pietre divine attorno a lui si disintegrarono completamente.


Si sollevarono terrificanti onde d'urto. Questa era una collisione tra due attacchi al livello di un Empireo. Anche se Lin Ming era stato protetto da quest'uomo vestito di bianco, la sua vitalità del sangue sussultò, dandogli la sensazione di poter esplodere da un momento all'altro.


<em>Peng!</em>


Lin Ming attaccò con la lancia, distruggendo diverse onde d'urto di vera essenza. Anche così, fu comunque scaraventato all'indietro per poi impattare in un muro. Tossì una boccata di sangue, era estremamente pallido.


Era rimasto gravemente ferito in una sola mossa!


Che sorta di persona era il Sovrano dei Saggi Zaohua? Anche se il suo livello era diminuito e suo figlio aveva usato solo una piccola porzione dell'energia lasciata nella Perla Primordiale, la potenza di quel colpo era stata incredibile!


Una volta che questa forza si era fissata su Lin Ming, nonostante la protezione ricevuta, era rimasto ferito a causa di quella forza divorante!


Alla fine Lin Ming era fin troppo debole.


Il Divine Transformation realm in cui era equivaleva ad un coltivatore ad un passo dal diventare Sacro Lord. Ma in questa sala di incontri questo livello era uguale a quello di una formica.


Anche il Sacro Figlio di Zaohua relativamente debole era centinaia di volte più formidabile di Lin Ming!


Inoltre il Sacro Figlio di Zaohua aveva una Vera Divinità a proteggerlo. Aveva ricevuto ogni sorta di risorsa e strumento magico; non era qualcosa con cui Lin Ming poteva sperare di competere.


"Sono troppo debole!"


Lin Ming si toccò il petto, esaminando le sue ferite. I suoi meridiani e i suoi vasi sanguigni erano nel caos, rovinati da un'energia oscura. Ci sarebbero voluti tre o cinque giorni per guarire completamente.


In questa sala degli incontri, se ci fosse stato un qualsiasi tipo di intensa collisione, probabilmente Lin Ming sarebbe stato travolto dal caos e sarebbe morto. Questo era il motivo per cui il Lord Distruttore Celeste voleva impedire che entrasse nella sala degli incontri.


Questa era la pena del debole.


<em>'Devo esaudire l'ultima volontà dell'Empireo Primordius e riprendere la Perla Primordiale. Devo raggiungere il picco delle arti marziali ed ereditare le responsabilità dell'Empireo Sigillo Divino, salvando l'umanità da questa grande catastrofe. Ma ora sono pateticamente debole. Perfino le onde d'urto di un qualsiasi attacco qui possono distruggermi, quindi cos'altro posso dire?'</em>


Lin Ming strinse i pugni così tanto che le unghie scavarono nella sua carne.


Doveva diventare più forte più velocemente. Questa pace tra saggi e umanità sarebbe durata al massimo per mille anni forse. Durante questo periodo di tempo, se non fosse riuscito a diventare abbastanza forte, come avrebbe potuto esaudire i suoi sogni e i desideri di chi l'aveva aiutato?


"Lin Ming, stai bene?!"


Disse con tono cupo l'Empireo Vasto Universo mentre raggiungeva Lin Ming. Le sue condizioni non erano troppo buone. Dopo essersi scontrato frontalmente con il potere del Sovrano dei Saggi, nonostante non fosse rimasto ferito, era in difficoltà.


L'Empireo Vasto Universo lanciò un'occhiata infuriata al Sacro Figlio di Zaohua. Queste erano delle trattative, eppure aveva lanciato un agguato per eliminare Lin Ming.


"Bestia cieca e imprudente, e pensare che oseresti uccidere gli altri durante delle trattative! La nostra razza non tollererà mai qualcuno come te!


L'Empireo Vasto Universo si infuriò, insultandoli. Questo fece tendere ancora di più l'atmosfera nella sala degli incontri.


"Ahahah!" Il Sacro Figlio di Zaohua rise spudoratamente. "Come mi hai chiamato? Che diritto hai di parlarmi così? Sei una nullità! In dieci milioni di anni sei riuscito a diventare solo un Empireo di livello intermedio e, in futuro, sarai solo questo! Ai miei occhi non sei altro che spazzatura! Tra mille anni non sarai altro che un animaletto per me. Sarà facilissimo per me ucciderti! Non mi ci vorrà nessuno sforzo!"


"Cos'hai detto?!" L'Empireo Vasto Universo si infuriò. La sua energia del sangue si gonfiò finché non arrivò al punto di lanciare un attacco.


Il Sacro Figlio di Zaohua non ci badò e sogghignò: "Sei troppo stupido per capire cos'ho detto? Se ne hai il coraggio, possiamo fare un duello mortale tra 300 anni a partire da oggi! Oserai farlo?"


Le parole del Sacro Figlio di Zaohua erano aggressive e arroganti. L'Empireo Vasto Universo si irrigidì e gli salì il sangue alla testa.


Certamente si ricordava che all'inizio di queste trattative, anche il Dio del Fuoco era entrato in conflitto con quel giovane. Il Sacro Figlio di Zaohua aveva proposto uno scontro all'ultimo sangue diversi secoli dopo e il Dio del Fuoco quasi aveva accettato. Tuttavia era stato fermato dall'Empirea Sogno Divino.


Se la donna gliel'aveva impedito, era perché credeva fermamente che tra diversi secoli, il Dio del Fuoco non avrebbe potuto affrontare il Sacro Figlio di Zaohua!


E, l'Empireo Vasto Universo aveva una grande fiducia nelle capacità di valutazione di Sogno Divino.


Il suo potenziale era perfino lievemente inferiore al Dio del Fuoco. Ora che doveva affrontare la sfida del Sacro Figlio di Zaohua, si trovava di fronte ad un dilemma!


Se avesse accettato, c'era l'80-90% di possibilità che sarebbe morto in battaglia.


Ma se non avesse accettato e si fosse ritirato, allora in questa atmosfera tesa in cui l'umanità doveva difendere la propria dignità e gloria, avrebbe indebolito lo slancio della razza umana e si sarebbe degradato.


Gli umani avevano un certo coraggio e cercavano anche di vivere con dignità. Questo valeva particolarmente per chi aveva raggiunto il livello di un Empireo!


In quel momento l'Empirea Sogno Divino e gli altri erano concentrati ad affrontare i quattro Protettori. L'Empireo Vasto Universo strinse i denti, preparandosi ad accettare la sfida!


Ma in quel momento Lin Ming sollevò la Lancia del Sangue della Fenice e andò di fronte all'Empireo.


Si asciugò il sangue dagli angoli delle labbra e disse: "Senior Vasto Universo, se sarà un duello tra cento anni, allora permetta a me di partecipare!"


Il tono di Lin Ming era noncurante, come se questa battaglia fosse insignificante per lui.


"Mm?" L'Empireo Vasto Universo ne fu sbalordito. Non rispose immediatamente.


Lin Ming guardò il Sacro Figlio di Zaohua e lo indicò con la Lancia del Sangue della Fenice. Sulla punta dell'arma brillava una luce fredda e accecante. "Che ne dici se duelliamo io e te? Non avrò bisogno nemmeno di trecento anni... cento anni vanno bene. Tra cento anni faremo un duello all'ultimo sangue. Oserai accettare?"


Lin Ming sogghignava mentre parlava, rivelando i denti bianchi macchiati di sangue.


Questo scioccò tutti.


Lin Ming voleva combattere contro il Sacro Figlio di Zaohua tra cento anni?


Per un po', anche il conflitto tra Empirei sembrò calmarsi.


Nessuno qui dubitava del talento di Lin Ming. Ma agli occhi di molte persone qui, era più facile affrontare un Lord Divino con una coltivazione al Mare Divino Realm, invece che combattere contro un Re del Mondo allo stadio di un Lord Divino.


In altre parole, Lin Ming era inferiore al Sacro Figlio di Zaohua, che possedeva anche la Perla Primordiale, uno strumento divino di altissimo livello. Inoltre c'era anche il Sovrano dei Saggi, una Vera Divinità, che stava dando ogni sorta di risorsa ed eredità a suo figlio.


Una persona del genere poteva solo superare gli altri, nessuno l'aveva mai raggiunto.


E Lin Ming voleva davvero duellare con lui tra mille cento anni. Superare il Sacro Figlio di Zaohua in un mero secolo, che audacia era questa!


"Lin Ming! Non essere imprudente!" Disse frettolosamente l'Empireo Vasto Universo. Sapeva che Lin Ming lo stava proteggendo. Lin Ming non era un tipo a cui piaceva essere in debito. Prima l'Empireo Vasto Universo aveva bloccato il colpo e ora Lin Ming stava ricambiando accettando questa sfida.


Un favore per un favore.


"Vuoi duellare con me tra cento anni? Ahahah!" Il Sacro Figlio di Zaohua ridacchiò, il suo sguardo era pieno di disprezzo: "Ammetto che hai talento. Arrivare secondo nell'Incontro di Arti Marziali Assoluto degli umani può essere considerato decente, ma che peccato che in confronto a me sei fin troppo debole!
Se tu fossi negli stadi avanzati del Lord Divino realm e io agli inizi del Transformation realm potresti avere una possibilità di vincere. Ma sfortunatamente per te non è così. Sono di uno stadio e mezzo superiore a te! Figuriamoci cento anni, non mi supererai nemmeno tra mille o diecimila anni! La differenza tra di noi continuerà solo ad aumentare!"


Il Sacro Figlio di Zaohua era negli stadi avanzati del Lord dei Saggi, l'equivalente di un Lord Divino. Questa differenza di coltivazione era semplicemente troppo vasta. Per un normale genio sarebbe stato estremamente difficile passare dagli inizi del Divine Transformation realm agli stadi avanzati del Lord Divino realm in cento anni, specialmente considerando che il suo rivale aveva un talento incredibile.


Tra cento anni probabilmente il Sacro Figlio di Zaohua sarebbe diventato un Sacro Lord e forse sarebbe arrivato quasi allo stadio del Re del Mondo. In quel momento la sua forza non sarebbe stata troppo lontana da quella di un Empireo.


Si poteva immaginare quanto fosse difficile questa impresa!


"Quel ragazzo è impazzito! Vuole davvero duellare contro il Sacro Figlio della mia razza tra cento anni, è come se volesse morire!" Sbuffò freddamente un Empireo saggio.


"Eheh, crede che il Sacro Figlio di Zaohua sia stato scelto con noncuranza? È il successore del Sovrano dei Saggi. Fin dalla nascita ha radunato il destino della nostra razza. Con un destino del genere a sostenerlo, come può non essere fortunato?"


"Sì, il Sacro Figlio ha incontrato innumerevoli situazioni mortali, e non solo non è perito, ma ha anche ottenuto innumerevoli tesori. ora ha anche la Perla Primordiale. in termini di incontri fortuiti, nessun mero umano può paragonarsi a lui. E in termini di eredità è il numero uno al mondo!
Per quanto riguardava le risorse, non c'è bisogno di menzionarle. E, in quanto a talento, possiede la stirpe del Sovrano dei Saggi e della Celestiale Principessa Demoniaca. È stato immerso in bagni di materiali celesti fin dalla nascita e hanno fuso l'embrione di una Bestia Divina con il suo corpo; le sue fondamenta e le sue ossa sono di gran lunga superiori a quelle degli altri. In futuro diventerà sicuramente una Vera Divinità!"


"Ahah, come può questo stupido ragazzino saperlo? Crede di essere invincibile solo perché ha ottenuto il secondo posto in qualche stupido Incontro di Arti Marziali Assoluto?!"


Mentre parlava, l'Empireo saggio non si disturbò a comunicare con trasmissioni di vera essenza e invece aveva scelto di parlare apertamente di fronte agli umani. Quando gli Empirei della razza umana sentirono queste parole, diventarono ancora più cupi.


Il Sacro Figlio di Zaohua possedeva la stirpe del Sovrano dei Saggi e anche quella della Celstiale Principessa Demoniaca. Aveva il sostegno di un'intera razza e nel suo corpo c'era l'embrione di una Bestia Divina. Non c'era bisogno di menzionare quante eredità e risorse aveva a sua disposizione.


Come poteva essere spuntata una persona del genere? Cosa significava diventare il prossimo successore della razza dei saggi? Significava che in ogni generazione sarebbe apparso sempre qualcuno a quel livello?


Anche le persone che credevano nel potenziale di Lin Ming, come gli Empirei Sogno Divino e Vasto Universo, pensavano che Lin Ming fosse stato troppo imprudente.


"Lin ming..." L'Empirea Sogno Divino fece un respiro profondo: "Perché hai proposto di farlo tra cento anni? So che nascondi un qualche segreto sbalorditivo. ma è impossibile per te superare la Perla Primordiale. Temo che tu sia inferiore anche in quanto a termini di opportunità fortunate. Inoltre il Sacro Figlio di Zaohua ha un grande destino. Se desideri combattere contro di lui, non mi opporrò, perché in futuro siete destinati a combattere prima o poi. Ma cento anni è troppo presto!"


Lin Ming rifletté per un po’. Non sapeva che il Sacro Figlio di Zaohua fosse così fortunato. Nonostante questo, non rimpiangeva minimamente la proposta che aveva fatto: “Ringrazio Senior Sogno Divino per il consiglio, ma ho già stabilito la data dell’incontro.
Non è perché sono arrogante, ma perché desidero mettermi sotto pressione. Qualsiasi pace temporanea tra saggi e umani non durerà più di mille anni; può essere ancora più breve. Quando la vera grande calamità scoppierà e non sarò ancora ad un passo dal diventare una Vera Divinità; come potrei aiutare l’umanità a resistere a questa tribolazione in futuro?”
                                


                                



