---
weight: 1403
title: Capitolo 1403 – Il risultato delle Negoziazioni
pubDate: 2025-12-15T08:37:10.362Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>CAPITOLO SPONSORIZZATO, ringraziamo Gatsu!
6 capitoli in coda, 0/5
-Schadenfreude</em>


Le parole di Lin Ming fecero sussultare l'Empirea Sogno Divino. Arrivare ad un passo dal diventare una Vera Divinità entro mille anni?


Bisognava sapere che Sogno Divino stessa, l'Imperatore Shakya e gli altri capi dell'umanità erano a quello stadio e avevano impiegato innumerevoli anni per arrivare a questo punto. E ora Lin Ming aveva detto di voler raggiungere questo livello in soli mille anni. Chi gli avrebbe creduto se l'avesse detto ad alta voce?


Ma se desiderava giocare un ruolo primario in questa grande calamità, sarebbe stato  il passo più basilare.


Questa era una guerra che coinvolgeva il fato di due razze. Gli Empirei potevano essere considerati la colonna portante delle due forze, i Re del Mondo erano soldati e i Sacri Lord non erano nient'altro che carne da cannone.


Lin Ming non desiderava che fossero gli altri a controllare il suo destino quando la calamità sarebbe scoppiata. Anche arrivare allo stesso livello di Sogno Divino e degli altri non era il suo obiettivo finale. Ciò che voleva era diventare una Vera Divinità; qualcuno che poteva contendere con il Sovrano dei Saggi Zaohua!


Solo allora sarebbe riuscito a cambiare le sorti di questa guerra!


"Lin Ming, ben detto!" Disse tramite una trasmissione di vera essenza l'Empirea Sogno Divino. "I geni dovrebbero essere audaci e pieni di determinazione, pronti a fare decisioni sconvolgenti. Non percorriamo la strada delle arti marziali per poi essere sconfitti. Dato che questa è la via che desideri intraprendere, il Palazzo di Sogno Divino ti sosterrà con tutte le sue forze."


Sfidare il Sacro Figlio di Zaohua naturalmente era una decisione sconvolgente. La notizia si sarebbe diffusa in pochi giorni, sia tra la razza dei saggi che tra quella umana.


"Lin Ming, eheh..." Il Sacro Figlio di Zaohua lo guardò con un sorriso scherzoso. "Dato che vuoi duellare con me, facciamolo. Formiamo un contratto del demone del cuore spirituale con una potenza trascendente. Tra cento anni, se uno di noi oserà ritirarsi, allora subìra il contraccolpo delle sue ossessioni, i suoi meridiani si lacereranno e la sua anima evaporerà nel nulla, per non rientrare mai più nel Samsara!"


Il Sacro Figlio di Zaohua sorrise in modo diabolico mentre faceva questo giuramento così crudele. Voleva annientare Lin Ming. Dato che non era più possibile coesistere per le due razze, uccidere Lin Ming poteva essere considerato un premio di consolazione.


Per evitare ogni potenziale problema il Sacro Figlio di Zaohua pensava solo a sbarazzarsi di un giovane che sicuramente sarebbe diventato un Empireo!


"Bene!"


Lin Ming accettò prontamente.


Lui e il Sacro Figlio di Zaohua si morsero il dito e fecero uscire una goccia di essenza di sangue.


Queste due gocce si connetterono a mezz'aria, formando sigilli color rosso.


Questi segni sembravano bruciare come fiamme oscure. Poi si trasformarono in sigilli maledetti che affondarono nei corpi di Lin Ming e del Sacro Figlio di Zaohua.


Vedendo questo, tutti gli Empirei umani presenti rimasero scioccati. Una volta che il contratto spirituale veniva firmato, solo uno di questi due geni sarebbe uscito vivo dal conflitto che si sarebbe svolto cento anni dopo.


Firmare questa sorta di contratto richiedeva un'enorme coraggio e sicurezza.


Lin Ming... avrebbe vinto?


<em>Hu!</em>


Tutta la vitalità del sangue di Lin Ming iniziò a condensarsi. I sigilli maledetti della potenza trascendente formavano un marchio rosso e nero sul petto di Lin Ming e si nascosero lentamente.


Il contratto era stato formato!


Quando lo vide, il Sacro Figlio di Zaohua sogghignò in modo diabolico.


Sapeva che le negoziazioni erano fallite. Sarebbe stato inutile continuare questo stallo. Non importava cosa avevano saputo gli umani, era impossibile che cedessero ulteriormente.


Uccidere Lin Ming tra cento anni sarebbe stato il solo guadagno di oggi.


"Andiamocene!"


Disse il Sacro Figlio di Zaohua, si girò immediatamente e volò via. Dietro di lui, i molti Empirei saggi lo seguirono e se ne andarono. La formazione del Monte Potala fu lacerata nuovamente!


Poi i più di cento Empirei saggi squarciarono il vuoto del Regno Divino, scomparendo dalla vista.


Gli Empirei umani si scambiarono delle occhiate, senza parole. Le trattative erano finite così?


Pensavano che avrebbero dovuto fare delle concessioni, altrimenti sarebbe iniziata una guerra totale. Ma in realtà era finito tutto così?


Alla fine la razza dei saggi non li aveva attaccati. Li avevano minacciati, ma alla fine se n'erano andati senza fare nulla.


Fin dall'inizio sembravano impudenti e selvaggi, ma in realtà non volevano iniziare una guerra totale. Invece avevano provato ad intimidire la razza umana, ma una volta fallito, ne erano usciti sconfitti!


Questa era la prova che i saggi temevano qualcosa!


Avevano paura. Anche la loro potente formazione era solo un'illusione per minacciarli.


Ma anche così, era vero che lo spiegamento della razza dei saggi era stato davvero spaventoso.


Se non fosse stato per Sogno Divino, era vero che l'invasione della razza dei saggi era estremamente terrificante.


Se Sogno Divino non avesse insistito all'ultimo momento, rifiutando, allora forse avrebbero davvero firmato questo trattato dalle condizioni disastrose!


Pensando a questo, tutti guardarono Sogno Divino e poi Lin Ming.


Sapevano con certezza che l'atteggiamento di Sogno Divino era cambiato completamente dopo aver conversato con lui tramite una trasmissione di vera essenza.


"Sogno Divino... cosa ti ha detto Lin Ming?"


Era stato il Lord Distruttore Celeste a chiederlo. Non poteva immaginare cosa avesse detto Lin Ming per farle cambiare idea.


Molti Empirei erano confusi sul perché i saggi non avessero osato iniziare una guerra; sembrava che per qualche motivo temessero la razza umana.


Ma quelle erano solo speculazioni. La razza dei saggi aveva almeno una Vera Divinità e molti maestri ad un passo da questo stadio. Era ben più formidabile dell'umanità. Durante un momento cruciale da cui dipendeva il destino dell'intera razza umana, chi tra loro avrebbe osato giungere a qualche conclusione basandosi su un'informazione qualunque?


Sogno Divino scosse la testa: "Niente. Lin Ming mi ha dato solo un suggerimento."


La donna era stata ambigua apposta; chiaramente non voleva rivelare troppi dettagli. Questo per proteggere il segreto di Lin Ming, meno persone avessero saputo, meglio sarebbe stato per lui.


Il Lord Distruttore Celeste esitò per un momento e non fece altre domande. Sapeva che Sogno Divino non desiderava spiegarsi.


Così, le negoziazioni che riguardavano la sopravvivenza dell'umanità erano terminate. In seguito, la razza dei saggi non reagì a causa dell'umiliazione e dell'ira, né iniziò a fare un'invasione su larga scala. Invece rimasero nel Grande Mondo della Lucentezza.


L'umanità non aveva mandato degli Empirei a riconquistare il Grande Mondo della Lucentezza. Questo era il miglior risultato possibile. Non avrebbero ceduto altro territorio, né pagato compensazioni e avrebbero mantenuto il dominio sul Regno Divino. In questa situazione, l'umanità aveva perfino ottenuto un momento di pace.


L'Empirea Sogno Divino era consapevole che la razza dei saggi temeva l'umanità ora. Ma se li avessero messi alle strette, avrebbero iniziato una guerra all'ultimo sangue. Questo era qualcosa che né gli umani, né i saggi volevano.


Quindi non si potevano mandare Empirei in questa guerra, al massimo avrebbero partecipato dei Re del Mondo.


Così ci fu un breve periodo di pace. Il Grande Mondo della Lucentezza era occupato temporaneamente dai saggi. Per ora, ogni umano nel Regno Divino si stava rallegrando, esultando per la magnificenza dei molti Empirei.


E in quel momento, si diffusero le notizie della sfida di Lin Ming, diffondendosi velocemente per l'intero Regno Divino.


Al contrario di ciò che pensavano gli Empirei, la maggior parte dei praticanti di arti marziali umani pensavano che la sfida di Lin Ming fosse un gesto davvero meraviglioso e incredibile!


Dopo che l'umanità era stata costretta ad arretrare più e più volte, soffrendo per le ripetute sconfitte, avevano bisogno che apparisse un eroe, una persona che potevano usare per incoraggiarsi. Avevano bisogno di una battaglia vigorosa con il nemico che potesse risollevarli per continuare a resistere ai saggi!


E la sfida di Lin Ming indubbiamente era un buon esempio. Questo aveva reso orgogliosi e aveva riempito di gioia molti praticanti di arti marziali umani!


Anche i comuni mortali del Regno Divino dipinsero scene vivide di come Lin Ming aveva sfidato il Sacro Figlio di Zaohua al tavolo delle negoziazioni. Naturalmente si erano basati soltanto sulla loro immaginazione.


Nelle loro menti, Lin Ming era un eroe apparso dal cielo cupo, mettendo in soggezione i presenti e il mondo intero!


Ma, la reazione nella razza dei saggi fu completamente opposta. Sentirono storie di come Lin Ming era stato colpito con noncuranza dal Sacro Figlio di Zaohua al punto da vomitare sangue. Per quanto riguardava il duello tra cento anni, lo consideravano ridicolo.


Come poteva il loro futuro Sovrano dei Saggi essere sconfitto da un ragazzino al Divine Transformation realm?
                                


                                



