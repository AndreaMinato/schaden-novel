---
weight: 1408
title: Capitolo 1408 – Yao Yu ed Hei Yan
pubDate: 2025-12-15T08:37:10.363Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>CAPITOLO SPONSORIZZATO, ringraziamo Gatsu!
4 capitoli in coda (1 Gatsu + 3 di Schiaffe), 0/5
-Buon natale da Schadenfreude</em>


<em>I nomi sopra (妖羽、黑盐) significano rispettivamente strega delle piume e sale nero</em>


Grande Mondo dell'Ascesa del Nord, pianeta dell'Ascesa Brillante.


Visto che era il mondo più vicino al campo di battaglia, era diventato sempre più animato. Innumerevoli praticanti di arti marziali passavano da qui ogni giorno.


Oggi, un giovane con un cappello a cono di bambù arrivò nel pianeta.


Indossava abiti neri attillati e il cappello era tirato giù, nascondendo i suoi occhi. Sembrava estremamente comune tra la massa di gente, ma se uno l'avesse osservato con attenzione, avrebbe notato che era circondato da un campo di forza invisibile. Perfino nelle strade piene, non c'era nessuno che lo toccava.


Questo giovane vestito di nero era Lin Ming.


Mentre avanzava, vide che i ristoranti, negozi di medicine, armi e armature, e ogni altro mercato erano pieni di clienti. In particolare quelli che vendevano talismani erano stati quasi invasi da praticanti di arti marziali entusiasti.


"Il Regno Divino è troppo grande, ci sono semplicemente troppi coltivatori."


Lin Ming sospirò. Sulle strade, chiunque tra queste persone sarebbe stato considerato un giovane genio di una Terra Sacra. Molti di loro era almeno al livello di Bai Daohong e del Lin Ming del passato del Palazzo del Grido della Fenice.


Allora, Bai Daohong era stato l'idolo di molti giovani del clan dell'Antica Fenice. Ma qui si sarebbe mimetizzato tra la folla.


La tavola calda Bai Yun era uno dei ristoranti più grandi e di successo nel pianeta. Questi affari erano diretti dalla Terra Sacra del Re del Mondo dell'Ascensione del Nord e il ristorante stesso era un artefatto spirituale. Era rimasto qui per moltissimo tempo e il suo mobilio era incredibilmente opulento. I piatti erano squisiti ed erano tutti cibi e vini spirituali meravigliosi che davano dei benefici alla coltivazione. Naturalmente nessuno di essi era economico, ma anche così, i giovani membri d'élite radunati nel pianeta erano capaci di permettersi questi prezzi astronomici.


In quel momento, al piano terra del ristorante, stavano parlando ad alta voce sette praticanti di arti marziali.


"Ahah, non ci stiamo affatto vantando. Nel pianeta Cuorebianco del Grande Mondo della Lucentezza, siamo stati circondati da oltre una decina di quei bastardi dei saggi. Ma non solo non ci hanno ucciso, ma sono stati massacrati dalla nostra formazione delle Sette Stelle! Abbiamo ucciso nove di loro e gli altri cinque sono dovuti scappare con la coda tra le gambe! In questa guerra ho già ottenuto 3000 punti merito!"


Un praticante di arti marziali dalla barba folta al centro della sala si stava vantando con entusiasmo.


Tuttavia le persone attorno a lui stavano tutte ridendo. Una di loro lo provocò spietatamente dicendo: "Le spari proprio grosse, continui a parlare delle vostre cosiddette imprese eroiche che spesso perfino noi abbiamo difficoltà a sopportarti. Tanto vale che parli del grande massacro che accadrà presto nel continente del Massacro."


"Giusto, ci sarà la battaglia nel continente del Massacro domani, ma che peccato che non ho abbastanza punti merito per dare un'occhiata. Ho sentito che combatteranno Hang Chi e Zanna di Drago!"


"Umpf, quel principe imperiale Naqi è troppo arrogante, non pensa di aver bisogno di combattere contro i geni della nostra razza. Per quanto riguarda quel Sacro Figlio di Zaohua, anche se ha accettato di lottare contro Lin Ming tra cento anni, è solo perché era una situazione particolare, così non ha avuto altra scelta se non accettare. Normalmente il Sacro Figlio di Zaohua non l'avrebbe considerato affatto e non gli avrebbe nemmeno risposto."


Mentre si parlava di Naqi, le discussioni vivaci si attenuarono immediatamente. I dodici giovani d'élite che stavano bevendo e mangiando all'improvviso mostrarono espressioni strane. Molti erano arrabbiati, ma altri sembravano provare un po' di orrore.


"Naqi?"


Questo nome attirò l'attenzione di Lin Ming. Ricordava vagamente questo nome e aveva una certa impressione di lui perché aveva assorbito i ricordi del Re del Mondo saggio morto.


Questo Naqi era stato il campione del più recente Incontro di Arti Marziali Assoluto al Mare Divino Realm. in termini di talento, non era di molto inferiore al Sacro Figlio di Zaohua. Il solo motivo per cui era più debole era a causa della differenza d'età.


Il Re del Mondo saggio aveva una grande considerazione di questo principe imperiale.


<em>'Capisco, così è finito al primo posto. Ha davvero i requisiti per essere arrogante.'</em> Lo sguardo di Lin Ming si spense. Ondeggiò il vino nel suo calice dicendo: <em>'Pensano davvero che sia solo una nullità. Agli occhi della razza dei saggi, gli umani non sono altro che agnelli al macello...'</em>


Mentre ci pensava, lo sguardo di Lin Ming emise un lampo gelido.


"Questo principe imperiale è arrogante, ma in effetti ha le capacità di farlo. Mi chiedo se combatterà contro Lin Ming o Bing Meng!"


Non si sapeva chi l'avesse detto, ma i giovani membri d'élite umani qui si ammutolirono immediatamente.


In confronto ai saggi erano davvero in svantaggio. Anche se erano tutti campioni dell'Incontro di Arti Marziali Assoluto, tutti avevano la sensazione che i campioni umani fossero più deboli dei saggi.


Naturalmente non potevano dire ad alta voce che gli umani erano più deboli, così rimasero tutti in silenzio.


"Dovremo vedere i risultati dello scontro di Hang Chi e Zanna di Drago. Ma l'avversario di Hang Chi non è Naqi, perché Naqi non si è disturbato ad accettare la sua sfida..."


"Hang Chi è assolutamente più debole di Naqi. Nell'Incontro di Arti Marziali Assoluto è arrivato solo terzo. In confronto a Lin Ming e Bing Meng c'è un divario considerevole. Non ho idea di cosa stia facendo Lin Ming ora. Ho sentito che è in isolamento nel Monte Potala, ma come può un isolamento aiutarlo a crescere più velocemente rispetto a combattere davvero!"


Dissero imbronciati alcuni praticanti di arti marziali. Era vero che Lin Ming si era isolato per molto tempo. La grande calamità era già iniziata sei mesi fa, ma Lin Ming non aveva ancora lasciato il Monte Potala.


"Anche se Lin Ming o Bing Meng sfidassero Naqi, potrebbe non accettare. Quel tipo si comporta sempre come se fosse superiore a chiunque altro, come se nessun genio umano fosse degno di sfidarlo. Li sta sottovalutando tutti. Comunque, se accettasse se potessero finire in parità andrebbe bene, ma se perdessero..."


I praticanti di arti marziali divennero più silenziosi. Tutti mostrarono espressioni scontente.


Bing Meng e Lin Ming erano le speranze dell'umanità. Questo valeva in particolare per Lin Ming, che avrebbe affrontato il Sacro Figlio di Zaohua in un duello mortale tra cento anni. Se avesse perso contro Naqi, allora sarebbe stato estremamente demoralizzante.


"Se non è venuto nel Grande Mondo della Lucentezza, probabilmente ha fatto la decisione giusta. Le sue origini sono inferiori e ci vuole tempo prima che migliori. È anche molto più giovane di Naqi."


"Giusto, Lin Ming è più giovane, quindi non importa affatto se è più debole."


Alcuni trovarono conforto in questo e iniziarono a parlare dell'età di Lin Ming. Nel gruppo di Lin Ming, la sola paragonabile a lui era Xiao Moxian.


Quando Lin Ming ascoltò queste persone, sospirò avvilito. Era davvero così misero? Gli altri dovevano davvero usare la sua età come scusa per sentirsi meglio?


"Questo Naqi, devo prestargli un po' di attenzione. Dato che crede che sfidare i geni dell'umanità sia indegno del suo titolo, allora dovrò vedere quanto è valido!"


Lin Ming si alzò. Lasciò una piccola borsa di pietra del sole viola, si mise il cappello e poi lasciò il ristorante.


Il suo obiettivo era di superare il Sacro Figlio di Zaohua in cento anni.


Tra diversi secoli, avrebbe dovuto raggiungere il livello di un Empireo.


Tra mille anni, quando la guerra tra umani e saggi fosse davvero scoppiata, Lin Ming avrebbe dovuto raggiungere una forza ad un passo dallo stadio di Vera Divinità.


Questo riferendosi alla forza e non alla coltivazione, per quanto riguardava lo stadio che avrebbe raggiunto, sarebbe stato difficile da prevedere.


Volere arrivare allo stadio di Empireo in mille anni non era facile. Dopotutto, anche l'Empireo più giovane, l'Imperatore Shakya, aveva trascorso 10.000-20.000 anni per giungere a quel punto.


3,6 miliardi di anni fa, durante l'era dell'Empireo Sigillo Divino, probabilmente c'erano molti giovani d'élite che erano diventati Empirei ad una giovane età, ma probabilmente ci avevano messo almeno diversi millenni.


Un limite di mille anni era fin troppo arduo.


La strada per migliorarsi era fin troppo difficile. Anche per i grandi talenti, c'era anche una possibilità di rimanere fermi a questo punto.


Lin Ming non sapeva affatto se un Grande Re del Mondo avrebbe potuto rivaleggiare con una persona ad un passo dallo stadio di Vera Divinità.


In breve, il futuro era pieno di imprevedibili misteri. Anche ogni occasione fortunata di cui aveva bisogno era un'incognita. Senza raggiungere quel punto, Lin Ming non sarebbe riuscito a capire a quale livello sarebbe giunto.


Ma per il suo attuale obiettivo, doveva superare il Sacro Figlio di Zaohua entro cento anni.


Doveva usare la vasta pressione e la beve epoca dorata portata dalla grande calamità per superare i suoi limiti e creare un miracolo!


Lin Ming avanzò, attraversando centinaia di migliaia di chilometri in un lampo. Ora, contando sulla sua comprensione del Concetto di Spazio, poteva già usare il trasferimento del vuoto per spostarsi nel Regno Divino. Naturalmente era ancora molto più lento di una nave spirituale.


Tirò fuori il Palazzo di Primordius dal suo anello spaziale e lo fece ingrandire. Poi, guidandolo, volò velocemente verso il Grande Mondo della Lucentezza.


Due ore dopo, ad un certo punto del vasto e sconfinato Grande Mondo, apparì una fluttuazione nello spazio. Un palazzo grigio sfrecciò fuori da queste increspature, volando rapidamente in avanti!


Il palazzo era molto più rapido di un'ordinaria nave spirituale. Anche così, il Regno Divino era fin troppo grande. Voler attraversare un grande mondo in un solo giorno era un po' difficile.


E mentre Lin Ming stava volando, il grande scontro nel continente del Massacro era iniziato!


Il continente del massacro non era un pianeta, ma un enorme piano che fluttuava nel cielo stellato sopra il Grande Mondo della Lucentezza. Questo continente era estremamente strano. Normalmente, in un Grande Mondo, solo la parte centrale sarebbe riuscita a sfidare le leggi della fisica e mantenere una terra fluttuante. Per quanto riguardava gli altri pezzi di terra, se fossero stati troppo grandi, sarebbero crollati a causa della gravità e avrebbero formato una sfera, diventando un pianeta.


Le dicerie affermavano che il continente del Massacro non si era formato naturalmente, ma era stato creato da un uomo molto tempo fa. Si pensava che questa figura misteriosa fosse un Empireo al picco del suo livello o anche una Vera Divinità, ma chiunque fosse stato, doveva aver usato le sue abilità sovrannaturali per formare questo continente e poi tenere fissa la sua forma con una grande formazione. Per quanto riguardava il motivo per cui aveva creato questo posto, non si sapeva.


Su questo piano, tutte le organizzazioni erano mescolate insieme e scoppiavano innumerevoli conflitti per tutto l'anno. Per questo l'odore del sangue e il caos avevano riempito il luogo, e per questo il continente aveva ricevuto un soprannome del genere.


In quel momento, nell'area centrale del continente del Massacro, c'era una montagna alta centinaia di migliaia di piedi. Era stata tagliata quasi fino alla metà e la parte superiore era stata completamente spianata, formando un'enorme piattaforma.


Radunati su questa gigantesca arena c'erano molti guerrieri umani e anche saggi.


Tra questi praticanti di arti marziali c'erano anche molti Grandi Re del Mondo e persone ad un passo dal diventare Empirei.


Secondo le condizioni del trattato, queste persone non potevano intervenire. Il solo motivo per cui erano apparsi qui era perché presto sarebbe scoppiata una grande battaglia e questo aveva attirato la loro attenzione.


I due gruppi che avrebbero combattuto erano i venti più potenti geni, dieci della razza umana e dieci della razza dei saggi.


Ci sarebbe stato un totale di due battaglie.


Il primo scontro si sarebbe svolto tra il praticante di arti marziali finito sesto nell'Incontro di Arti Marziali Assoluto contro il sesto di quello dei saggi.


Zanna di Drago contro Yao Yu.


Il secondo scontro sarebbe stato tra il praticante di arti marziali finito terzo contro il terzo di quello dei saggi.


Hang Chi contro Hei Yan.


Yao Yu e Hei Yan erano entrambi discepoli più giovani di Naqi. I tre apparivano spesso insieme.


Dato che l'umanità e i saggi avevano combattuto fino a questo punto, nonostante i saggi finora fossero in vantaggio, anche gli umani avevano vinto diverse battaglie. Nessuno avrebbe rifiutato di accettare la sconfitta a questo punto.


Questo valeva in particolare per i giovani membri d'élite ancora pieni di vigore e audacia.


Le battaglie tra le due parti stavano diventando sempre più intense e i massacri sembri più selvaggi. Quindi era inevitabile che ci sarebbe stato uno scontro tra i migliori geni delle due razze!


Determinando chi era il più forte tra di loro, questo avrebbe dimostrato quale razza fosse più forte!
                                


                                



