---
weight: 14090
title: Capitolo 1409 – La Guerra nel continente del Massacro
pubDate: 2025-12-15T08:37:10.363Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>CAPITOLO SPONSORIZZATO, ringraziamo Gatsu!
3 capitoli in coda (0 Gatsu + 3 di Schiaffe), 0/5
-Buon natale da Schadenfreude</em>


Questa arena nel continente del Massacro si chiamava montagna della Cenere Sanguigna. Era un antico campo di battaglia in cui erano morti innumerevoli praticanti di arti marziali. 


Al momento sulla cima recisa della montagna della Cenere Sanguigna c'erano decine di migliaia di persone.


Queste persone erano tutti giovani straordinari, la crème de la crème tra i coltivatori. Avevano origini sorprendenti, erano estremamente potenti o avevano compiuto imprese meritevoli e avevano ottenuto abbastanza punti merito, altrimenti non avrebbero avuto i requisiti per venire a guardare la battaglia qui. Dopotutto, c'era uno spazio estremamente limitato sopra la montagna della Cenere Sanguigna.


Qui si potevano vedere giovani d'élite delle Terre Sacre del Re del Mondo ovunque. Anche i discendenti di Empirei non erano rari.


Queste persone avevano spesso 50 o 60 anni, ma la loro coltivazione era entrata nel Divine Transformation realm e stava facendo grandi progressi verso il Lord Divino realm. Se fossero stati un po' più grandi, allora forse sarebbero arrivati allo stadio successivo e sarebbero diventate persone importanti tra tutti i Lord Divino, sarebbero stati capaci di affrontare perfino ordinari Sacri Lord. Al Lord Divino realm sarebbero stati già considerati impareggiabili.


"Hang Chi è arrivato!"


"È davvero Hang Chi!"


Tutti si girarono e videro un monaco pelato con vestiti bianchi di lino avanzare. La sua espressione era calma e indifferente, mentre teneva una collana di perle in mano. Anche se sapeva che stava per iniziare una battaglia pericolosa, sembrava comunque tranquillo.


"Hang Chi proviene dal monte Potala, non è il tipo da iniziare dispute. Non mi sarei mai immaginato che sarebbe stato costretto a partecipare a questo duello oggi."


"Sì, a giudicare dal temperamento dei monaci del monte Potala, normalmente non avrebbero partecipato a duelli del genere. Ma, questo è qualcosa che coinvolge la gloria dell'umanità e la via del Buddismo appartiene all'umanità. I saggi seguono la via demoniaca e i buddisti non si arrenderanno mai di fronte alle entità demoniache! Inoltre questo duello è stato provocato dai saggi. Se non venisse nessuno, allora alla razza umana non rimarrebbero speranze!"


La battaglia del continente del Massacro era stata iniziata dal quinto in classifica dell'Incontro di Arti Marziali Assoluto della razza dei saggi, Hei Yan.


Hei Yan seguiva il principe imperiale Naqi, causando un'ondata di massacri e terrore per tutto il Grande Mondo della Lucentezza. Dopo che la sua reputazione era aumentata, aveva sfidato Lin Ming.


Questo perché Hei Yan non poteva sopportare il fatto che Lin Ming avesse sfidato il Sacro Figlio di Zaohua. Secondo lui era stato un insulto.


Ma dopo Lin Ming non era entrato nel Grande Mondo della Lucentezza. Quindi, anche se Hei Yan lo aveva sfidato, naturalmente Lin Ming non era riuscito ad accettarlo. Per questo il saggio era diventato sempre più sfrenato e sconsiderato, aveva perfino dichiarato che Lin Ming aveva avuto paura di combattere contro di lui.


Per non macchiare la dignità dell'umanità, Zanna di Drago ed Hang Chi avevano accettato questa sfida.


Dopo il monaco, arrivò subito dopo un giovane vestito di nero con una lunga spada in spalla. Era Zanna di Drago.


Era diventato ancora più potente e composto in seguito a nove anni di assenza. Era come una spada preziosa in uno scrigno. Nonostante la sua lama non sembrasse affilata, una volta che fosse stata estratta, la sua spada avrebbe potuto uccidere all'istante.


"Ho sentito che Zanna di Drago è stato nella Strada Asura negli ultimi nove anni."


"Non ho idea di che posto sia. Ho solo sentito che entrare lì è un suicidio, ci sono nove possibilità su dieci di morire. Se vuoi continuare a vivere lì, non solo devi essere forte, ma anche avere un destino sufficiente. Sembra che Zanna di Drago sia riuscito a sopravvivere in quella terra maledetta."


"È diventato ancora più potente. Un grande genio come Zanna di Drago, non perirà a meno che ci sia qualche incidente catastrofico. Anche se è andato nella Strada di Asura. il suo destino probabilmente è di crescere ulteriormente. Forse potrebbe riandarci."


I geni del Regno Divino semplicemente non sapevano che sorta di posto fosse la Strada Asura. C'erano fin troppi segreti nell'universo. Questi segreti erano nati col tempo per vari motivi, e alcuni potevano risalire alla grande calamità precedente.


"Eheh, Lin Ming non è ancora venuto." Il giovane magro e alto Hei Yan portava uno spadone sulle spalle. Mostrò uno ghigno sdegnoso. La sua arma era lunga quanto una persona e attirava particolarmente l'attenzione in confronto alla sua costituzione esile.


"Quella tartaruga di Lin Ming, ha paura di perdere? Prima o poi lo picchierò e lo renderò un invalido. Gli mostrerò quanto vale e perché non è degno di combattere contro il Sacro Figlio di Zaohua."


Mentre Hei Yan parlava, risuonò un crepitio. Aveva scagliato verso il basso lo spadone sulle sue spalle e la lama spessa fendette la pietra della montagna, creando un'apertura lunga decine di piedi. Perfino il terreno della montagna della Cenere Sanguigna, conosciuto per la sua durezza, sembrava fragile come tofu sotto il peso della sua spada.


"Per affrontarti siamo più che sufficienti noi due." Lo sguardo assassino di Zanna di Drago brillò con ferocia.


Hang Chi invece tirò fuori silenziosamente un lungo bastone dal suo anello spaziale. Quest'arma era lunga nove piedi, semplice e umile. I motivi del legno erano naturali. Formava un netto contrasto con lo spadone di Hei Yan.


"Credi davvero di essere così sbalorditivo? Se i dieci praticanti di arti marziali più potenti del nostro torneo partecipassero nel vostro, non arrivereste nemmeno tra i primi venti! Oggi ti mostrerò quanto è grande la differenza tra noi! Così, chi di voi vuole combattere per primo?"


Zanna di Drago si fece avanti. Estrasse la lama Zanna di Drago e la puntò verso Hei Yan.


Hei Yan sogghignò, voleva attaccarlo, ma fu fermato all'improvviso da una donna accanto a lui: "Sono solo due pesci piccoli della razza umana. Risparmiamo tempo e facciamoli combattere tutti insieme!"


La donna che aveva parlato era alta e indossava un abito di piume. Si chiamava Yao Yu. Era la sesta in classifica nell'Incontro di Arti Marziali Assoluto dei saggi. Nonostante la sua posizione era inferiore a quella di Hei Yan, il suo livello era quasi uguale al suo.


"Combattere insieme, una battaglia di gruppo?"


Il pubblico si scambiò delle occhiate. I duelli tra geni spesso si disputavano uno contro uno. Uno scontro tra quattro persone era estremamente raro.


Ma per i saggi questo stile di lotta era estremamente comune. I saggi erano una razza molto cooperativa, come un gruppo di lupi sul campo che cacciavano insieme.


A volte molte organizzazioni della razza dei saggi avrebbero allenato gruppi di membri d'élite apposta per sapersi muovere in un conflitto caotico.


"Va bene anche così!" Hei Yan ridacchiò, non gli importava di come avrebbe lottato.


Hang Chi e Zanna di Drago si guardarono l'un l'altro, concordandosi silenziosamente. Nonostante non avessero mai combattuto insieme, sarebbero stati proprio compatibili. La Ruota del Samsara di Hang Chi eccelleva in quanto a difesa e Zanna di Drago primeggiava in quanto ad attacchi.


Unendo questi due aspetti, la loro forza combattiva combinata si sarebbe almeno triplicata.


Non molto lontano dal campo di battaglia, un giovane saggio fluttuava in alto nel cielo, i suoi lineamenti erano sfocati. I praticanti di arti marziali al Lord Divino realm o ad uno stadio ancora inferiore non potevano percepirlo.


Perfino i maestri al picco del Lord Divino realm potevano a stento percepire la sua esistenza.


Questo giovane era il principe imperiale Naqi.


Non voleva farsi vedere. Era un'arroganza che emanava dal profondo delle sue ossa. Per lui quegli umani inferiori non erano nemmeno degni di guardarlo, come un dio che non appariva mai tra i comuni mortali.


"Quella Yao Yu, non ha davvero intenzione di mostrare pietà. La mia razza eccelle nei combattimenti di gruppo e può mostrare il 120% della sua forza."


Sussurrò sorridendo il principe imperiale Naqi. Pensava che questa battaglia sarebbe stata facile da vincere e ora ne era ancora più sicuro.


E nel frattempo, lo scontro era già iniziato!


Dietro ad Hang Chi apparì il fantasma di un budda dorato che isolò tutto lo spazio nel raggio di mille piedi. Per quanto riguardava Zanna di Drago, le sue pupille si strinsero come punte d'ago, fissandosi su Yao Yu e Hai Yan.


Nella visuale di Zanna di Drago, Yao Yu era già ricoperta di fiamme nere e dietro di lei c'era un uccello nero infuocato.


"Razza dei mostri? No... è un ibrido tra i saggi e i mostri!"


In quel momento Zanna di Drago percepì chiaramente l'aura della razza dei mostri che proveniva da Yao Yu e poteva perfino sentire il suo sangue ribollente.


"Oh? La tua tecnica è piuttosto interessante. Puoi vedere la mia stirpe? Esatto, mia madre è un Corvo Dorato Oscuro della razza dei mostri. Anche il mio Cielo della Convocazione dei Saggi ha una razza dei mostri ed è molto più gloriosa e meravigliosa della vostra razza dei mostri! Ma, anche con gli enormi numeri che ha, che l'unione di un grande mostro e un saggio dia alla luce un ibrido è un miracolo che può accadere una volta ogni 5 milioni di anni!"


Yao Yu si vantò con arroganza. Nel suo corpo scorreva il sangue delle razze dei mostri e dei saggi. Certamente era presuntuosa dato che possedeva i vantaggi di entrambe le razze.


Mentre parlava, ci fu un lieve strappo e gli abiti sulla sua schiena si lacerarono, rivelando la sua schiena sinuosa. Non c'era nulla a proteggerla a parte un piccolo pezzo di armatura avvolto di fronte a lei, che sottolineava le sue curve. Il suo splendido fisico fu rivelato al mondo, incantevole e affascinante.


Poi la carne sulla sua schiena iniziò a torcersi. Con un crepitio, un paio di ali lunghe dieci piedi si spiegarono dalla sua schiena.


<em>Hu!</em>


Fiamme nere brillarono sulle sue ali. Questa era chiaramente la combinazione tra le leggi del fuoco e quelle dell'oscurità.


I saggi non erano abili nell'uso delle leggi. Quando combattevano contavano di più sui loro potenti corpi e l'essenza astrale. In termini di comprensione delle leggi, erano di gran lunga inferiori agli umani.


Ma ora, questa Yao Yu era capace di usare due leggi; questo era dovuto chiaramente alla sua stirpe.


La razza dei mostri aveva la capacità innata di controllare il potere delle leggi. Il mondo delle leggi si trasformava in rune che si fondevano nella loro carne e nelle loro ossa.


Yao Yu ne era un esempio. Il suo scheletro era stato inciso con le rune del fuoco e dell'oscurità dalla nascita. Quando un saggio e un mostro si univano, il figlio generato non sarebbe stato inferiore a quello nato tra un umano e un mostro.


Tuttavia, vedendo questo, Zanna di Drago si limitò a sogghignare: "Che diavolo è un Corvo Dorato Oscuro? Non ne ho mai sentito parlare prima! Pensavo che fossi la discendente di una Bestia Divina, ma ora sembra che tu sia solo mediocre. 5 milioni di anni? È una qualche strana anomalia? Anche una cosa del genere può essere considerata un miracolo?"


Zanna di Drago rise freddamente. Dopo aver sperimentato la stirpe della Bestia Divina di Xiao Moxian, al confronto quella di Yao Yu non gli sembrava rilevante. Xiao Moxian era un miracolo che poteva accadere ogni diverse centinaia di milioni di anni o ancora più!


"Vuoi morire!"


Disse con rabbia Yao Yu. Risuonò il grido di una fenice dalla sua gola e un paio di spade nere apparirono nelle sue mani. Volò in avanti lasciando una serie di immagini residue dietro di lei.


E mentre si spostava, anche Hei Yan intervenne. Strinse lo spadone e la seguì. In confronto alla velocità estrema e i movimenti  della donna, Hei Yan sfoderò una forza assoluta, potente quanto quella di un vulcano in eruzione.


Una spada scagliò un fendente verso il basso, sembrava una valanga!


Di fronte all'attacco congiunto di Yao Yu ed Hei Yan, Hang Chi divenne solenne. Strinse il bastone e disegnò una luna crescente nel cielo. Mentre il bastone squarciava il vuoto, tracciava un cerchio dorato lungo il suo cammino. Questo bagliore dorato alla fine formò un diagramma del budda formato da sei cerchi, ciascuno pieno di demoni del sangue, fantasmi affamati, bestie, schiavi spettrali, umani e immortali. Questi cerchi rappresentavano le sei vie del samsara.


"Ruota del Samsara!"


Gridò Hang Chi e la gigantesca ruota iniziò a manifestarsi.


Nove anni dopo l'Incontro di Arti Marziali, Hang Chi stava raggiungendo quasi i 50 anni. Ora la prima mossa che aveva fatto era stato evocare la tecnica che l'aveva reso famoso molti anni fa. Ma ora era ancora più calmo e tranquillo che in passato. Sembrava una montagna torreggiante, irremovibile!
                                


                                



