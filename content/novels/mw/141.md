---
weight: 1410
title: Capitolo 141 - Velocità Estrema
pubDate: 2025-10-16T07:28:18.437Z
tags:
    - mw
---


...Ora potete dormire sonni tranquilli.
-Se trovate qualche errore anche nei capitoli precedenti segnalatemelo pure


-Ricordo che se volete potete fare donazioni http://novelleleggere.com/programmazione/ QUI, non necessariamente a MW ma anche agli altri.


Nel caso non lo sappiate... le donazioni sono cumulabili: ad esempio un capitolo da 5 euro potrebbe essere composto anche da 5 persone che fanno una donazione da 1 euro (levando l'opzione "sto facendo un acquisto") e naturalmente ogni donazione verrà segnalata sul sito cosicché capiate quanto manca alla cifra totale.
-Schadenfreude




Normalmente Lin Ming sarebbe scattato in avanti e avrebbe infilzato il nemico con il suo slancio. Anche se la sua lancia non poteva uccidere il nemico poteva comunque infliggere una grave ferita.


Al momento però se avesse voluto avanzare, avrebbe dovuto affrontare la carica di due bestie feroci con una forza equivalente agli inizi dello stadio Forgia delle Ossa. Lo avrebbero assalito da entrambi i lati cercando di atterrarlo e ucciderlo.


"Muori!" Urlò Lin Ming e Arcobaleno Penetrante si mosse rapidamente verso l'esterno. La punta piena di vera essenza fece tremare le teste delle creature fino a farle esplodere come cocomeri!


<em>Pop! Pop!</em> I due corpi privi di testa caddero a terra spruzzando sangue come fontane.


Grazie alle bestie feroci che avevano ritardato l'attacco, il praticante di arti marziali al Forgia delle Ossa che era stato scagliato all'indietro da Lin Ming riuscì a riprendere fiato. Si puntellò con il suo bastone e grazie all'elasticità della sua arma sfrecciò in avanti. Entrambe le mani tenevano il bastone stretto mentre cercò di attaccare Lin Ming!


Vedendo questo il ragazzo sorrise. Mosse rapidamente Arcobaleno Penetrante e balzò in avanti, ma in ogni singolo passo manteneva una velocità spaventosa!


<em>'Roc Dorato che Squarcia il Vuoto!'</em>


Era come se la distanza tra lui e il nemico non fosse nulla.
Mentre il bastone stava discendendo la figura di Lin Ming tremolò come se si fosse teletrasportato e fece un affondo con la sua lancia!


<em>Pop!</em> La punta trafisse la gola del praticante di arti marziali al picco della Forgia delle Ossa!


Anche una miriade di mosse potevano essere rese nulle da una velocità estrema. Con un'agilità del genere si poteva uccidere i propri nemici ancora prima che potessero reagire!


Il nemico non si era aspettato una mossa del genere, Lin Ming non aveva ancora mostrato una rapidità così terrificante!


Arcobaleno Penetrante era come un serpente velenoso che era ritornato nella sua tana, nella gola del nemico si era formato un grosso buco ricolmo di sangue.


Visto che l'uomo era morto, gli altri nemici non potevano resistere a Lin Ming.


Sotto questo potere d'attacco e di fronte ad una velocità così diabolica, Arcobaleno Penetrante era semplicemente la falce del dio della morte mentre mieteva vittime. Mentre usava il 'Roc Dorato che Squarcia il Vuoto' nessun nemico riusciva a toccare il ragazzo.


Dopo aver ucciso diverse bestie agli inizi della Forgia delle Ossa, Lin Ming riuscì a riprendere respiro per un po' di tempo. Poi apparvero altri cinque fantasmi. La maggior parte di loro era al picco della Forgia delle Ossa, ma incredibilmente c'era un uomo con un'armatura d'argento che era al Circolazione!


"Bene, molto bene! Fammi vedere qual è il divario tra l'attuale me e un praticante al Circolazione!"


Vedendolo, lo spirito combattivo di Lin Ming bruciò come un violento inferno. Aveva sentito voci che Ling Sen era in grado di competere contro un debole maestro al Circolazione. 


La vera essenza dell'uomo non era molto ricca; sembrava aver appena fatto un avanzamento al Circolazione e i meridiani sul suo corpo non sembravano essersi connessi completamente. Molto probabilmente Ling Sen sarebbe riuscito ad ucciderlo!


Per Lin Ming invece era troppo arduo!


Al momento poteva scegliere la via più prudente. Avrebbe evitato la persona con lo stadio al Circolazione e avrebbe cercato di ottenere punti uccidendo i nemici al Forgia delle Ossa.


Questo era il modo migliore per massimizzare i punti e infatti tutti i discepoli facevano così. Se avessero incontrato un nemico imbattibile avrebbero usato questo metodo.


Zhang Guanyu e Ta Ku non facevano eccezione. Non potevano ancora uccidere un maestro al Circolazione. Potevano solo resistere quanto potevano e provare ad uccidere più nemici possibile.


Ta Ku contava sulla sua forza formidabile. Anche se fossero apparsi molti praticanti allo stadio Circolazione sarebbe riuscito a trovare il modo di uccidere un praticante al Forgia delle Ossa! Questo era il motivo per cui aveva superato Zhang Guanyu.


Lin Ming però non voleva farlo. Sapeva quanti punti aveva e si era assicurato una posizione tra i primi dieci. Anche se avesse ucciso più praticanti al Forgia delle Ossa per aumentare di posizione che vantaggio gli avrebbe portato?


In passato Lin Ming aveva dovuto lottare per le risorse ottenendo una posizione più alta, ma ora che stava affrontando il test di discepolo principale e aveva dei benefici uguali a quelli dei primi tre posti nella Pietra di Valutazione. 


Schivando costantemente gli attacchi dell'uomo allo stadio Circolazione e uccidendo i nemici più deboli avrebbe accumulato più punti, ma poi il numero di nemici più formidabili sarebbe aumentato gradualmente. Così avrebbe perso l'occasione di uccidere un praticante di arti marziali ad un livello del genere.


Ciò che Lin Ming voleva sapere non era quanti punti potesse accumulare, ma il divario tra lui e un normale praticante al Circolazione!


"Muori!" Il ragazzo non aveva intenzione di attaccare gli altri nemici, afferrò Arcobaleno Penetrante e si precipitò verso il guerriero dall'armatura d'argento!


...............


Al di fuori della formazione era bruciato il sesto bastoncino di incenso. Molti avevano predetto questo risultato, dopotutto non era un periodo di tempo troppo lungo. Anche Murong Zi era riuscita a resistere così l'ultima volta che aveva partecipato alla competizione e aveva raggiunto la 28esima posizione.


Ciò che gli altri sapevano era che i sei bastoncini di incenso di Lin Ming erano molto diversi da quelli di una persona normale. La rapidità con cui uccideva era semplicemente sconvolgente!


"Il settimo bastoncino si è appena acceso. Lin Ming deve stare raggiungendo il suo limite."


In questi ultimi secondi il volto di Lin Ming si era arrossato e la sua fronte stava sudando. Con il diversivo di una folla al Forgia delle Ossa, si poteva immaginare la pressione che poteva dare un praticante allo stadio Circolazione!


Il divario tra i due il Circolazione e lo stadio precedente era enorme perché un praticante di arti marziali al Circolazione era in grado di connettere i suoi meridiani. Il nemico che stava affrontando Lin Ming era appena avanzato quindi i suoi meridiani non si erano ancora completamente aperti, ma la sua forza era davvero anormale!


Se non fosse stato per i movimenti del 'Roc Dorato che Squarcia il Vuoto' Lin Ming sarebbe già stato circondato e sarebbe stato battuto.


Anche così le ferite sul corpo di Lin Ming aumentarono sempre di più, ce n'erano alcune che penetravano fino alle ossa. Il ragazzo aveva perso moltissimo sangue, anche se poteva inspirare come un mantice ed espirare con un turbine e avesse il sostegno della 'Formula True Primal Chaos' aveva già raggiunto il suo limite.


Durante il combattimento il ragazzo aveva trafitto l'armatura d'argento con la sua lancia. Nonostante l'arma avesse ferito leggermente il corpo del nemico, l'intensa vibrazione di vera essenza era passata attraverso il cavaliere.


Tuttavia anche se Lin Ming aveva riversato tutta la sua vera essenza in quell'attacco, riuscì soltanto a far tossire sangue al nemico. 'Forza Penetrante' poteva uccidere grazie alla vibrazione di vera essenza, tuttavia la vera essenza di un maestro al Circolazione era semplicemente troppo spessa e aveva attenuato le vibrazioni, per questo Lin Ming non era riuscito ad uccidere il nemico con un solo colpo.


In quel momento il settimo bastoncino di incenso era arrivato a metà. 
All'esterno, Lin Ming tossì e fu sbalzato via dalla formazione.


La valutazione era finita!


Lin Ming non era riuscito ad uccidere il praticante di arti marziali allo stadio Circolazione; lo aveva soltanto ferito con la lancia.


Nonostante la sua forza inferiore, con il sostegno della 'Formula True Primal Chaos' Lin Ming era riuscito a resistere a lungo.


Sotto l'attacco e i diversivi degli altri nemici, Lin Ming era stato capace di ferire l'uomo al Circolazione. Anche se era una simulazione della Formazione Ten Thousand Killing era un risultato di cui andare fieri, se si fosse saputo in giro avrebbe creato un grande trambusto nell'intero regno di Fortuna Celeste.


Tuttavia dopo aver ferito il nemico al Circolazione, di fronte ai numerosi attacchi degli altri Lin Ming era stato costretto ad eliminare molti uomini e bestie feroci al Forgia delle Ossa. Di conseguenza era apparso un altro praticante allo stadio Circolazione ancora più forte dell'altro. A causa di questa ulteriore pressione era stato sconfitto.


Lin Ming scese dall'altare.
Gli occhi di tutti erano già incollati alla Pietra di Valutazione, volevano vedere di persona a che posizione era arrivato.


Lin Ming aveva molti ammiratori. Molti apprendisti Linmaniaci della Sala Human lo veneravano e credevano che potesse fare qualsiasi cosa.
I discepoli più anziani si immaginavano che il ragazzo fosse venuto per riscaldarsi e vedere quanto gli mancasse dal raggiungere i primi dieci posti.


Il Palazzo delle Sette Arti aveva dato tre mesi a Lin Ming per raggiungere i primi dieci posti. Questa non era assolutamente una data casuale. Che genere di persona era il Maestro del Palazzo? Doveva aver visto il potenziale di Lin Ming e aver stimato la rapidità dei suoi progressi e quindi aveva elencato una serie di premi.


Tre mesi per raggiungere i primi dieci posti; quello avrebbe dovuto essere il limite del ragazzo!


Se avesse ritardato anche solo un momento sarebbe stato impossibile per lui riuscirci.


"Lin Ming vuole sbalordire il mondo con una sola brillante impresa.
Dato che ha osato venire qui oggi, non deve essere troppo lontano dai primi dieci.
Anche se non ci riuscirà questo mese dovrebbe farcela il prossimo." Commentò un discepolo della Dimora Celeste alla 20esima posizione mentre scuoteva il suo ventaglio. Più punti aveva, più lento sarebbe stato il calcolo della Pietra di Valutazione. Erano passati diversi secondi e la classifica era ancora immobile. Lin Ming doveva essere vicino ai primi dieci.


"Sì. La valutazione del maestro non dovrebbe essere errata. Deve aver compreso il suo potenziale e non voleva lasciare nulla al caso. Lin Ming dovrebbe poter arrivare tra i primi dieci il prossimo mese! In tal caso potrebbe perfino sconfiggere Zhang Guanyu al quarto mese! Sarebbe terrificante, se l'Apprendista Junior Lin ci sorpassasse non saprei cosa dire..."


Il giovane che aveva risposto era tra i primi venti posti. Questi due amici presto si sarebbero diplomati. Erano entrati nella Sala Earth e nella Dimora Celeste insieme. Erano amici di sempre.
Al momento erano solo passati di lì per caso e dopo aver saputo che Lin Ming stava partecipando alla competizione erano venuti ad assistere.


Secondo loro era inconcepibile che Lin Ming riuscisse ad arrivare tra i primi dieci in tre mesi, l'avrebbero considerata una favola.


Se ci fosse riuscito in due non avrebbero avuto parole per commentare una situazione così assurda.


Parole qualunque come talento, genio, mostro anormale non sarebbero riuscite a descrivere adeguatamente Lin Ming.


Il loro sguardo era concentrato sulla seconda fila della Pietra di Valutazione mentre aspettavano che la formazione magica calcolasse i punti. La seconda fila comprendeva i posti dal decimo al ventesimo.


Dopo diversi secondi, ci fu finalmente una fluttuazione nella Pietra di Valutazione, ma era apparsa nella prima fila.


Il quinto e il sesto nome si allontanarono facendo spazio tra di loro.


Lin Ming 6a Posizione.
                                


                                



