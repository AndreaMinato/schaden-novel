---
weight: 14100
title: Capitolo 1410 – Attaccare e Difendere
pubDate: 2025-12-15T08:37:10.363Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>CAPITOLO SPONSORIZZATO, ringraziamo Schiaffe!
2 capitoli in coda (2 di Schiaffe), 0/5
-Buon natale da Schadenfreude</em>


<em>Bang!</em>


La spada di Hei Yan si scontrò con la Ruota del Samsara di Hang Chi. Con un clangore terrificante, la Ruota del Samsara tremò con violenza e una fessura percorse la sua superficie dorata.


Che forza terrificante!


"Fuoco dell'oscurità, distruggi!"


In quel momento le ali di Yao Yu colpirono e anche il Corvo Dorato Oscuro dietro di lei si precipitò in avanti, le fiamme nere attorno si trasformarono in un mare cupo!


<em>Hu hu hu</em>


Le fiamme crepitavano. La Ruota del Samsara iniziò a sciogliersi. La fronte di Hang Chi iniziò a sudare mentre impallidiva. Come poteva sopportare da solo gli attacchi di due persone?


"Diecimila Esistenze nel Vuoto!"


Zanna di Drago aveva attivato all'improvviso uno degli stati delle Pupille Tre Vite. Nove anni fa poteva usare questa mossa per poco tempo, ma ora era capace di utilizzarla liberamente.


Diecimila Esistenze nel Vuoto era una tecnica oculare capace di esaminare ogni legge al mondo. Di fronte ad essa, ogni concetto veniva svelato!


"Potere dello spazio e del tempo, radunatevi in me!"


Zanna di Drago alzò le mani e scatenò la sua energia. Il potere dello spazio e del tempo attorno a lui iniziò a precipitarsi su di lui. poi la sua figura si divise in sedici copie.


Sedici immagini a specchio!


Sedici Zanna di Drago menarono fendenti insieme. Le loro luci di spada si fusero, avanzando velocemente!


Quel mare di fiamme nere fu diviso dalla spada di Zanna di Drago. La luce di lama affilata puntò dritta verso la fronte di Yao Yu.


"Cosa?!"


Yao Yu ne fu immensamente scioccata. Non si sarebbe mai immaginata che l'attacco di Zanna di Drago sarebbe stato così terrificante!


Ognuno dei sedici colpi conteneva un decimo della vera forza di Zanna di Drago. Con sedici fendenti radunati in uno, la loro potenza derivante si sarebbe moltiplicata. In altre parole, questo colpo era ancora più formidabile dell'attacco più forte di Zanna di Drago stesso!


<em>Bang!</em>


Con un forte clangore, Yao Yu arretrò precipitosamente. Gridò e chiuse velocemente le ali per difendersi dalla luce di spada.


<em>Ca!</em>


La luce di spada seminò devastazione, facendo piovere ammassi di piume dal cielo. Erano le piume di Yao Yu.


Il colpo di Zanna di Drago aveva trapassato le sue ali, lasciandola in pessime condizioni! Anche l'armatura flessibile che copriva il suo tronco si era quasi rotta!


<em>Dannazione!</em>


Hei Yan cadde a terra e barcollò all'indietro. La spada di Zanna di Drago aveva usato le Pupille Tre Vite per comprendere le sue Leggi dell'Oscurità. Quando sedici attacchi si fondevano insieme, diventavano incredibilmente feroci e pericolosi!


Il suo attacco aveva ferito gravemente Yao Yu!


"Yao Yu, stai bene?!"


Hei Yan la sorresse con le sue braccia esili.


Yao Yu sorrise con crudeltà. Si asciugò il sangue dagli angoli delle labbra: "Sto bene!"


Quando il pubblico umano vide che il loro gruppo era entrato in vantaggio, esultarono tutti.


"Zanna di Drago! Zanna di Drago!"


Molti iniziarono a gridare il suo nome. Allora Zanna di Drago era finito sesto durante l'Incontro di Arti Marziali Assoluto, ma questo perché quando aveva partecipato aveva appena attivato le sue Pupille Tre Vite e la sua forza non era riuscita a svilupparsi pienamente.


Anche così, il suo potenziale era sbalorditivo. Dopo essere entrato nella Strada Asura, era tornato dal precipizio della morte e ora era cresciuto di molto!


"Ahah, Zanna di Drago è più forte!"


"Esatto, cosa ne pensano i saggi? Zanna di Drago è anche finito solo al sesto posto nel nostro Incontro di Arti Marziali Assoluto!"


"L'umanità vincerà! L'umanità deve vincere!"


Tutti i praticanti di arti marziali umani erano estremamente entusiasti. Non troppo lontano però, il principe imperiale Naqi sorrise con sdegno: "Che gruppo di sciocchi, è come se pensano che potranno davvero vincere! Che razza stupida; non è nemmeno utile conquistarli. Tuttavia quei due tipi sul palco sono un po' più problematici di quanto pensassi."


In realtà non gli importava molto del risultato di questo incontro. Yao Yu e Hei Yan non potevano essere considerati i migliori geni della razza dei saggi. I veri talenti erano i primi tre in classifica nell'Incontro di Arti Marziali Assoluto.


Se Yao Yu ed Hei Yan avessero perso, non sarebbe importato molto, inoltre per loro era impossibile perdere ora.


Naqi osservò Hang Chi. In quel momento il monaco era pallido e le sue mani tremavano mentre stringeva il bastone.


Quando tutti avevano ammirato l'attacco finale di Zanna di Drago, avevano ignorato l'eroe nascosto: Hang Chi.


Se il monaco non avesse usato la Ruota del Samsara per bloccare gli attacchi, allora sarebbe stato impossibile per Zanna di Drago distruggere il colpo congiunto dei due e ferire Yao Yu!


Tuttavia si poteva immaginare quanta pressione avesse incontrato dopo aver sopportato l'attacco di due persone!


Hang Chi era stato già gravemente ferito. Era impossibile ripetere ciò che aveva appena fatto.


"Hang Chi!"


Quando Zanna di Drago vide le sue condizioni, gli si strinse il cuore. Durante quello scambio di prima, Hang Chi aveva fatto il 60% del lavoro.


"Sto bene!"


Hang Chi fece un respiro profondo, attivando il Sutra del Diamante per sopprimere il bollore del suo sangue e sigillare ogni lacerazione nei suoi organi con la vera essenza. Dopotutto non era un praticante di arti marziali della trasformazione del corpo. Una volta che il suo corpo fosse stato ferito, la sua forza combattiva sarebbe precipitata rapidamente.


"Hang Chi!"


"Hang Chi è rimasto ferito!"


I giovani presenti erano i geni più sbalorditivi tra i loro coetanei, quindi naturalmente avevano una vista eccellente. Dopo aver esultato per un po', scoprirono che Hang Chi era in pessime condizioni!


"Oh no!"


Tutti sussultarono. I giovani d'élite che stavano esultando si zittirono immediatamente.


In una battaglia di gruppo, la difesa era l'aspetto più difficile. Gli attacchi colpivano una persona, ma la persona che faceva da scudo si sarebbe dovuta difendere da due assalti; naturalmente sarebbe stata più in difficoltà!


Il pubblico umano si incupì. Se Hang Chi fosse stato sconfitto, come avrebbero continuato a combattere?


"Hang Chi, non preoccuparti della difesa, attacchiamo insieme."


Disse rapidamente Zanna di Drago ad Hang Chi tramite una trasmissione di vera essenza. Era ben consapevole che era impossibile per il monaco sopportare un attacco simile.


"Impossibile. Le mie capacità offensive sono inferiori a quelle difensive. Se rinunciamo al nostro vantaggio, inevitabilmente ci attaccheranno. Anche se ci feriremo a vicenda, finiremo in condizioni ancora peggiori delle loro. Questo perché uno di loro è un saggio e l'altro è un ibrido. Entrambi hanno fisici formidabili e le loro capacità difensive sono straordinarie!"


Hang Chi analizzò con calma la situazione sul campo di battaglia. Attaccare con Zanna di Drago per lui sarebbe stato come un suicidio.


"Allora lascia che sopporti la pressione con te." Disse Zanna di Drago.


"Non c'è bisogno. Non primeggi in difesa. Ci si può immaginare cosa succederebbe se una spada venisse utilizzata come uno scudo. Probabilmente potrò sopportare di nuovo un attacco del genere. Devi cogliere quest'occasione per attaccare e finire questo incontro durante il prossimo scambio!"


Quando Hang Chi fece questa decisione, Zanna di Drago si sentì come se qualcuno gli avesse strappato il cuore. Temeva che gli sarebbe accaduto qualcosa.


In questo duello, anche se era presente la vecchia generazione sia degli umani che dei saggi, questo non significava che erano al sicuro. Se entrambe le parti avessero attaccato con tutte le forze, allora avrebbero rischiato di morire!


"Non preoccuparti, so cosa sto facendo." Hang Chi sembrava aver capito i timori di Zanna di Drago. "Che sia io o loro, nessuno di noi morirà qui, sarebbe troppo stupido. Per la grande calamità tra mille anni, per la mia via buddista e la strada delle arti marziali, non morirò qui."


"Bene!" Zanna di Drago strinse i denti mentre stringeva la sua arma.


In quel momento Hei Yan e Yao Yu si alzarono, puntando le loro lame verso i loro avversari.


"Non siete male! E pensare che mi avete ferito. Ma che peccato per voi che non attaccherà più! Ora morite!"


In quel momento il corpo di Hei Yan emise una serie di scricchiolii. Il suo intero corpo iniziò a gonfiarsi, riempiendosi di muscoli! La sua espressione divenne feroce e la spina dorsale iniziò a crescere, allungandosi fino a diventare una coda affilata e un lungo corno sulla testa, gli erano emersi anche molti spuntoni dalla schiena.


Le sue braccia erano diventate spesse e lunghe, trasformandosi in artigli affilati. Le sue gambe si irrobustirono. Con un solo passo, poteva frantumare il terreno sotto di sé.


"Questa è..." Molti umani rimasero scioccati.


Tra il pubblico, un giovane d'élite della razza dei saggi iniziò a parlare con orgoglio: "Ahah, questa è la metamorfosi della nostra razza! Alcuni grandi clan della mia razza possiedono questa abilità!"


"Lord Hei Yan possiede la stirpe di un antico saggio. Dopo essersi trasformato, il suo fisico ottiene una forza terrificante!"


La razza dei saggi avevano diverse abilità di metamorfosi a seconda delle varie stirpi che avevano ereditato. Erano la razza con il corpo mortale più potente. Dopo essersi trasformati, sarebbero riusciti a sbloccare il potere latente in loro e rilasciare tutta la loro potenza.


Naturalmente la metamorfosi richiedeva una quantità terrificante di energia. Tra le varie stirpi, alcune avevano forme diverse, consumavano differenti quantità di energia e avevano varie durate.


<em>Bang!</em>


I quattro arti di Hei Yan picchiarono a terra. Prese lo spadone in bocca e scattò in avanti, come un antico dinosauro. Il suo corpo era diventato molto più grosso e la esile Yao Yu lo stava cavalcando.


Yao Yu brandiva la sua spada, le sue ali stavano ardendo di fuoco nero.


La donna e la bestia selvaggia si lanciarono sui due avversari. Seminavano distruzione ovunque andassero. Ogni passo che facevano, la montagna della Cenere Sanguigna sembrava vibrare.


Zanna di Drago cambiò espressione. Questo slancio era fin troppo terrificante!


"Hang Chi! Tu..."


Prima di poter parlare ulteriormente, Hang Chi si era già fatto avanti per sopportare l'impatto!


"Dominio del Samsara, Stupa dalle Otto Sezioni!"


Con un clangore esplosivo, una gigantesca pagoda alta otto piano cadde dal cielo. Questa pagoda era piena dell'aura del grande dao. ogni piano conteneva una creatura divina che emanava luce!


Usare la stupa per sopprimere il vuoto, combinata con la Ruota del Samsara, formava un dominio divino impenetrabile come una fortezza di ferro!


Hang Chi affrontò con freddezza l'attacco dei due.


Quando Zanna di Drago vide Hang Chi affrontare senza paura l'attacco combinato dei due, ne fu colpito. Questa battaglia non era più uno scontro tra geni.


Era una competizione tra umani e saggi. In questo periodo strano e pericoloso, qualsiasi scontro poteva aumentare il morale di una delle due parti, accrescendo le loro possibilità di vincere. Era un'occasione molto preziosa.


Come potevano perdere qui?!


"Occhio del Sangue!"


Il corpo di Zanna di Drago si riempì di energia. I suoi occhi divennero rossi; aveva attivato il terzo stadio delle Pupille Tre Vite: l'Occhio del Sangue!


Dato il suo attuale livello, voler attivare l'Occhio del Sangue era incredibilmente difficile. Tuttavia l'unico modo per vincere era rischiare il tutto per tutto!


<em>Chi chi chi!</em>


Gli occhi di Zanna di Drago erano iniettati di sangue. A causa dell'enorme flusso di energia, i capillari degli occhi si rompevano, formando lacrime di sangue. Strinse i denti, aumentò la presa sulla sua spada e poi si divise in trentadue persone.


32 immagini a specchio!


Usare l'Occhio del Sangue e formare le trentadue copie erano l'attacco finale di Zanna di Drago!


"Annientamento del Vuoto!"


I trentadue Zanna di Drago menarono un fendente insieme. Le loro spade brillanti si intrecciarono insieme, sfrecciando in avanti!
                                


                                



