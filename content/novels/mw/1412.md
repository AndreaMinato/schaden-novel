---
weight: 1412
title: Capitolo 1412 – Combattimento
pubDate: 2025-12-15T08:37:10.364Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>CAPITOLO SPONSORIZZATO, ringraziamo Schiaffe!
0 capitoli in coda (0 di Schiaffe), 0/5
-Buon natale da Schadenfreude</em>


L'arena della Cenere Sanguigna ora era nel caos.


I praticanti di arti marziali umani avevano costruito qualche abitazione ai piedi della montagna. Nel corso degli ultimi giorni, tutti avevano saputo della sfida di Hei Yan, sollevando discussioni accese.


Anche gli altri piani al di fuori del Grande Mondo della Lucentezza ne avevano sentito parlare. Tutti i membri d'élite umani erano furibondi.


Hei Yan non era il campione dell'Incontro di Arti Marziali Assoluto dei saggi, era solo il quinto. Se un saggio del genere potesse schiacciare l'umanità in modo così crudele e selvaggio, allora dove sarebbe andata la loro reputazione?


Se i geni umani fossero stati sconfitti tutti, sarebbe stata una dimostrazione della loro inferiorità rispetto ai saggi. Non avrebbero giocato nessun ruolo in questa grande calamità!


Nel Grande Mondo della Lucentezza c'era un afflusso costante di coltivatori umani. Anche i saggi stavano facendo lo stesso. Ne arrivavano sempre di più, volevano vedere la gloria di Hei Yan mentre sfidava tutti sulla Montagna della Cenere Sanguigna. Si stavano emozionando sempre di più, esultavano costantemente!


"Sono passati già tre giorni."


In una raduna ai piedi della Montagna della Cenere Sanguigna sette coltivatori umani si erano ritrovati per bere vino.


"Il problema ora è che ci sono delle persone che stanno bloccando l'entrata. A meno che Lin Ming o Bing Meng intervengano, nessuno potrà sconfiggere Hei Yan. Dovrebbero sapere già di una questione così importante, e se lo sanno ma non si presentano comunque, allora il morale dell'umanità precipiterà."


"Anche se Lin Ming arrivasse sarebbe inutile. Anche se sconfiggesse Hei Yan, la razza dei saggi ha ancora molti membri d'élite oltre a lui, come il principe imperiale Naqi. Se Lin Ming lo affrontasse..."


Quando arrivò a questo punto, il praticanti di arti marziali si fermò. Hang Chi, terzo in classifica, aveva lottato contro Hei Yan, quinto, e non era comunque riuscito a vincere. Seguendo questa logica, Lin Ming non avrebbe avuto quasi nessuna possibilità di battere Naqi!


Se Lin Ming fosse venuto, forse sarebbe stato picchiato a sangue.


E se avesse perso, allora l'umanità avrebbe perso fiducia in lui.


Mentre diversi praticanti di arti marziali stavano discutendo, nessuno notò che non troppo lontano da loro c'era un giovane vestito di nero con un cappello a cono di bambù. Stava tenendo le braccia vicino al petto, abbracciando una lunga lancia. Era appoggiato con noncuranza contro un grosso albero, sembrava che si stesse fondendo con l'ambiente circostante, così nessuno poteva percepirlo.


Questo giovane era Lin Ming, che finalmente aveva raggiunto il continente del Massacro.


"Non avrei mai pensato che sarebbero accadute così tante cose in pochi giorni. Sembra che Hang Chi abbia perso..."


Lin Ming si alzò e iniziò ad incamminarsi verso le rovine sopra la montagna della Cenere Sanguigna.


Mentre si spostava, fece frusciare l'erba sotto i suoi piedi. Solo allora gli umani che stavano bevendo lo notarono.


Quando si girarono verso di lui, poterono solo vedere la sua schiena che scompariva.


"Quello... quando è arrivato qui?"


.....


<em>Bang!</em>


Un'enorme roccia esplose con un clangore. Un giovane alto dalla costituzione robusta era entrato in campo brandendo uno spadone.


"Hei Yan, ti sfiderò!"


"Tu?" Hei Yan sogghignò. "Sembra che chiunque possa strisciare fino a qui. Non sei degno di sfidarmi!"


"Cos'hai detto?!" Il giovane robusto fece una smorfia. Non era una persona qualunque, era riuscito ad entrare nelle finali dell'Incontro di Arti Marziali Assoluto. Non c'erano speranze per lui di sconfiggere Hei Yan, ma il suo solo desiderio era di lasciare anche solo qualche ferita sul corpo di Hei Yan o di colpirlo."


Hei Yan disse ad una donna vestita di rosso: "Luqi, vai ad affrontarlo."


In questi ultimi giorni erano arrivati anche molti talenti della razza dei saggi. Questa donna vestita di rosso era arrivata al 29esimo posto nel loro Incontro di Arti Marziali; la sua forza non era da sottovalutare. Era ancora più forte di Hua Xuan, uno dei finalisti dell'Incontro di Arti Marziali umano e più talentuoso tra i discendenti degli Empirei.


La donna vestita di rosso balzò in avanti. Senza dare al giovane robusto una possibilità di parlare, menò un fendente con la sua falce mirando verso il suo collo.


La razza dei saggi si concentrava sulla coltivazione del corpo. Molti di loro erano come Hei Yan e avevano delle capacità difensive incredibili. Ma ora, questa donna di fronte a loro era l'esatto opposto. Il suo fisico era estremamente delicato e flessibile, come un pezzo di impasto.


Il giovane robusto non aveva mai affrontato un avversario del genere prima d'ora e finì subito in svantaggio. Fu sconfitto in poche mosse. C'era un enorme divario di forza tra di loro. Da una parte c'era il discendente di un Empireo di alto livello e dall'altra c'era qualcuno che era solo un finalista dell'Incontro di Arti Marziali umano.


"Troppo debole! Va bene anche se Lin Ming e Bing Meng non vengono, ma anche gli altri primi dieci sono morti?" Luqi sogghignò. Si girò e scorse con lo sguardo il pubblico sfidandolo con arroganza: "Chi è il prossimo?"


L'aveva detto forte e chiaro.


Pochissimi umani erano scesi in campo durante questi giorni. Quelli un po' più forti non potevano sconfiggere Hei Yan e quelli un po' più deboli venivano sconfitti direttamente dai suoi seguaci.


Non c'erano molte persone disposte a scendere in campo visto che ciò che li aspettava era la morte.


La donna con l'abito rosso stava solo deridendo con noncuranza gli umani e non si aspettava che una persona avrebbe davvero accettato la sua sfida dopo che aveva spinto quel giovane robusto sull'orlo della morte.


Era un giovane vestito di nero che portava una lancia. La sua figura era snella e dritta, come se lui stesso fosse una lunga lancia, emanando un'aura tagliente e arrogante.


La donna vestita di rosso ridacchiò: "E pensare che c'è davvero qualcuno che vuole morire. In tal caso, lascia che ti aiuti!"


La saggia sollevò la falce e menò un fendente!


Ma mentre lo faceva, non troppo lontano dietro di lei, Hei Yan si accigliò. Non sapeva perché, ma quest'uomo vestito di nero gli dava una grande sensazione di pericolo, allarmandolo...


Questa persona è...


Hei Yan era cresciuto in una giungla selvaggia e pericolosa fin da bambino. Poteva trasformarsi in una bestia e aveva anche l'intuito naturale di un animale. Anche se il giovane era fermo con noncuranza e non sembrava nulla di speciale, Hei Yan poteva sentire un'aura terrificante provenire dal suo corpo.


"Luqi..."


Hei Yan cercò di avvertirla, ma in quel momento il giovane vestito di nero si mosse. Scattò attaccando con la sua lancia!


Sulla punta della sua arma, il potere del fulmine e del fuoco si intrecciarono, emanando una luce brillante e divina!


Il vuoto collassò sotto il suo attacco, gli elementi si scatenavano e una luce di lancia fiammeggiante si precipitò in avanti come un drago dei fiumi rosso e viola che ruggiva al cielo!


<em>Bang!</em>


Ci fu un'esplosione e un bagliore scintillante accecò il pubblico. Luqi gridò miserabilmente mentre ogni sua essenza astrale protettiva veniva ridotta a pezzi. Sputò una boccata di sangue e fu scaraventata a mille piedi di distanza.


Hei Yan fece uno scatto e la prese al volo. Si girò immediatamente per guardare freddamente il giovane vestito di nero.


Questo improvviso cambiamento aveva colto tutti di sorpresa. Sia gli umani che i saggi si erano ammutoliti. Nessuno si era aspettato un ribaltamento del genere. Questa donna vestita di rosso era la grande discendente di un Empireo, ma era stata sconfitta all'istante. C'era un enorme divario tra di loro!


Per arrivare a questo punto, quella persona poteva solo rientrare tra i primi sei in classifica dell'Incontro di Arti Marziali Assoluto umano!


Inoltre la sua arma era una lancia. In tal caso l'identità di questa persona era già famosa!


"Sei Lin Ming?!"


Le pupille di Hei Yan si rimpicciolirono.


"Sì. Non mi stavi cercando?"


Lin Ming si tolse il cappello a cono di bambù e sorrise lievemente. Dopo quasi quattro anni di isolamento, questo era il suo primo incontro. Il suo corpo era pieno di energia repressa che non vedeva l'ora di sfogare.


"Lin Ming?! Sei davvero Lin Ming?!"


Tra i praticanti di arti marziali umani presenti, solo pochi tra loro avevano visto Lin Ming prima d'ora. Ma dopo che avevano assistito alla sua entrata in scena, si riempirono di entusiasmo.


Ora che Hei Yan aveva sconfitto HangChi, i soli membri della giovane generazione della razza umana capaci di contendere con lui erano Lin Ming e Bing Meng.


I ragli di Hei Yan erano continuati per fin troppo tempo. Gli umani presenti desideravano farlo a pezzi a morsi. Ora che finalmente qualcuno si era fatto avanti, come potevano non essere eccitati?


La mentalità dei praticanti di arti marziali era cento volte più salda di quella dei mortali. Potevano sopportare dolori fisici tremendi, coltivare in solitudine per molto tempo e anche resistere alle trame che accadevano nei regni mistici. Ma, quando si parlava di difendere la gloria e la dignità della propria razza, avevano ricevuto un duro colpo.


Dopo essere stati oppressi per così tanto tempo, anche loro si sentivano a disagio.


Per quanto riguardava Lin Ming, era una leggenda agli occhi di molti giovani umani. Molti di loro sapevano già della sua storia, che era asceso dai piani inferiori, un praticante di arti marziali di origini comuni. Arrivare a questo livello era già un enorme miracolo per lui.


Ora si era fatto avanti per affrontare i saggi. D'ora in avanti la sua leggenda sarebbe finita o sarebbe arrivata a livelli ancora superiori!


Nessuno poteva prevedere cosa sarebbe accaduto.


Molti credevano che non sarebbe stato difficile per lui battere Hei Yan. Dopotutto era il secondo in classifica nell'Incontro di Arti Marziali Assoluto. Se non avesse potuto sconfiggere Hei Yan, allora l'umanità avrebbe davvero perso. Quindi Lin Ming doveva vincere questa battaglia.


Ma dopo che Hei Yan avesse perso, chi altro sarebbe sceso in campo allora? Se fosse stato il principe imperiale Naqi, Lin Ming avrebbe potuto vincere comunque?


Da quando la battaglia sulla montagna della Cenere Sanguigna era iniziata, Naqi doveva ancora rivelarsi in pubblico. Il suo nome incuteva paura nei giovani membri d'élite umani; questo potente e misterioso saggio dava loro fin troppa pressione.


Hei Yan volò giù dal cielo. Dopo aver posato Luqi, andò di fronte a Lin Ming.


Mentre lo guardava, mostrò un sorriso crudele.


"Hai davvero osato farti vedere! Voi umani siete proprio coraggiosi. In questi giorni sono scese in campo molte persone per essere picchiate a morte, anche se sapevano che avrebbero perso!"


"Dalle tue parole, credi che uno come te potrebbe battermi?" Lin Ming girò lentamente la punta della sua lancia verso Hei Yan.


"Eheh, forse non ci riuscirò, ma la persona che può farlo è già nelle vicinanze. Per quanto mi riguarda, anche io posso metterti in difficoltà. Chissà chi vincerà questa battaglia!"


Mentre Hei Yan parlava, i muscoli del suo corpo iniziarono a scoppiettare. La sua aura aumentò rapidamente mentre diventava più largo e alto. Spuntoni terrificanti uscirono dalla sua schiena e una coda spessa si allungò fino al pavimento.


<em>Pa pa!</em>


Con un colpo di coda ridusse in polvere la pietra della montagna dura come il ferro divino.


Hei Yan non mostrava più arroganza ora che era di fronte a Lin Ming. Aveva usato la sua metamorfosi fin dall'inizio.


Lin Ming aveva qualche informazione sulla razza dei saggi. Anche se sapeva che potevano trasformarsi, questa era la prima volta che lo vedeva.


"Lascia che ti avverta, quando mi trasformo, le mie dimensioni, la mia forza e la mia velocità aumenteranno di tre volte. Ho sentito che anche tu studi la tecnica di trasformazione del corpo. Ora fammi vedere com'è il vero potere della trasformazione del corpo!"
                                


                                



