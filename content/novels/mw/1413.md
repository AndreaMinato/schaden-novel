---
title: Capitolo 1413 – Peso terrificante
pubDate: 2025-12-15T08:37:10.364Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>Capitolo regolare,
10 capitoli in coda (10 Robis), 0/5
-Buon natale da Schadenfreude</em>


Quando il pubblico vide che Lin Ming ed Hei Yan stavano per iniziare uno scontro brutale, iniziò subito a gridare impazzito.


"Hei Yan! Fa' a pezzi quel moccioso!"


"Uccidilo! Rovinalo!"


Hei Yan era un discepolo principale di una Terra Sacra di una Vera Divinità. La sua reputazione era davvero grande.


"Lin Ming, la tua trasformazione del corpo umana non è una tecnica di massimo livello. È un rimasuglio del Concetto dei 33 Cieli. Lascia che ti faccia vedere il divario tra le nostre tecniche della trasformazione del corpo!"


Il concetto dei 33 Cieli era diviso in tre grandi categorie: essenza, energia e divino. Ognuna di esse era divisa in undici variazioni.


La sola trasformazione del corpo aveva undici metodi diversi di allenamento. Alcuni erano più adatti all'umanità, altri ai saggi ed esistevano variazioni per i mostri e gli spirita.


Secondo Hei Yan, solo la trasformazione del corpo dei saggi aveva le fondamenta più grandi ed era anche la variazione più potente.


Hei Yan ruggì e si precipitò su Lin Ming! Sapeva che il suo avversario era estremamente forte, ma era assolutamente sicuro di sé stesso. Voleva usare questa battaglia per diventare famoso in tutto l'universo! Se avesse potuto sfidare imbattuto la razza umana, sarebbe stato un eroe per i saggi e avrebbe ottenuto enormi ricompense. Inoltre, più battaglie vinceva, più sicurezza avrebbe accumulato e questo avrebbe agevolato ancora di più la sua crescita in futuro.


Di fronte alla carica di Hei Yan, gli occhi di Lin Ming brillarono con una luce feroce. Strinse la Lancia del Sangue della Fenice e attivò tutte le Otto Porte Nascoste!


Una terrificante onda d'urto si espanse dal suo corpo. Le rocce sotto i suoi piedi iniziarono a crepitare, formando una ragnatela di fessure!


La trasformazione del corpo di Lin Ming era già arrivata sulla soglia delle Nove Stelle del Palazzo del Dao. Inoltre, quando Lin Ming era entrato nel Palazzo Celeste di Primordius, aveva fatto entrare energia primordiale nel suo corpo. Usando l'energia primordiale pesante come una stella, aveva temprato il suo fisico, sopportando un dolore a cui una persona ordinaria non sarebbe riuscita a resistere.


L'Empireo Primordius aveva sigillato un'enorme quantità di energia primordiale nel suo Portale, vera e proprio energia primordiale, non elementare!


La durezza del corpo di Lin Ming era arrivata a livelli incredibili.


Senza usare vera essenza, né leggi e solo contando sulla sua potenza e la sua essenza astrale, accolse l'assalto di Hei Yan!


"Otto Porte Nascoste: Cento Onde Continue!"


Gridò Lin Ming, riversando tutta la sua forza nella Lancia del Sangue della Fenice. La sua potenza aveva raggiunto quasi un miliardo di jin. Ora, mentre usava questa tecnica, sembrava aver sollevato un'onda anomala!


"Mn?! Lin Ming vuole usare la trasformazione del corpo per affrontare Hei Yan?"


"La trasformazione del corpo non è un dominio in cui gli umani eccellono. Anche se Lin Ming coltiva sia il fisico che l'energia, i suoi metodi non sono straordinari. In realtà eccelle più nel sistema di raduno dell'essenza!"


I praticanti di arti marziali umani gridarono allarmati. I saggi si beffarono di lui, aspettando che Lin Ming fosse scaraventato via da Hei Yan.


"Vuoi proprio morire!"


Ruggì Hei Yan facendo sporgere tre spuntoni dalla sua schiena a mo' di tridente. Grazie al supporto della sua forza fisica, scatenò la sua essenza astrale!


Lin Ming attaccò all'istante con cento colpi di lancia. Questi attacchi si fusero impattando violentemente contro il nemico.


<em>Boom!</em>


Ci fu un'esplosione terrificante che ridusse in polvere enormi pezzi di roccia. Lin Ming fu scagliato all'indietro ed Hei Yan tremò. La barriera di essenza astrale del saggio si era frantumata, ma grazie al suo fisico potente, sopportò le onde d'urto della lancia senza subìre nessuna ferita.


Lin Ming invece era stato scagliato via centinaia di piedi all'indietro. Nonostante fosse illeso, era stato comunque Hei Yan a finire in vantaggio durante questo scontro.


Anche così, Hei Yan rimase incredulo. Questo perché Lin Ming non aveva usato vera essenza!


"Questo ragazzo, come può la sua trasformazione del corpo essere così forte? Che livello ha raggiunto il suo sistema di raduno dell'essenza?"


"Hei Yan, rovinalo, fallo a pezzi!" Iniziarono a gridare i saggi attorno. Il fatto che Lin Ming fosse stato scaraventato indietro li aveva esaltati, le loro urla stavano facendo tremare la terra.


<em>Weng!</em>


Hei Yan si lanciò un'altra volta verso l'avversario. Sui suoi artigli sembrava essersi acceso un fuoco divino. Il vuoto sembrava tremare sotto i suoi colpi. Era difficile immaginare quanto fosse potente questo attacco.


Lin Ming brandì la Lancia del Sangue della Fenice, guardando il nemico precipitarsi verso di lui. Quando aveva usato le Cento Onde continue del Manuale del Tiranno Celeste non era riuscito ad entrare in vantaggio. Hei Yan era specializzato nella trasformazione del corpo. Se Lin Ming fosse riuscito a batterlo subito, allora i suoi anni di coltivazione non sarebbero stati altro che uno spreco.


Comunque la tecnica della trasformazione del corpo di Lin Ming non si limitava alle Otto Porte Nascoste!


"Energia primordiale, emergi!"


Una luce tagliente brillò negli occhi di Lin Ming. Un filo di energia primordiale lasciò il suo mondo interno, coprendo le sue braccia e la Lancia del Sangue della Fenice.


Quel briciolo di energia primordiale era pesante come una stella. Un solo attacco ora sarebbe pesato quanto una catena montuosa di mille chilometri!


"Ti vanti di come la tua trasformazione del corpo non ha rivali, ma fammi vedere se puoi sopportare il peso della mia lancia!"


Lin Ming attivò di nuovo le Otto Porte Nascoste. La Lancia del Sangue della Fenice scattò, piombando verso il nemico come una valanga!


Gli artigli di Hei Yan impattarono contro la lancia.


<em>BOOOM!</em>


Hei Yan tremò. La sua essenza astrale protettiva si frantumò sotto la Lancia del Sangue della Fenice, come se fosse vetro!


"Cosa?!"


Hei Yan era inorridito. Sapeva quanto era resistente la sua barriera, eppure era stata distrutta così facilmente da un colpo noncurante di Lin Ming?!


Poi arrivò il secondo attacco di Lin Ming.


Hei Yan impallidì. Voleva evitarlo, ma in quel momento un potere antico e sconfinato lo avvolse, circondando un raggio di mille piedi. I movimenti di Hei Yan rallentarono!


Spazio primordiale!


"Oh no!"


La velocità di cui Hei Yan era così orgoglioso era stata limitata dallo spazio primordiale. Strinse i denti, scatenando la sua essenza astrale fino al limite mentre usava gli spuntoni sulla sua schiena per resistere all'attacco.


Lin Ming sogghignò e menò un colpo verso il basso. La Lancia del Sangue della Fenice impattò sul dorso di Hei Yan. Questo attacco ruppe direttamente i tre spuntoni e continuò imperterrito a colpirlo, riducendo la sua schiena in poltiglia per poi scagliarlo via!


Hei Yan gridò miserabilmente e precipitò giù come una meteora.


<em>Bang!</em>


Hei Yan cadde a terra con un clangore, facendo schizzare via innumerevoli pezzi di roccia. Sembrava una cometa appena caduta!


"Hei Yan!"


L'improvviso ribaltamento della situazione aveva sorpreso tutti. I praticanti di arti marziali saggi gridarono inorriditi. In quel momento Hei Yan riemerse dalle macerie. La razza dei saggi aveva una difesa terrificante. Anche se aveva ricevuto delle ferite così gravi, Hei Yan era ancora in grado di resistere.


Il suo corpo era ricoperto di sangue. La sua pelle e la sua carne erano pieni di ferite. Mentre guardava in alto, scoprì che Lin Ming era scomparso.


Prima di riuscire a reagire, un peso spaventoso schiacciò la sua schiena.


Questa forza era pesante come 10 milioni di montagne. Nemmeno lui poteva sopportarla.


Tossì miserabilmente mentre tremava.


"Tu...!"


Gli occhi di Hei Yan si iniettarono di sangue. Lin Ming lo stava cavalcando. Al momento la sua forma era simile a quella di una grande tigre e sembrava che fosse la cavalcatura dell'avversario.


Per Hei Yan era una delle peggiori umiliazioni. In quanto praticante di arti marziali orgoglioso, quanto era arrogante? Come poteva permettere ad un umano di cavalcarlo?


Hei Yan ruggì con rabbia. Voleva saltare e farlo scendere, ma in quel momento Lin Ming fuse la sua energia primordiale con la Lancia del Sangue della Fenice e la fece piombare giù!


<em>Peng!</em>


L'asta della Lancia del Sangue della Fenice diede un forte schiaffo alla schiena di Hei Yan, danneggiandola ulteriormente. Dato il peso terrificante che lo schiacciava, Hei Yan tremò e sputò una boccata di sangue. Le sue ginocchia si indebolirono e fu costretto ad inginocchiarsi.


Le rocce crepitavano costantemente sotto di loro. Hei Yan era stato schiacciato!


"Cosa... cosa sta succedendo qui?"


"Sta cavalcando Hei Yan! Un peso terrificante l'ha costretto ad inginocchiarsi. È impossibile per lui opporsi, figuriamoci lanciare via Lin Ming!"


La situazione si era ribaltata rapidamente. All'inizio Hei Yan era entrato in vantaggio quando aveva respinto via Lin Ming, ma dopo era stato picchiato con forza!


Lin Ming strinse la Lancia del Sangue della Fenice e la puntò verso la schiena di Hei Yan. Se non fosse stato per lo spazio primordiale, Hei Yan sarebbe già stato seppellito a terra. Ora non poteva più rialzarsi e vomitò grosse boccate di sangue, tingendo la terra di rosso.


Hei Yan sentiva che questa umiliazione era insopportabile. Si dimenò più che poteva, ma non importava quanto provasse a muoversi, non ci riusciva.


"Dannazione! Maledetto!"


Hei Yan non si era mai sentito così impotente in vita sua. Era sempre stato orgoglioso del suo fisico, ma ora si sentiva schiacciato così tanto che non riusciva a stare in piedi.


Molti praticanti di arti marziali saggi rimasero sbigottiti. Nessuno di loro capiva che sorta di misteri fossero contenuti nella Lancia del Sangue della Fenice e perché Hei Yan fosse stato schiacciato così tanto da non potersi rialzare.


Anche i coltivatori umani erano confusi. Ma questo non li fermò dall'esultare per Lin Ming. Da quando la grande calamità era iniziata e la razza dei saggi li aveva invasi, gli umani avevano subìto una sconfitta dopo l'altra!


Il solo incidente che aveva potuto mostrare la loro forza era stato le trattative del Monte Potala e il rifiuto totale di Sogno Divino di accettare le condizioni della razza dei saggi. Allo stesso tempo, nonostante il divario di uno stadio e mezzo, Lin Ming aveva sfidato il Sacro Figlio di Zaohua in una battaglia all'ultimo sangue tra cento anni. Tuttavia, mettendola in termini più piacevoli, Lin Ming aveva mostrato un grande coraggio. Se uno fosse stato più duro, allora avrebbe detto che era stato uno sciocco che aveva fatto il passo più lungo della gamba.


In questi ultimi giorni, gli umani erano stati oppressi e derisi più e più volte dai saggi. Avevano disperatamente bisogno di una vittoria per aumentare il loro morale!


"Lin Ming! Lin Ming!"


"Rovinalo così tanto da non farlo rialzare mai più!"


Gridarono i coltivatori umani, sfogandosi.


In quel momento però risuonò una voce indifferente.


"Basta!"


Questa voce sembrava provenire dal gelido abisso infernale, zittendo l'intero campo di battaglia.


I membri d'élite umani sussultarono e si raggelarono.


La voce aveva attirato l'attenzione di Lin Ming, che preparò la lancia e guardò verso l'alto.


Lo spazio si stava distorcendo, facendo apparire un giovane vestito di bianco. Il suo viso non era troppo bello, ma la sua aura era feroce. Era pallido come la giada bianca e il suo sguardo era tagliente. Il suo intero corpo emanava un'aura malvagia.
                                


                                



