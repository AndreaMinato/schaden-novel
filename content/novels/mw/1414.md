---
weight: 14140
title: Capitolo 1414 – Sfidare il Principe Imperiale
pubDate: 2025-12-15T08:37:10.364Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>Capitolo regolare,
10 capitoli in coda (10 Robis), 0/5
da editare
-Buon natale da Schadenfreude</em>


La comparsa di questo giovane attirò subito l'attenzione di tutti i presenti.


Quando i praticanti di arti marziali saggi lo videro, iniziarono ad alzarsi con entusiasmo.


"Il principe imperiale Naqi!"


"È davvero il principe imperiale!"


La razza dei saggi era estremamente gerarchica. I coltivatori più potenti ricevevano un'ammirazione sconfinata e perfino venerazione dagli altri, e i geni migliori avevano una reputazione straordinaria!


Inoltre il titolo di principe imperiale era stato conferito personalmente dal Sovrano dei Saggi Zaohua; aveva un significato sbalorditivo.


Tra i membri della giovane generazione, la posizione di Naqi era inferiore solo al Sacro Figlio di Zaohua. Erano entrambi grandi geni nati in un periodo prosperoso per i saggi, ed entrambi avevano moltissime possibilità di diventare una Vera Divinità.


Allora, anche se Naqi non fosse riuscito a diventare il Sovrano dei Saggi, sarebbe potuto diventare un secondo Sovrano, una posizione non di molto inferiore al primo.


"È Naqi!"


 Per molti dei coltivatori umani questa era la prima volta che lo vedevano.


Valeva anche per Lin Ming, che iniziò a deriderlo dicendo: "Finalmente sei apparso. Quanto sei stupidamente pomposo!"


Naqi sogghignò: "Non hai fatto lo stesso? Ti ho aspettato già per molto tempo, ma non ti sei nascosto in isolamento nel monte Potala per tutto questo tempo prima di rivelarti oggi?"


Disse Naqi mentre atterrava lentamente sul campo di battaglia. Era a cento piedi di distanza da Lin Ming, proprio di fronte a lui.


In quel momento la Lancia del Sangue della Fenice di Lin Ming era ancora puntata verso il corpo di Hei Yan, che stava sanguinando copiosamente con la spina dorsale quasi spezzata. Le sue ossa e la sua cartilagine erano state distrutte e i suoi nervi erano stati gravemente danneggiati.


Anche se i saggi avevano un fisico formidabile dalle capacità rigenerative elevate, sarebbe stato comunque molto difficile riparare questo danno. Avrebbe richiesto una quantità terrificante di tempo e risorse.


"Apprendista Senior... Naqi..."


Hei Yan aveva difficoltà a parlare. Ogni parola fece schizzare altro sangue dalle sue labbra.


Quando i saggi lo videro, si raggelarono. Erano tutti ben consapevoli di quanto era forte Hei Yan. Poteva perfino scagliare una montagna nel mare e creare una nuova isola.


Ma ora Lin Ming aveva usato solo la sua lancia per distruggere ogni sua resistenza. Era stata una scena sconvolgente per loro.


"Come ci è riuscito?"


"Lin Ming è davvero terrificante. Sembra che abbiamo sottovalutato gli umani."


I praticanti di arti marziali saggi rispettavano ogni guerriero, anche quelli nemici. La grande forza di Lin Ming aveva vinto il rispetto e la meraviglia di queste persone. Se Lin Ming avesse assalito questi giovani saggi, li avrebbe massacrati come una tigre in mezzo ad un gregge di pecore. Poteva uccidere facilmente uno qualsiasi di loro, così che requisiti avevano per sdegnare qualcuno che poteva annientarli come desideravano?


Tuttavia Naqi non era impressionato. Si limitò a fissare la Lancia del Sangue della Fenice per poi dire: "Non mi sarei mai immaginato che saresti riuscito a raffinare energia primordiale!"


Naqi rivelò la verità dietro l'asso nella manica di Lin Ming, facendolo sussultare. Il dao primordiale era incredibilmente misterioso e nemmeno diversi Re del Mondo sarebbe riuscito a riconoscere lo spazio o l'energia primordiale. L'energia primordiale esisteva nello stadio iniziale dell'universo e, dopo l'evoluzione del cosmo, era quasi scomparsa trasformandosi in ogni altro tipo di materia.


L'Empireo Primordius era stato il solo a poter coltivare il dao primordiale perché aveva ottenuto una grande occasione fortunata.


Lin Ming divenne vigile. Non doveva fare attenzione solo alla sua forza, ma anche alla sua esperienza.


Naqi sorrise, come se avesse capito cosa pensava: "È strano che riconosca l'energia primordiale? Non sapevi che 100.000 anni fa un tempo c'era un umano Empireo che utilizzava il dao primordiale e che questa persona è morta per mano della mia razza? Abbiamo ottenuto molti dei suoi tesori e anche parte della sua energia primordiale." 


Ogni sua parola suonò incredibilmente irritante per le orecchie di Lin Ming, che si incupì'. L'Empireo Primordius era il suo mentore ed era morto a causa dei saggi. Lin Ming non aveva altra scelta se non vendicarlo se possibile. Ora le parole crudeli di Naqi avevano passato il limite.


Lin Ming si infuriò. Il peso della Lancia del Sangue della Fenice aumentò costantemente e la sua asta affondò ancora più in basso. Con un crepitio, si ruppero altre ossa. Hei Yan vomitò ancora di più sangue, il suo corpo tremava incessantemente. Al momento non poteva nemmeno più gridare. Il suo scheletro era stato quasi ridotto in polvere e i suoi organi erano diventati quasi una poltiglia.


Naqi si accigliò. Disse freddamente: "Lin Ming, possibile che tu non sappia che i duelli nella montagna della Cenere Sanguigna sono stati riconosciuti dalle figure di alto livello del Monte Potala e dai saggi? È solo un duello e, a meno che non ci siano incidenti, nessuna delle due parti può uccidere l'altra!"


Era la verità. Quando il Monte Potala aveva mandato Hang Chi e Zanna di Drago, avevano già capito che le loro possibilità di vincere non erano così elevate. Era anche impossibile per loro mandare le loro future speranze in una trappola mortale, così avevano preso l'iniziativa per concordare queste condizioni.


Lin Ming rimase in silenzio per un momento. Poi mise da parte la Lancia del Sangue della Fenice e l'enorme pressione svanì all'improvviso. Questo cambiamento fece tremare ancora una volta Hei Yan, facendogli vomitare un'ultima boccata di sangue per poi svenire sul posto.


Non troppo lontano, i praticanti di arti marziali saggi rimasero tutti in silenzio. Lin Ming era troppo terrificante. Il fisico e le capacità difensive di Hei Yan erano rinomate, eppure era stato ridotto in poltiglia. Non sembrava nemmeno più vivo.


"Umpf!" Naqi sbuffò freddamente. Con un cenno della mano, fece entrare Hei Yan in una dimora che portava con sé.


Naqi non perse tempo a litigare per come Lin Ming aveva aggravato le ferite di Hei Yan quando gli aveva tolto la lancia di dosso. Si limitò a sogghignare dicendo: "Dato che puoi ridurre così Hei Yan, sembra che tu sia un po' più forte di quanto avessi previsto, ma... eheh, durante le trattative al Monte Potala hai sfidato il mio apprendista Senior Wumo, il Sacro Figlio di Zaohua... quanto sei stato stupito.
Non sei diverso da un bambino che sta giocando con una fionda in mezzo a due eserciti, sfidando il generale nemico. Se non fosse per la situazione speciale delle negoziazioni e il fatto che non potevamo indebolire la nostra carica, perché l'apprendista Senior Wumo si sarebbe disturbato a risponderti? Per lui non sei nient'altro che una formica!"


Lin Ming aveva un'espressione fredda e calma. Chiese in risposta: "Dal tuo tono credi di potermi schiacciare come una formica?"


"Ahahah, sembra che tu abbia davvero fretta di essere schiacciato. Nonostante tu sia un po' più forte di quanto pensassi, questo ti rende a stento degno di lottare contro di me. Credi davvero di essere invincibile tra la tua generazione? Hai solo combattuto due battaglie e, nonostante non sembra che tu abbia consumato troppa energia, non voglio che tiri fuori qualche scusa quando ti sconfiggerò. Ti darò tre giorni di tempo per riprenderti. Combatteremo tra tre giorni!"


Naqi incrociò le braccia al petto, il tono della sua voce era pieno di disprezzo, come se sdegnasse il resto del mondo. Sembrava che non fosse minimamente preoccupato di scontrarsi con Lin Ming.


"Questo tipo è fin troppo impertinente!"


"Chi diavolo chi si crede di essere?"


I praticanti di arti marziali umani non riuscivano a sopportarlo. Anche così, non avevano altra scelta se non ammettere che era incredibilmente potente. Fino ad ora nessuno aveva scoperto quali fossero i suoi limiti. Non sapevano nemmeno che tecniche usasse o che assi nella manica nascondesse.


Il secondo in classifica dell'Incontro di Arti Marziali Assoluto umano e il campione di quello dei saggi, questa era una battaglia in cui gli umani riponevano poca sicurezza.


Un discendente di una Vera Divinità. Questa reputazione li opprimeva, soffocandoli. Molti di loro stavano tifando per Lin Ming, ma di fronte ad un avversario così potente non erano affatto sicuri.


Non troppo lontano dal campo di battaglia, uno Zanna di Drago vestito di nero e Hang Chi con il suo abito di lino bianco stavano guardando il centro del campo di battaglia: "Sono passati nove anni, ma Lin Ming ha davvero fatto grandi progressi. Forse... la sua leggenda continuerà oggi." Disse piano Hang Chi. Teneva perle in mano e cantilenava preghiere buddiste. Zanna di Drago invece strinse i pugni, chissà cosa stava pensando.


Lin Ming strinse la Lancia del Sangue della Fenice e guardò il principe imperiale Naqi. Sogghignò e poi sollevò lentamente la punta dell'arma, indicando la fronte del nemico.


"Tre giorni sono troppo lunghi. Quei due combattimenti di prima erano solo un riscaldamento. Finiamola ora."


Anche le parole di Lin Ming furono arroganti. La battagliua contro la donna vestita di rosso non era stata nulla di che, ma lo scontro con Hei Yan poteva essere considerato intenso. Hei Yan stesso non era un nessuno, ma Lin Ming lo aveva chiamato un riscaldamento.


"È così..." Naqi sorrise in modo sempre più malvagio mostrando la punta dei suoi canini: "Dato che hai così fretta di essere sconfitto, lascia che esaudisca il tuo desiderio."


<em>Clang!</em>


Con un grido chiaro e sonoro, Naqi estrasse una lunga lancia nera come la pece dal suo anello spaziale.


Anche l'arma di Naqi era una lancia!


"Una lancia? Interessante!"


Lin Ming guardò Naqi, pieno di spirito combattivo. Poteva sentire che Naqi non era affatto debole. Nonostante Naqi non fosse arrogante, possedeva una forza indescrivibile!


"Devo sconfiggere il Sacro Figlio di Zaohua, così come primo passo, ti batterò qui!"
                                


                                



