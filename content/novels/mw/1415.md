---
weight: 1415
title: Capitolo 1415 – Combattere contro il principe imperiale
pubDate: 2025-12-15T08:37:10.364Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>Capitolo regolare,
10 capitoli in coda (10 Robis), 0/5
da editare,
-Buon natale da Schadenfreude</em>


Forti venti ulularono. Nelle rovine cupe e desolate sopra la montagna della Cenere Sanguigna, i lunghi capelli di Naqi danzarono nell'aria insieme ai suoi abiti.,


Il suo sguardo era tagliente come una saetta. Teneva la mano sinistra dietro la schiena e con la destra teneva una lancia. La lancia lunga nove piedi puntò verso terra, emanando una luce fredda. Insieme a quest'arma, Naqi sembrava alto e dritto come un pino.


Solo lui era nobile!


Soltanto la sua aura faceva provare una venerazione sottomessa. Si poteva sentire una pressione terrificante solo stando di fronte a lui.


Questa era l'aura di un futuro sovrano!


Era uno slancio che Naqi aveva accumulato per moltissimo tempo. Sconfiggendo costantemente geni allo stesso livello, il livello della sua sicurezza era aumentato sempre di più. Combinato con la sua forza terrificante, questa aura era ciò che lo rappresentava!


"Questo Naqi è davvero straordinario!"


"Inevitabilmente avrà un ruolo nella futura grande calamità. Potrebbe perfino diventare uno dei generali principali!"


Anche se i praticanti di arti marziali umani non potevano sopportare Naqi e volevano farlo a pezzi, non poterono che riconoscere quanto era terrificante.


Questo tipo di persona aveva un potenziale incredibile. Quando la vera guerra della grande calamità sarebbe arrivata, sarebbe migliorato costantemente, evolvendo finché non avesse conquistato una gloria incredibile.


Di fronte ad un tale Naqi, Lin Ming mostrò un'espressione fredda. Tenne la Lancia del Sangue della Fenice in una mano e la sporse in avanti. L'arma lunga dieci piedi sembrava ferrea e inamovibile.


"Divertente!"


Naqi sorrise, ma all'improvviso il suo sguardo mostrò una luce fredda e le rocce sotto i suoi piedi esplosero.


<em>Bang!</em>


Mentre l'aria tremava attorno a lui, Naqi fece la sua mossa!


La sua velocità aveva raggiunto un livello inimmaginabile. La lancia nera come la pece sembrava una saetta cupa, puntava verso la gola di Lin Ming come un bacio del dio della morte!


Questo attacco improvviso colse tutti alla sprovvista. Aveva raggiunto una velocità e un potere estremi; perfino un Lord Divino sarebbe stato sconfitto immediatamente senza avere possibilità di resistere.


In quel momento anche Lin Ming si mosse. Fissò la sua percezione su Naqi. Era preparato fin dall'istante in cui l'essenza astrale aveva iniziato ad eruttare dal corpo dell'avversario.


La Lancia del Sangue della Fenice avanzò. L'immenso potere del fulmine e del fuoco che aveva conservato nell'Albero del Dio Blasfemo attaccò a mezz'aria.


<em>Bang!</em>


Sembravano saette divine. Le onde d'urto sollevarono i detriti attorno che poi furono spazzati via da un selvaggio vortice di energia. La terra tremò e la luce divina si diffuse in ogni direzione. Nel cielo oscuro sembrò apparire un sole rotondo.


Fortunatamente erano tutti in all'erta e non erano troppo vicini al campo di battaglia. I praticanti di arti marziali più esperti avevano creato incantesimi protettivi di fronte ai membri della giovane generazione, ma nonostante questa precauzione, queste barriere furono colpiti con forza dalle ondate di energia e rischiarono di esplodere.


<em>Hu!</em>


L'esplosione accecante degli elementi continuò per diversi secondi per poi calmarsi lentamente. Il cielo era pieno di un'immensa quantità di rocce ridotte in polvere. La sabbia fu sollevata dal vento, offuscando l'atmosfera dell'intera montagna della Cenere Sanguigna.


"Quanto è terrificante!"


"E pensare che è una battaglia tra un giovane negli stadi intermedi del Divine Transformation e negli stadi avanzati del Transformation dei saggi. È difficile immaginarlo... perfino una battaglia tra Sacri Lord non raggiungerebbe questa intensità!"


"Questo principe imperiale Naqi e Lin Ming sono entrambi geni nati poco prima della grande calamità. Uno è un saggio e l'altro è umano. Tra cento milioni di anni, la loro forza arriverà ad un livello che non potrà essere compreso dalla gente comune!"


"Questo sarà un combattimento tra supremi talenti; chi emergerà vittorioso?"


I praticanti di arti marziali umani all'inizio mancavano di fiducia, ma quando videro l'aura di Lin Ming sollevarsi come un raggio di luce, iniziarono a provare un po' di speranza. Se Lin Ming, il secondo in classifica dell'Incontro di Arti Marziali Assoluto, poteva sconfiggere il primo in classifica della gara dei saggi, allora l'umanità si sarebbe riempita di orgoglio e felicità. Altrimenti sarebbero stati seminati. Tutti sapevano che, nonostante Lin Ming fosse finito secondo, in realtà era quasi allo stesso livello di Bing Meng. Nessuno poteva capire chi era più forte tra i due.


Se Lin Ming avesse perso qui, avrebbe rappresentato la sconfitta di ogni giovane membro d'élite dell'umanità!


"Puoi davvero ricevere il mio colpo di prova così facilmente. Sei proprio degno di essere il mio avversario!" Mentre parlava, gli occhi di Naqi brillavano.


I praticanti di arti marziali attorno rimasero senza parole. Un attacco così feroce era solo un colpo per capire le capacità dell'avversario, era troppo ridicolo.


Naqi avanzò un passo alla volta. Mentre lo faceva, le fiamme sembrarono avvolgere il suo corpo. Non era vero fuoco, ma l'essenza astrale che era diventata così potente da sostanzializzarsi.


1000 piedi, 900 piedi, 800 piedi...


Così Naqi si avvicinò sempre di più a Lin Ming. La trasformazione del corpo dei saggi eccelleva nel combattimento ravvicinato. Il sistema di raduno dell'essenza umano invece primeggiava nello scontro a lunga distanza. In questi ultimi giorni, quando gli umani avevano lottato in missione per il Grande Mondo della Lucentezza, avevano capito subito che non potevano permettere ai saggi di avvicinarsi e iniziare un combattimento ravvicinato. Altrimenti, in una situazione alla pari, c'era una possibilità del 70% di morire!


"Lin Ming, sta attento!"


"Scappa!"


Gridarono con ansia molti praticanti di arti marziali. Ma Lin Ming si limitò a guardare Naqi avvicinarsi, senza muoversi.


"Oh? Hai del coraggio! Pensi davvero che la tua trasformazione del corpo abbia raggiunto un livello paragonabile alla mia?"


Mentre parlava, Naqi arrivò a soli 100 piedi da Lin Ming. Un grande maestro sarebbe riuscito a coprire questa distanza in un batter d'occhio. Era praticamente come un incontro ravvicinato.


<em>Ka ka ka!</em>


Tutte le giunture di Lin Ming scricchiolarono. Aveva attivato le Otto Porte Nascoste al limite. La forza nascosta in lui era come un vulcano che poteva eruttare da un momento all'altro!


"Interessante! Ahah, allora fammi vedere quanto vale la tua trasformazione del corpo!"


Naqi ruggì in modo terrificante mentre una luce ardente copriva il suo corpo. Delle strane rune iniziarono ad apparire sul suo viso. I suoi capelli si allungarono e un paio di zanne affilate si estese dagli angoli della sua bocca, come degli spuntoni. I suoi gomiti e le sue ginocchia si allungarono, facendo emergere degli spuntoni d'osso affilati e delle scaglie dorate iniziarono a coprire il suo intero corpo.


Naqi aveva completato la sua metamorfosi a soli cento piedi da Lin Ming!


Solo pochi guerrieri tra i saggi possedevano questa abilità.


Nonostante non si potesse dire che ogni saggio che poteva trasformarsi fosse più potente di quelli che non ne erano capaci, era un fatto che diversi membri di alto livello avessero tutti questa abilità!


Quando Naqi si trasformò, scatenò un'energia terrificante. Anche i praticanti di arti marziali umani a dieci chilometri di distanza si sentirono sotto pressione, figuriamoci Lin Ming. Si poteva immaginare quanta forza dovesse affrontare Lin Ming! Un normale praticante di arti marziali sarebbe caduto a terra tremando, perdendo ogni capacità di opporsi!


Molti saggi si inginocchiarono, pregando rivolti verso il principe imperiale Naqi. Nonostante fosse uno strano spettacolo per gli umani, qualcosa che non potevano capire, per i saggi era una risposta naturale che nasceva dal loro istinto.


Per una persona che venerava un potente fisico mortale, questa era l'adorazione che provavano incontrando un membro così magnifico della loro razza!


La stirpe di Naqi era una delle migliori tra quelle dei saggi. Era degno della loro adorazione!


Lin Ming si limitò a sollevare la Lancia del Sangue della Fenice, il suo sguardo era gelido come il ghiaccio.


"Quanto sei coraggioso! Un praticante di arti marziali che raduna essenza è davvero capace di sopportare la mia pressione ad una distanza così ravvicinata! Allora fammi vedere se sei forte o solo stupido!"


Mentre rideva, Naqi strinse la lancia e scagliò il suo attacco!


La potenza di questo colpo era titanica, sembrava che una montagna alta centomila piedi fosse caduta dal cielo! Anche il vuoto collassò sotto questa pressione. Nessuno nel raggio di cento piedi sarebbe potuto sfuggire a Naqi. Finché la sua arma fosse precipitata dal cielo, Lin Ming sarebbe rimasto ferito gravemente anche se aveva attivato le Otto Porte Nascoste!


Molti praticanti di arti marziali gridarono di paura, aspettandosi di vedere Lin Ming ridotto a pezzi. Ma i movimenti di Naqi si irrigidirono all'improvviso, rallentando di molto.


Cosa?!"


Naqi sentì un'aura vasta e sconfinata coprire lo spazio nel raggio di cento piedi. L'atmosfera di quest'area divenne pesante, avvolta da una terrificante forza gravitazionale che ostacolava ogni suo movimento. E, sulla sua lancia, vagava una traccia di energia grigia. Questa energia grigia era sottile come il filo di una ragnatela, ma la sua arma non riusciva a tagliarlo. Aveva rallentato il suo slancio della metà!


Lin Ming aveva usato lo spazio primordiale!


Lo spazio primordiale era la fusione degli intenti marziali demoniaco, mortale e divino. Simultaneamente conteneva anche vera energia primordiale.


L'energia primordiale era pesante come una stella. Se questi fili sottili si fossero intrecciati insieme, avrebbero formato una gigantesca ragnatela e qualunque praticante di arti marziali che cadeva nello spazio primordiale sarebbe stato come una mosca che cadeva in una rete di energia, incapace di opporsi!


Un solo filo di energia primordiale era qualcosa che perfino un Re del Mondo avrebbe avuto difficoltà a tagliare. Se avesse formato una rete, si poteva immaginare quanto sarebbe diventato resistente!


Naturalmente Lin Ming doveva ancora arrivare a questo livello. Aveva semplicemente usato un piccolo filo di energia primordiale, ma questo aveva già causato un enorme ostacolo per Naqi.


In quel momento Lin Ming colse l'occasione per colpire!


La luce di lancia abbagliante raggiunse la sua massima velocità. Un colpo che non contava primariamente sulla forza, ma solo sulla rapidità!


Lin Ming voleva attaccare Naqi prima che radunasse l'essenza astrale che aveva usato e trapassare le sue difese!


Lin Ming poteva immaginare che le capacità difensive di Naqi erano davvero terrificanti. Se Naqi avesse stimolato al limite le sue capacità difensive, allora Lin Ming avrebbe potuto ferirlo solo con il Giudizio del Dao Celeste.


Ma non c'era il tempo di usarlo adesso. Ciò che doveva fare Lin Ming ora era prendere l'iniziativa e trapassare il corpo di Naqi attaccando con tutte le sue forze. Visto il fisico potente del nemico, era impossibile vincere con un solo attacco, ma sarebbe riuscito a ferirlo gravemente!


"Le leggi dello spazio e del tempo!"


Quando la Lancia del Sangue della Fenice scattò in avanti, il tempo attorno rallentò. Solo la lancia rossa era arrivata alla massima velocità.


Questo insieme al gran successo nella comprensione delle leggi dello Spazio e del Tempo, avevano creato un colpo dallo slancio soverchiante!


Tuttavia, proprio quando la lancia aveva raggiunto il petto di Naqi, lo spazio attorno sembrò cadere nell'oscurità. Poi il tempo si distorse e lo spazio si ritirò. Una forza invisibile piombò verso il basso e fece tornare alla normalità il flusso temporale.


<em>Puff!</em>


Il sangue schizzò. Naqi si ritirò di un passo. Nonostante sembrasse solo un semplice passo, in realtà era arretrato di mille piedi!


La sua mano si teneva il petto, il sangue scorreva tra le sue dita. Stava guardando Lin Ming con stupore.
                                


                                



