---
weight: 14160
title: Capitolo 1416 – Il Potere di Naqi
pubDate: 2025-12-15T08:37:10.364Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>Capitolo sponsorizzato, ringraziamo Robis!
9 capitoli in coda (9 Robis), 0/5
da editare,
-Buon natale da Schadenfreude</em>


Naqi non era sorpreso dalle leggi del Tempo e dello Spazio di Lin Ming, ma dal livello dello spazio primordiale. Quando si era avvicinato a lui, Lin Ming non aveva fatto nemmeno un passo indietro, e questo perché poteva affidarsi al suo spazio primordiale. Più l'area del campo di forza fosse stata ristretta, più grande sarebbe stata la sua potenza!


In altre parole, fin dall'inizio Lin Ming non aveva temuto affatto un combattimento ravvicinato. Aveva già ideato il suo piano fin da quando il principe imperiale si stava avvicinando. Aveva aspettato il momento in cui il suo nemico avrebbe colpito per lanciare un contrattacco e coglierlo di sorpresa.


Tuttavia aveva fallito.


Lin Ming era sbalordito. Anche se non aveva sottovalutato Naqi, non si sarebbe mai immaginato che avrebbe avuto una comprensione così elevata delle leggi.


Naqi aveva appena utilizzato tre leggi diverse, in particolare quelle dello spazio e del tempo. Nonostante non fosse riuscito a raggiungere il suo livello, aveva raggiunto il concetto di quinto livello. Se lo avesse usato solo per difendersi, allora sarebbe stato solo lievemente inferiore a Lin Ming e questa piccola differenza aveva permesso alla Lancia del Sangue della Fenice di infilzare il suo petto.


Il potere difensivo di Naqi era terrificante. Era impossibile che quel lieve affondo trapassasse il suo cuore. Anche se Lin Ming era riuscito a rompere la sua pelle dura come il ferro divino, era stato interamente grazie alla forza delle Otto Poirte Nascoste. Altrimenti non sarebbe riuscito a fargli nemmeno un graffio!


"Naqi è ferito!"


Molti notarono il sangue che trapelava dalle dita di Naqi. I praticanti di arti marziali saggi ne furono così scioccati da rimanere senza parole.


Per loro Naqi era un'esistenza invincibile tra i suoi coetanei. Il solo che poteva sfidarlo sarebbe stato il Sacro Figlio di Zaohua di diverse decine di anni fa!


Eppure Naqi era stato ferito.


Tutti avevano notato che il colpo aveva causato solo una lieve ferita e non aveva nemmeno influenzato le capacità combattive di Naqi. Nemmeno un umano l'avrebbe considerata una lesione rilevante, ma i saggi erano comunque increduli.


Questo perché Naqi era un'esistenza leggendaria per loro!


I coltivatori umani strinsero i pugni, non esultarono. Guardavano il campo di battaglia con nervosismo. Non erano riusciti a capire nulla dello scambio di prima e il risultato dello scontro era ancora incerto.


Naqi si guardò le mani macchiate di sangue. Stese la lingua e si leccò le dita, sembrava un mostro demoniaco.


"Non mi aspettavo che non solo avresti ricevuto l'eredità dell'Empireo Primordius, ma che avessi allenato il Dao Primordiale fino a questo punto. Ti ho sottovalutato." Mentre parlava, i muscoli sul petto di Naqi si contorsero. La ferita che Lin Ming aveva lasciato si rigenerò con una velocità visibile ad occhio nudo.


Che potere rigenerativo anormale!


Era perfino superiore a quello di Lin Ming.


Lin Ming guardò la ferita che aveva lasciato svanire. Disse freddamente: "Nemmeno io mi aspettavo che avresti compreso le leggi ad un tale livello anche se sei un saggio."


"Ahahah!" Naqi rise. "Il sistema di raduno dell'essenza ha undici strati nei trentatré Cieli del Dao. Le Nove Distruzioni e le Nove Trasformazioni che l'umanità allena è solo una variazione. Esistono anche sistemi del raduno dell'essenza che possiamo coltivare. Credevi che solo gli umani potessero coltivare il corpo e l'energia?"


"Sì, sia gli umani che i saggi sono allo stesso livello. I saggi eccellono nella trasformazione del corpo e gli umani nel raduno dell'essenza. Questo significa anche che le Nove Distruzioni e le Nove Trasformazioni dell'umanità sono il sistema più potente degli undici dao! Ora fammi vedere chi tra di noi è più potente!"


Sia Lin Ming che Naqi coltivavano sia il corpo che l'energia. Erano entrambi geni impareggiabili sotto questo aspetto, avevano intrapreso dei percorsi simili, come se fossero stati guidati dalle mani del fato.


Naturalmente Lin Ming non coltivava solo queste due vie, ma anche l'anima.


Era sicuro che allenare tutte e tre queste parti fosse difficile, ma che fosse necessario se aveva intenzione di arrivare al picco delle arti marziali, questa era la verità più universale al mondo.


<em>Bang!</em>


Lin Ming e il principe imperiale Naqi si scontrarono di nuovo. L'impatto incredibile fece tremare la terra.


Una terrificante onda d'urto si sollevò come un'onda, estendendosi all'infinito!


Lin Ming e Naqi iniziarono entrambi un brutale scontro ravvicinato. Ogni attacco era devastante, creava enormi crateri a terra e riempiva il cielo di polvere. Guardandoli dall'altro, si poteva vedere che stavano scavando lentamente una voragine rotonda.


In un solo momento, la torreggiante montagna della Cenere Sanguigna era stata ridotta ad un deserto. Innumerevoli rocce erano state polverizzate, spazzate via da enormi tempeste.


"Interessante! Interessante! Sei un rivale degno di farmi entusiasmare! Ma che peccato che il tuo spazio primordiale non può contenere sempre energia primordiale, altrimenti la tua vera essenza non potrebbe sopportarlo. So che stimolare l'energia primordiale pesante come le stelle ti sottopone ad un peso terrificante e che consuma molte energie! Se questo è il limite delle tue capacità, allora perderai!"


Naqi rise selvaggiamente. Sulla sua lancia si accese un fuoco divino. Questa era la sua essenza astrale che stava bruciando all'impazzata.


<em>Ka ka ka ka!</em>


Le giunture di Naqi scoppiettarono di nuovo. Il suo corpo aumentò di nuovo di dimensioni finché non arrivò ad una testa più alto di Lin Ming.


Le sue scaglie diventarono un'armatura di placche d'ossa!


Questa corazza ricoprì l'intero corpo di Naqi. Le sue braccia divennero più robuste e spesse e i canali dei meridiani si diffusero per le sue dita, contorcendosi come vermi. Il suo corpo era pieno di forza e dalle sue scarpe spuntarono degli artigli simili a quelli di un drago.


Sulla sua testa spuntarono delle corna ricurve come quelle di un diavolo. Poi, con un battito, delle enormi ali si spiegarono dalla schiena di Naqi. La sua apertura alare arrivava a 30 piedi.


Il principe imperiale Naqi si era trasformato di nuovo!


"Due metamorfosi?"


"Può trasformarsi due volte?!"


Tutti gli umani rimasero scioccati. Una sola metamorfosi era già spaventosamente anormale, ma Naqi poteva farlo due volte.


Emanava un'aura terrificante. Figuriamoci affrontarlo, perfino le persone a dieci chilometri di distanza sentirono una pressione spaventosa!


Naqi batté i suoi artigli a terra e poi si alzò lentamente. Le sue ali si spiegarono, spazzando via la polvere e la sabbia attorno.


"Il mio clan è uno dei più potenti della nostra razza. Possediamo la stirpe reale e, quando i geni sbalorditivi del mio clan diventano Vere Divinità, possono trasformarsi tre volte! Questa è un'abilità che un Anziano è riuscito a fare durante la guerra santa di 3,6 miliardi di anni fa!"


"Al momento non sono ancora capace di farlo, ma in futuro anche io arriverò a questo livello. Lascerò l'eredità più meravigliosa della storia del mio clan!"


Mentre parlava, Naqi ripose la lancia nel suo anello spaziale. Poi estrasse un'alabarda enorme!


L'arma era lunga 15 piedi; solo la sua testa era lunga quattro piedi! La sua lama era rossa e brillante come quella di una falce. L'asta era spessa come un braccio e nemmeno un uomo adulto sarebbe riuscito a tenerla con una mano. Era ricoperta di immagini di ogni sorta di demone, aveva un aspetto selvaggio e brutale!


Ma questa enorme alabarda era perfetta per l'enorme Naqi.


Lin Ming non dubitava che questa alabarda fosse stata forgiata con qualche tipo di metallo divino speciale. Non solo era dura, ma il suo peso poteva distruggere facilmente una catena montuosa. Probabilmente arrivava a decine o centinaia di milioni di jin di peso!


Era difficile immaginare che forza avrebbe scatenato una volta usata.


Quando gli umani attorno videro Naqi sfoderare la sua arma, tutti si scambiarono occhiate sbigottite, scioccati al punto da essere ammutoliti.


Erano tutti consapevoli che i saggi coltivavano sopratutto la trasformazione del corpo, ma nessuno sapeva a che livello fossero arrivati. Quando videro Naqi, finalmente lo capirono.


La potenza della trasformazione del corpo era oltremodo terrificante!


Come avrebbe fatto Lin Ming ad affrontare un nemico del genere?


Naqi rise selvaggiamente. Dopo aver compiuto due metamorfosi, anche la sua personalità cambiò. Era diventato ancora più selvaggio e arrogante!"


"Lin Ming! Ho detto che lascerò l'eredità più meravigliosa in assoluto nel mio clan! Ora fammi iniziare con te!"


Naqi ruggì e si precipitò verso Lin Ming. Le sue ali si distesero mentre la sua velocità raggiungeva livelli incredibili! Sembrava un drago che si lanciava nel cielo sconfinato!


<em>Hu! Hu!</em>


Le due ali battevano, creando forti venti. Naqi usò la pressione che creavano per lasciare un'enorme voragine nel terreno!


L'alabarda maestosa piombò sul nemico!


Lin Ming aveva spalancato gli occhi mentre scatenava tutta la sua forza.


Spazio primordiale!


<em>Hoh!</em>


L'aura sconfinata dello spazio primordiale si estese attorno. Un filo di energia primordiale vorticò sull'alabarda. Tuttavia Naqi sogghignò e lo soppresse mentre colpiva!


"Ahah! Il Dao Primordiale è meraviglioso, ma il tuo livello di comprensione è troppo basso! Cosa credi che possa fare un filo di energia?! Ora muori!"


La velocità di Naqi non era diminuita affatto. Continuò a precipitarsi verso Lin Ming!


In quel momento lo spazio attorno a Lin Ming fu sottoposto ad una pesante pressione, sembrava quasi sul punto di collassare. Era intrappolato!


Non era più il Concetto di Spazio, ma la soppressione dello spazio tramite una forza incredibile. Anche con la sua comprensione dello Spazio e del Tempo, Lin Ming non poteva rompere all'istante queste costrizioni!


Se fosse stato colpito, non sarebbe riuscito a resistere, nemmeno se avesse sfoderato tutta la sua forza. Se ci fosse stato un incidente, forse sarebbe rimasto schiacciato!


Era semplicemente impossibile bloccare lo slancio soverchiante di Naqi.


Questo era un momento critico!


In questo attimo decisivo, una piccola lancia blu spuntò fuori dalla fronte di Lin Ming.


Questa lancia blu si divise in due, metà puntò verso l'alabarda e l'altra metà mirò verso la testa di Nati.


Questa lancia blu emetteva un'aura esuberante, simile a quella dello spazio primordiale. Era lo spirito da battaglia blu spirituale di Lin Ming!


Bisognava sapere che ci erano voluti dieci interi anni per compiere questo passo per Lin Ming!


Perfino Bing Meng, che studiava la Legge del Sogno Divino, era stata ancora ben lontana dal raggiungere questo livello. Anche la maggior parte dei guerrieri al picco dello stadio di Sacro Lord erano bloccati a questo punto, incapaci di fare ulteriori progressi per il resto della vita.
                                


                                



