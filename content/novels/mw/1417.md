---
title: Capitolo 1417 – Spirito da battaglia Blu Spirituale
pubDate: 2025-12-15T08:37:10.365Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>Capitolo sponsorizzato, ringraziamo Robis!
28 capitoli in coda (8 Robis + 20 Zangetus), 0/5
da editare,
-Buone feste da Schadenfreude</em>


Lo spirito da battaglia si divise in due. Metà puntò verso l'alabarda maestosa. Uno spirito da battaglia era la manifestazione della volontà di un praticante di arti marziali. Se fosse stata potente, avrebbe potuto controllare ogni cosa attorno. L'arte del Controllo Spirituale era stata creando pensando a questa caratteristica.


In quel momento Lin Ming aveva usato di colpo il suo spirito da battaglia blu per controllare lo spazio attorno all'alabarda! Lo spirito da battaglia fu come una mano invisibile che, insieme all'energia primordiale, rallentò l'alabarda.


Per quanto riguardava la seconda metà dello spirito da battaglia, sfrecciò nel mare spirituale di Naqi, impattando su di essa come una saetta!


Naqi tremò e tossì miserabilmente. In quel momento Lin Ming si precipitò in avanti e puntò la Lancia del Sangue della Fenice verso la sua gola.


"Tu...!"


Il principe imperiale era infuriato. Ruggì e cercò di attaccare la Lancia del Sangue della Fenice con i suoi artigli!


<em>Bang!</em>


Il fisico di Naqi era fin troppo resistente. Il suo artiglio premette contro la Lancia del Sangue della Fenice, piegandola fino a farla incurvare.


Potere del fulmine e del fuoco - esplodi!


Le pupille di Lin Ming si rimpicciolirono. Dietro di lui apparì l'immagine dell'Albero del Dio Blasfemo. Il potere terrificante degli elementi scoppiò come dell'acqua che travolgeva una diga.


<em>Bang!</em>


Riecheggiò una forte esplosione. La mano destra di Naqi fu ridotta in poltiglia!


E in quel momento l'alabarda bloccata dallo spirito da battaglia blu e dall'energia spirituale colpì!


Lin Ming arretrò all'improvviso spostandosi nel vuoto. Mentre indietreggiava, lo spazio fu distrutto e rune spaziali apparirono sotto i suoi piedi, riportandolo all'istante a mille piedi di distanza.


La detonazione delle saette e delle fiamme aveva infranto la gabbia dello spazio, così Naqi non riuscì a bloccare Lin Ming.


<em>Bang!</em>


L'alabarda picchiò a terra, facendo tremare il suolo. Un'energia selvaggia si diffuse nel cielo, soffiando via ogni nuvola e seminando il caos nella montagna della Cenere Sanguigna. La vetta già piena di rovine si abbassò di centinaia di piedi a causa del colpo di Naqi!


Questo era l'attacco a tutta forza del principe imperiale dopo la sua seconda trasformazione; si poteva immaginare quanto fosse formidabile questa mossa, ma era comunque stata evitata da Lin Ming!


Non solo Lin Ming l'aveva evitata, ma aveva anche inferto gravi ferite alla mano destra di Naqi.


"Quello è uno spirito da battaglia blu spirituale!"


"Lin Ming ha già ottenuto uno spirito da battaglia blu spirituale?"


I saggi non erano molto esperti negli spiriti da battaglia, ma gli umani li conoscevano bene; sapevano quanto era significativo un risultato del genere.


C'erano numerosi grandi Sacri Lord che non erano riusciti ad arrivare a questo punto. Il divario tra uno spirito da battaglia d'oro e uno blu spirituale era fin troppo grange, era come un fossato invalicabile. Anche così, Lin Ming aveva ottenuto uno spirito da battaglia blu al Divine Transformation realm. Questo talento era fin troppo sbalorditivo!


"Forse... Lin Ming ha già superato Bing Meng!"


"Non posso crederci. Bing Meng proviene dal Palazzo di Sogno Divino e studia le sue leggi, così la sua anima indubbiamente è potente. Allora come ha fatto Lin Ming ad arrivare a questo livello?"


I praticanti di arti marziali umani si scambiarono occhiate confuse. Lin Ming era forte sotto ogni punto di vista; non aveva praticamente nessun punto debole!


<em>Crash!</em>


Naqi emerse dalle rovine. Il suo braccio destro era macchiato di sangue e la sua espressione era feroce. Dopo essersi trasformato due volte pensava che sarebbe riuscito a ferire Lin Ming e poi a batterlo lentamente dopo questo attacco. Ma non si sarebbe mai immaginato che l'avversario avrebbe usato questo strano metodo per contrattaccarlo e ferire lui invece.


Di conseguenza, il suo attacco a piena forza aveva mancato il bersaglio. Questa sensazione lo metteva a disagio e lo faceva infuriare!


Gli occhi di Lin Ming ardevano mentre guardava il nemico. Disse lentamente: "In questo mondo non esiste nessuna razza perfetta. I geni della vostra razza sembrano più potenti, ma anche voi avete dei punti deboli. Il vostro corpo troppo potente ha indebolito la vostra anima. In termini di spiriti da battaglia siete inferiori agli umani!"


Lin Ming aveva rivelato la debolezza della razza dei saggi.


Per un praticante di arti marziali umano uno spirito da battaglia poteva giocare un ruolo importante, ma anche uno minore.


C'erano molte situazioni particolari in cui uno spirito da battaglia poteva essere davvero utile. Poteva stabilizzare la volontà ed essere usato per sopportare attacchi spirituali.


Se uno lo avesse definito un ruolo minore, era perché in combattimento i suoi effetti non erano troppo ovvi.


Questo perché se qualcuno aveva uno spirito da battaglia, così sarebbe stato per gli altri. Se qualcuno avesse usato lo spirito da battaglia per ostacolare i movimenti nemici, così l'avversario avrebbe usato il suo per annullare questi effetti.


A meno che non ci fosse un grande divario tra spiriti da battaglia, gli effetti sarebbero stati minori.


Così, quando Lin Ming era stato nel continente Tianyan, aveva usato frequentemente il suo spirito da battaglia. Questo perché spesso era il solo ad averlo. Anche quando aveva incontrato praticanti di arti marziali che lo possedevano, spesso il loro era agli stadi iniziali del bronzo. Raggiungere la perfezione del bronzo era leggendario lì. Per quanto riguardava quello d'argento, era un dominio completamente sconosciuto per i guerrieri del continente Tianyan. In termini di spirito da battaglia, erano stati tutti seminati da tempo da Lin Ming.


Così il giovane non aveva avuto rivali. Sarebbe riuscito a compensare un grande divario usandolo.


Ma nel Regno Divino le funzioni dello spirito da battaglia erano state meno importanti perché gli avversari che Lin Ming aveva affrontato erano più forti e anche i loro risultati in quanto a spiriti da battaglia era sbalorditivo. Bing Meng possedeva uno spirito da battaglia al suo stesso livello.


In questa situazione di parità, nessuna delle due parti sarebbe riuscita a sfoderare tutta la sua forza.


Ora, lo spirito da battaglia di Lin Ming poteva mostrare un effetto miracoloso di fronte al Principe Imperiale Naqi. Questo perché gli spiriti da battaglia della razza dei saggi erano fin troppo deboli!


"Spirito da battaglia... eheh! Non credevo che il tuo spirito da battaglia sarebbe arrivato ad un tale livello! La mia razza dei saggi è il vostro nemico naturale. In tutti questi anni e le innumerevoli guerre che ci sono state tra di noi, come potremmo non sapere dei vostri spiriti da battaglia? Il tuo attacco è stato inaspettato, così sono entrato in svantaggio, ma finché farò circolare la mia essenza astrale con una tecnica arcana e sigillerò il mio mare spirituale, allora il tuo attacco sarà inutile. Al massimo potrai ostacolare i miei movimenti, ma posso usare la mia forza assoluta per liberarmi dell'ostruzione del tuo spirito da battaglia!"


Mentre Naqi parlava, il suo corpo tornò ad emettere degli scricchiolii. Sollevò la sua alabarda e si precipitò di nuovo verso Lin Ming!


La sua forza aveva raggiunto un livello quasi inimmaginabile. Anche sotto l'influenza dello spazio primordiale e dello spirito da battaglia blu, riusciva ad attaccare!


Scatenò una forza terrificante simile a quella di uno tsunami impetuoso e di una valanga!


Tutta l'essenza astrale di Naqi si trasformò in un drago nero che danzò nell'aria mentre impattava contro Lin Ming!


Lin Ming fece circolare tutta la sua vera essenza. L'immagine dell'Albero del Dio Blasfemo riapparì dietro di lui. Il potere della tribolazione del fuoco e del fulmine si scatenò.


Giudizio del Dao Celeste!


<em>Bang!</em>


Questa era una vera collisione frontale. Con il supporto dello spirito da battaglia e dello spazio primordiale, Lin Ming indebolì l'impatto su di lui!


Il potere della tribolazione si intrecciò formando un mare rosso e viola, divorando il cielo!


Naqi alzò la testa e rilasciò un ruggito che fece tremare l'aria. Tutti i muscoli del suo corpo si sporsero e la sua lunga coda roteò nell'aria. Fece piombare l'alabarda verso il basso. Il vuoto tremò mentre una brutale onda d'urto fece vibrare il mondo e fece rabbrividire tutti gli spettatori.


Una resistenza terrificante, una forza esplosiva spaventosa!


Nonostante fosse legato da uno spirito da battaglia blu, Naqi era ancora feroce come una bestia inarrestabile.


"È troppo terrificante! È assolutamente impossibile affrontarlo in un combattimento avvicinato, altrimenti Lin Ming sarà fatto a pezzi!"


"Questo è Lin Ming! Coltiva il corpo e l'energia, così anche il suo corpo è resistente. Se ci fosse un normale praticante di arti marziali al suo posto, sarebbe esploso sul posto solo a causa della sua aura e delle onde d'urto che causa!"


"Non c'è da meravigliarsi che Naqi sia stato così arrogante negli ultimi giorni, ha i requisiti per farlo! Se Naqi è così potente, che livello ha raggiunto il Sacro Figlio di Zaohua? Dato che Lin Ming lo ha sfidato ad un duello che si terrà tra cento anni, allora praticamente non significa che morirà tra un secolo?"


<em>Peng! Peng! Peng! Peng!</em>


Il rumore degli impatti faceva ronzare le orecchie. Tutti si ritirarono ancora. Vedevano solo due raggi di luce divina che si scontravano nel cielo. Uno era color nero e l'altro rosso e viola!


Questa sorta di collisione richiedeva una quantità di energia impensabile. Anche così, probabilmente non sarebbe importato affatto al principe imperiale Naqi. Agli occhi dei coltivatori umani non era una persona, ma una bestia travestita. La sua stamina e la sua resistenza erano uguali a quelli di un mostro.


Lin Ming riusciva a resistere a questo scontro brutale. Inoltre si stavano scambiando decine di mosse, ogni attacco faceva tremare il mondo!


I più scioccati erano i saggi.


Stavano tutti a guardare con un'espressione esterrefatta. In origine, quando le due razze si confrontavano, di solito gli umani venivano inseguiti dai saggi. Gli umani avrebbero fatto del loro meglio per distanziarsi da loro e attaccare da lontano. Per questo i saggi li disprezzavano, pensando che non fossero altro che una razza codarda e patetica.


Ma ora Lin Ming stava affrontando Naqi!


Quando Yao Yu, la sesta in classifica nell'Incontro di Arti Marziali Assoluto dei saggi guardò verso l'alto, fece un respiro profondo. I suoi occhi brillavano. Questa battaglia era fin troppo intensa. Al loro posto, figuriamoci bloccare una mossa, non sarebbe riuscita a resistere per più di venti scambi prima di collassare. In altre parole, Lin Ming non la superava solo in quanto a forza, ma in resistenza e potere di recupero. Questi due aspetti erano l'orgoglio della razza dei saggi, eppure era stata superata da un umano!


"Ahahah! Ottimo! Meraviglioso! Fammi vedere quanto potrai resistere!"


L'intero corpo di Naqi era ricoperto di sangue. Nonostante stesse consumando rapidamente la sua forza e la sua essenza astrale, la sua aura stava diventando sempre più feroce!


"Arte di Combattimento del Drago!"


Naqi usò una tecnica. Quando un saggio raggiungeva il picco della trasformazione del corpo, poteva perfino combattere a mani nude contro un Drago Azzurro!


Al momento, Naqi era lontano dall'arrivare ad un livello del genere. Anche così, era riuscito a coltivare un po' dell'aura di questa mossa. Per lui, battere un giovane drago non sarebbe stato affatto un problema.


"Seme del buco nero!"


Lin Ming volò indietro, le sue mani formarono più di mille sigilli alla volta. Il seme del buco nero emerse dal suo mondo interno, vorticando rapidamente.


Dopo nove anni, questo buco nero in miniatura era diventato molto più grande.


Questa era l'eredità lasciata dall'Empireo Sigillo Divino e anche la tecnica di più alto livello che Lin Ming possedeva!


"Un altro trucchetto del sistema di raduno dell'essenza. Allora userò la forza assoluta per annientarlo!"


Naqi rise e si precipitò su Lin Ming.


L'espressione di Lin Ming era calma e fredda. Il suo intero corpo iniziò a fare circolare la sua energia mentre l'immagine dell'Albero del Dio Blasfemo riapparì dietro di lui. Tutta l'energia Origin Heaven Earth nel raggio di cento chilometri iniziò ad agitarsi finché non fu trascinata da una tempesta ululante. Lin Ming cantilenò: "Potere del Buco Nero, divora tutta la materia, la luce, i cinque elementi, ogni suono, cadi nell'infinito abisso del tempo, in questa gabbia di spazio da cui non emergerai mai più, sprofonda per sempre, perisci tra le sabbie della storia! Arte del Sigillo Divino, divora ogni esistenza - Oscurità Eterna!"
                                


                                



