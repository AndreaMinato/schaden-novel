---
weight: 1419
title: Capitolo 1419 – Vittoria e Sconfitta
pubDate: 2025-12-15T08:37:10.365Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>Capitolo sponsorizzato, ringraziamo Robis!
26 capitoli in coda (6 Robis + 20 Zangetus), 0/5
da editare,
-Buone feste da Schadenfreude</em>


<em>Peng!</em>


Naqi strisciò fuori dai detriti. Era già in condizioni irriconoscibili dopo essere stato schiacciato.


Tutti i suoi spuntoni d'ossa si erano frantumati, le sue braccia erano distrutte e la sua armatura era a pezzi. Dalla sua pelle sporgevano anche delle ossa insanguinate. Metà delle sue ali erano state tagliate. Era in condizioni disastrose.


Dall'esterno, aveva un aspetto orribile e l'interno del suo corpo era ancora messo peggio. I suoi meridiani si erano rotti in innumerevoli aree, i suoi organi, le sue ossa e i suoi vasi sanguigni erano stati danneggiati.


"Il principe imperiale è stato sconfitto!"


"Il principe imperiale Naqi è considerato invincibile tra i suoi pari. È qualcuno che sicuramente diventerà una Vera Divinità, ma ha perso contro un umano!"


I praticanti di arti marziali saggi che guardavano lo scontro erano tutti sbigottiti. Erano scioccati e increduli, per loro era semplicemente inimmaginabile.


Una leggenda era finita e ne era appena nata un'altra.


L'impressione che Lin Ming aveva lasciato su di loro fu molto intensa.


I praticanti di arti marziali umani, in particolari i membri d'élite, strinsero i pugni con espressioni entusiaste. Non potevano più contenere il loro entusiasmo.


Lin Ming aveva vinto!


Il secondo in classifica dell'Incontro di Arti Marziali Assoluto umano aveva sconfitto il campione del torneo dei saggi!


In quel momento, al centro del campo di battaglia, Lin Ming stava reggendo ancora il Portale di Primordius in alto sopra la testa di Naqi.


Il principe imperiale lo guardò. I suoi capelli erano scompigliati e sembrava un animale selvaggio. Una luce tetra brillava nei suoi occhi. Il suo intento omicida non si era attenuato affatto.


Lin Ming sogghignò: "Non ammetterai ancora la sconfitta? Allora ti picchierò finché non ne sarai convinto!"


Mentre parlava, tornò ad attaccare., Non sarebbe stato minimamente gentile nei confronti dei geni della razza dei saggi, specialmente quelli incredibilmente arroganti come Naqi che sarebbero diventati suoi nemici in futuro. Se questo Naqi non avesse ammesso la sconfitta, allora l'avrebbe fatto a pezzi. E lasciare qualche danno permanente sarebbe stato il risultato migliore possibile!


In quel momento risuonò una voce fredda: "Fermo!"


<em>Woosh!</em>


Una linea nera brillò, sfrecciando verso Lin Ming!


Lin Ming si allarmò e sollevò subito il Portale di Primordius per bloccare questo attacco!


Ci fu un'esplosione e una potente onda d'urto si diffuse attorno. Non era stato Lin Ming a bloccare questo attacco, ma un vecchio vestito di grigio. Era stato lui a bloccare la luce nera con un muro di vera essenza.


<em>Hu!</em>


La luce nera si disintegrò, trasformandosi in pura essenza astrale.


Lin Ming la guardò. Non era un attacco letale, ma se lo avesse colpito, avrebbe perturbato la sua vitalità del sangue e gli avrebbe causato gravi ferite.


"Ringrazio il Senior per avermi salvato."


Lin Ming non sapeva chi era questo vecchio vestito di grigio. Probabilmente era un supremo esperto che stava guardando da lontano la battaglia nella montagna della Cenere Sanguigna. La sua coltivazione era arrivata ad un passo dallo stadio di Empireo.


"Nessun problema." Il vecchio fece un cenno noncurante con la mano, dicendo: "Proteggere i giovani eroici della mia razza è la mia responsabilità. Sono il settimo discepolo diretto di Lord Distruttore Celeste. È un piacere conoscerti giovane eroe Lin."


In termini di livello, Lin Ming era di gran lunga inferiore a questo discepolo diretto. C'era un divario enorme in quanto a coltivazione e forza tra di loro. Questo vecchio vestito di grigio era una persona ancora più onorata e maestosa di un Grande Re del Mondo; era assolutamente una figura di alto livello. Ma, a causa del suo talento, non considerava minimamente Lin Ming come un membro della giovane generazione. Invece gli aveva parlato come se fosse suo pari.


In quel momento, il vuoto si distorse, diventando nebuloso. Un uomo con un mantello nero apparì lentamente. Era stato lui a colpire prima. Non aveva cercato di uccidere Lin Ming, ma solo di farlo soffrire un po'.


Vedendolo, il vecchio vestito di grigio lo guardò in cagnesco e disse freddamente: "Sei stato tu ad attaccare prima?"


Il vecchio con il mantello nero sbuffò freddamente: "E anche se fosse? Il principe imperiale è stato ferito così gravemente e questo ragazzo vuole attaccare ancora? Vuole ucciderlo anche?"


Il vecchio con il mantello nero era pieno di ostilità. La sua coltivazione era un mistero per Lin Ming, ma probabilmente non era inferiore al discepolo diretto del Lord Distruttore Celeste, altrimenti la sua aura non sarebbe stata così forte.


Lo sguardo del vecchio con il mantello nero puntò uno sguardo ardente verso Lin Ming. Non si disturbò a nascondere il suo intenso intento omicida. Tuttavia, viste le trattative, era impossibile attaccare per lui. altrimenti le sue azioni avrebbero causato una catastrofe.


"Così giovane, eppure così crudele. La tua forza è discreta, ma il motivo per cui hai vinto è causa di qualche oggetto estraneo. Che significato c'è nel combattere se devi contare su degli oggetti estranei?"


Il vecchio con il mantello nero naturalmente si stava riferendo al Portale di Primordius. Secondo lui, se Lin Ming non avesse evocato il tesoro per difendersi, allora sarebbe stato sconfitto.


Ma il risultato si era ribaltato a causa di questa mossa imprevedibile. Quel simbolo scambio aveva cambiato completamente la situazione.


Lin Ming sogghignò: "Una sconfitta è una sconfitta. La vostra mentalità è davvero così fragile? Ogni volta che vincete diventate sempre più arroganti, ma non potete accettare di essere sconfitti?"


"Eheh, e pensare che saresti stato tu a provare a darmi insegnamenti. Tuttavia non posso disturbarmi a parlare con un membro della giovane generazione come te. Ti sei già scavato la fossa a causa della tua arroganza e ti rimangono solo cento anni da vivere. Quando affronterai il Sacro Figlio di Zaohua tra un secolo, verrai polverizzato. o forse non sopravviverai fino ad allora!"


L'uomo con il mantello nero sorrise con fare crudele. Ondeggiò le braccia, avvolgendo Naqi con della luce nera, facendolo entrare nella sua dimora portatile. Poi i lineamenti della sua figura si sfocarono e svanirono.


Per un po' i soli rimasti al centro del campo di battaglia furono Lin Ming e il vecchio vestito di grigio.


I praticanti di arti marziali saggi ancora lì provarono una grande frustrazione.


Le molte battaglie che avevano combattuto prima d'ora, anche sommate tutte insieme, erano meno importanti dello scontro tra Lin Ming e Naqi.


Questo perché era un duello di massimo livello tenuto dai migliori talenti della giovane generazione dei saggi e degli umani. E alla fine erano stati loro a perdere. Non importava per quale motivo fosse successo, questa era una piccola dimostrazione dell'inferiorità dei loro geni.


Inoltre c'era anche una misteriosissima Bing Meng che doveva ancora rivelarsi. Bing Meng era la campionessa dell'Incontro di Arti Marziali Assoluto. La sua forza era almeno uguale a quella di Lin Ming.


Quando Lin Ming tornò volando dal campo di battaglia, fu accolto da decine di migliaia di praticanti di arti marziali pieni di entusiasmo!


Nove anni fa, quando Lin Ming era finito secondo nell'Incontro di Arti Marziali Assoluto e aveva eguagliato Bing Meng, molti avevano esultato per lui. Tuttavia quelle grida non erano state accese come quelle di oggi!


L'Incontro di Arti Marziali Assoluto era solo una competizione tra i loro membri della giovane generazione, ma stavolta era uno scontro tra umani e saggi.


Questa era una battaglia che avrebbe decretato chi era il più forte tra i due!


Decine di migliaia di praticanti di arti marziali esultarono. Molti tirarono fuori delle tavoletta di trasmissione del suono a lunga distanza per diffondere la notizia con vivido entusiasmo. Molti avevano già usato dei dischi per registrare l'intera battaglia dall'inizio alla fine.


Una volta che le notizie di questo evento si fossero diffuse, non solo avrebbe influenzato la giovane generazione, ma anche la vecchia.


Al momento, l'umanità sperava proprio in una vittoria. Aveva bisogno di aumentare il proprio morale!


In soli dieci giorni, le notizie di come Lin Ming aveva battuto il principe imperiale Naqi si erano diffuse per tutto il Regno Divino!


Quando le notizie arrivarono nel mondo Atlante e nel mondo della Luce Cremisi, i più entusiasti furono i membri del clan dell'Antica Fenice.


Erano individui che provenivano dallo stesso Sect di Lin Ming. Poter essere considerati suoi compagni sarebbe stato un motivo d'orgoglio per tutta la loro vita. In futuro, quando avrebbero accettato discepoli, anche loro si sarebbero potuto vantare di questo. Potevano vantarsi di come il loro maestro era stato nello stesso Sect di Lin Ming, colui che aveva sconfitto il giovane talento numero uno dei saggi!


Nel vuoto del Regno Divino, uno spirito spettrale stava volando nello spazio. Un giovane alto stringeva una coppa di vino rosso che brillava come il sangue fresco. Stava guardando le scene di una battaglia mentre si godeva questo vino meraviglioso. Questa era lo scontro tra Lin Ming e Naqi.


Il giovane era il Sacro Figlio di Zaohua. Fece un sorrisetto finché la lotta non terminò e poi posò lentamente la coppa di vino.


"Sua altezza, questo Lin Ming è una minaccia!" Accanto a lui, una donna attraente dalla pelle color grano riempì la coppa del Sacro Figlio di Zaohua. Alla sua coscia era legato un piccolo pugnale e indossava un gilè corto di cuoio che faceva risaltare perfettamente il suo fisico robusto e il suo fascino. Era la donna che aveva accompagnato Wumo durante le trattative al monte Potala.


"Minaccia? Eheh, se avesse mille anni in più, allora potrebbe diventarlo, ma che peccato per lui che non avrà nessuna possibilità di farlo. Non c'è bisogno di prestargli attenzione. Lascialo saltellare di felicità per un po'. Ai miei occhi non è altro che un litigio tra bambini. A parte fare entusiasmare una folla di persone inutili per un po' di tempo, questa battaglia non ha nessun significato! Sapevo già che avrebbero combattuto e non mi importava affatto, altrimenti sarei andato personalmente ad assistere."


La donna incantevole rimase perplessa e il Sacro Figlio di Zaohua rise. Questa era una battaglia tra grandi geni della razza dei saggi e degli umani, una questione da cui dipendeva l'onore e la gloria di entrambi, eppure il Sacro Figlio di Zaohua lo definiva un litigio tra bambini? Era un po' esagerato... dopotutto Lin Ming e Naqi probabilmente sarebbero diventati Vere Divinità in futuro. Per quanto riguardava questo scontro, probabilmente avrebbe influenzato la loro crescita. Chiunque avesse vinto avrebbe ottenuto grandi benefici in quanto a sicurezza e destino.


Il Sacro Figlio di Zaohua ridacchiò: "Il loro potenziale è illimitato, ma che peccato che la guerra tra gli umani e i saggi non aspetterà che crescano. Non c'è bisogno di preoccuparsi di loro e nemmeno io ho tempo da perdere. In futuro scoppierà una guerra santa che influenzerà la prosperità della mia razza e il declino di quella umana. Come potrebbe questo evento essere influenzato da uno scontro tra due bambini al Divine Transformation realm? Vieni, porgeremo visita alla razza dei saggi!"


"La razza dei mostri?" La donna incantevole sussultò: "Quale razza dei mostri?"


Agli occhi della donna c'erano due razze dei mostri diverse, una era quella nel Regno Divino degli umani e l'altra era nella Convocazione dei Saggi.


Il Sacro Figlio di Zaohua si leccò le labbra e disse sorridendo: "Naturalmente quella del Regno Divino. Da ciò che so, nel Regno Divino, i rapporti tra i mostri e gli umani non sono affatto buoni. Eheh, il nemico del mio nemico non è un mio amico? In quanto futuro Sovrano dei Saggi, devo prestare attenzione alla situazione sul campo di battaglia, non al piccolo incontro tra due giovani." Il Sacro Figlio di Zaohua ondeggiò le braccia e il disco di formazione vorticò sul tavolo: "È solo interessante da vedere, ma anche nel peggiore dei casi non ci sarebbe bisogno di aver paura. Capisci?"


La voce del Sacro Figlio di Zaohua aveva l'aura di un'esistenza superiore. La donna incantevole si irrigidì per un momento, poi annuì lentamente dicendo: "Sì sua altezza, capisco..."
                                


                                



