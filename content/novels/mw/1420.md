---
weight: 14200
title: Capitolo 1420 – Violenta Corrente Sotterranea
pubDate: 2025-12-15T08:37:10.365Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>Capitolo sponsorizzato, ringraziamo Robis!
25 capitoli in coda (5 Robis + 20 Zangetus), 0/5
da editare,
-Buone feste da Schadenfreude</em>


Nei 3000 grandi mondi dell'universo erano inclusi anche molti regni medi e intermedi. Nonostante questi piani non fossero grandi quanto un grande mondo, erano spaventosamente numerosi. Sommando la loro area totale, sarebbero stati ancora più ampi di tutti e 3000 i grandi mondi.


Tra di essi vivevano molte altre razze che non erano puramente umane. C'erano primitivi, diavoli inferiori e superiori, mostri tra cui venivano inclusi clan come quello delle Ossa Misteriose.


Tra tutte queste razze, quella dei mostri era la più potente.


Aveva un suo grande mondo insieme ad innumerevoli mondi intermedi e piccoli. La loro popolazione era estremamente numerosa e avevano avuto molti Re del Mondo ed Empirei tra i loro ranghi.


I membri della razza dei mostri naturalmente aveva un talento innato. A seconda della qualità delle loro stirpi, ci sarebbero stati diversi tipi di rune iscritte nella loro carne e nelle loro ossa. Erano una razza coraggiosa e feroce, una forza davvero temibile.


In quel momento, nel palazzo dell'Imperatore dei Mostri, in una vasta sala, c'erano più di dieci persone radunate attorno ad un tavolo di pietra rettangolare. La persona nel posto d'onore era un grande uomo di mezz'età.


Era alto 15 piedi, il doppio di un normale adulto. I suoi capelli erano blu ghiaccio, il suo viso era bello e il suo sguardo era profondo come uno zaffiro puro. Questi occhi avrebbero intrappolato chi li guardava, impedendogli di distogliere lo sguardo.


Quando si sedette al suo posto, sembrava un mare dalle reazioni imprevedibili.


Quest'uomo di mezz'età era l'imperatore dei mostri!


In passato, uno dei principi che si era unito all'Incontro di Arti Marziali Assoluto ed era stato pesantemente sconfitto da Lin Ming era uno dei suoi nipoti.


Quest'uomo di mezz'età era il re assoluto. Diversi altri mostri Empirei lo consideravano il capo.


Seduto dall'altra parte del tavolo c'era un giovane vestito di bianco. Era alto, ma in confronto all'Imperatore dei Mostri sembrava un bambino. Questo giovane teneva una coppa di vino in mano e aveva steso le gambe mostrando una postura completamente rilassata. Non mostrava il minimo rispetto durante un'occasione così importante.


Questo giovane era il Sacro Figlio di Zaohua.


Il motivo per cui era entrato nel quartier generale della razza dei mostri era per trattare con loro.


L'atmosfera nella sala era solenne. Al momento, c'erano anche molti altri supremi esperti. Solo la postura del Sacro Figlio di Zaohua era irrispettosa. In questa situazione, stendere le gambe e bere vino era estremamente scortese.


"Sua altezza..."


L'incantevole donna al suo seguito glielo ricordò.


Il Sacro Figlio di Zaohua sorrise lievemente: "Non c'è problema. Siamo venuti qui per lavorare insieme e quindi che importa se non sono rispettoso. Se i mostri mi rifiutassero a causa delle mie maniere, allora non sarebbero resistiti fino a questo punto nel Regno Divino. Mantenere un territorio tra un'umanità dieci volte più forte non è affatto facile."


Il Sacro Figlio di Zaohua sorrise, non si disturbava a nascondere nulla.


Dall'altra parte, l'Imperatore dei Mostri rise.


La razza dei mostri era davvero in opposizione con gli umani.


Entrambi condividevano lo stesso universo e quindi era inevitabile che entrambe le parti fossero entrate in conflitto riguardo ai vari benefici e risorse. In passato erano scoppiate anche grandi guerre tra di loro.


Non era sbagliato dire che gli umani erano potenti, ma che anche i mostri erano ugualmente formidabili. Se gli umani avessero voluto eliminarli completamente, anche se avessero vinto, avrebbero dovuto pagare un caro prezzo e perdere diversi Empirei nel processo. Queste erano conseguenze che perfino gli esseri umani temevano.


Così la razza dei mostri era riuscita a sopravvivere.


Negli ultimi centinaia di milioni di anni, gli umani e i mostri erano riusciti a coesistere pacificamente.


L'Imperatore dei Mostri non menzionò il passato., Si limitò a tirare fuori una tavoletta di giada e la lanciò al Sacro Figlio di Zaohua. "Se è venuto a cooperare con noi, allora temo che lei sia arrivato tardi."


Il Sacro Figlio di Zaohua prese la tavoletta e la sondò. Era opera di Sogno Divino.


Era un trattato tra gli umani e i mostri.


Secondo questa proposta, gli umani e i mostri avrebbero unito le forze per resistere a questa grande calamità.


Il trattato aveva molti termini. In generale, gli umani avrebbero pagato ancora di più e in futuro, dopo che i saggi fossero stati sconfitti, avrebbero dato ancora più benefici. Sogno Divino aveva fatto un giuramento dei demoni del cuore e non si sarebbe rimangiata queste promesse.


Quando il Sacro Figlio di Zaohua vide questa tavoletta di giada, non rimase affatto sorpreso. Si limitò a fare un sorrisetto e lanciò la tavoletta sul tavolo: "Sogno Divino, è davvero una donna incantevole."


Aveva parlato non delle sue capacità come capo, né della sua grande forza, ma della sua bellezza. Sembrava che per lui Sogno Divino non fosse altro che un giocattolo in attesa di essere conquistato.


Mentre i preparativi alla guerra delle razza umana e di quella dei saggi stavano iniziando, nessuna delle due parti aveva trascurato le altre razze del Regno Divino. Erano una forza di combattimento considerevole.


Per gli umani, anche se non pensavano di poter ottenere il loro supporto, almeno dovevano evitare che venissero coinvolti dai saggi.


Se fosse accaduto, l'umanità sarebbe stata pugnalata alla schiena dal nemico, conducendo ad una sconfitta inevitabile!


Per quanto riguardava i mostri, che fossero saggi o umani, erano tutte razze aliene. Ai mostri non importava di chi avrebbe governato il Regno Divino. Per loro era essenziale avere più benefici possibile.


Queste condizioni erano tutte protette da giuramenti dei demoni del cuore.


In un certo senso, questa grande calamità poteva essere perfino definita un'opportunità per i mostri.


Avevano colto questa occasione per ottenere benefici ancora più grandi per permettere alla loro razza di prosperare.


"Questi termini non sono male."


Il Sacro Figlio di Zaohua posò la coppa di vino rosso e si alzò. Era ben consapevole che il motivo per cui l'Imperatore dei Mostri aveva tirato fuori la tavoletta di giada di Sogno Divino, era perché non aveva rifiutato pienamente di cooperare.


Lo aveva fatto solo perché voleva trattare.


Solo se gli umani e i saggi avessero gareggiato tra di loro avrebbe ottenuto un beneficio ancora più grande.


Il Sacro Figlio di Zaohua se l'era già immaginato. L'Imperatore dei Mostri non avrebbe accettato immediatamente, qualunque fossero i termini. Invece avrebbe trovato un'altra offerta e poi avrebbe chiesto una controfferta da Sogno Divino. Allora Sogno Divino avrebbe offerto delle condizioni ancora più esagerate.


In questo modo, i saggi sarebbero caduti in una guerra continua con gli umani. Alla fine le condizioni sarebbero diventate sempre più positive per i mostri. La loro razza forse non sarebbe dovuta nemmeno intervenire, ma dopo che la guerra fosse finita, avrebbero potuto godere di immensi benefici.


Questo era un piano davvero buono!


"Sua altezza, questa vecchia volpe vuole che gareggiamo con gli umani. Vuole approfittarsi del caos."


Durante queste trattative, il Sacro Figlio di Zaohua era stato accompagnato da molti seguaci. C'era anche un considerevole numero di Empirei Saggi che stavano partecipando all'evento. Il motivo per cui erano venuti qui era per intimorire l'altra parte e proteggere il Sacro Figlio di Zaohua.


Dopotutto, se l'attuale Sacro Figlio di Zaohua incontrasse un Empireo, non sarebbe potuto nemmeno sfuggirgli.


Il Sacro Figlio di Zaohua fece un sorrisetto. Poi rispose freddamente con una trasmissione del suono: "Il suo piano è buono, ma non gli lascerò fare come desidera. Se continueremo a gareggiare con gli umani, non otterremmo nessun vantaggio e semplicemente aiuterà i mostri."


Il Sacro Figlio di Zaohua sembrava molto sicuro di sé. Raccolse di nuovo la coppa di vino e disse: "Sua altezza Imperatore dei Mostri, da ciò che so, voi e gli umani siete sempre stati nemici, vero?"


"Non ci sono eterni nemici o amici. L'importante sono i propri interessi." Rispose l'Imperatore dei Mostri, la sua risposta inoppugnabile.


"Sì... esatto. Brindiamo alla gloria dei nostri interessi." Il Sacro Figli di Zaohua sollevò la coppa e bevve.


Questa sorta di comportamento lasciò tutti perplessi.


Dopo aver bevuto, il Sacro Figlio di Zaohua si leccò le labbra e disse: "Sua altezza Imperatore dei Mostri, che ne dice se andiamo dritti al punto. Se crede che competeremo con la razza umana per ottenere il vostro appoggio, devo dire che vi sbagliate. Siamo diversi dagli umani, siamo molto più formidabili! Potrebbe averlo capito ormai, ma ci sono dei motivi per cui non possiamo iniziare una guerra totale con gli umani. Ma questa tregua temporanea non durerà molto a lungo. Allora crede davvero di poter rivaleggiare con noi anche se vi coalizzerete con gli umani?"


"I termini degli umani sono generosi, ma deve rendersi conto che saranno rispettati solo se potrete vincere! E se non ci riuscirete? Come credi che finirà la razza dei mostri?"


Le parole del Sacro Figlio di Zaohua erano diventate gelide. L'Imperatore dei Mostri si accigliò; questo discorso aveva colpito il suo punto debole.


Se gli eserciti degli umani e dei mostri fossero stati sconfitti, allora i saggi li avrebbero annientati direttamente! Non avrebbero permesso a loro di continuare ad esistere.


"Sua maestà Imperatore dei Mostri, lasci che sia onesto. La forza della sua razza è debole in confronto a quella degli umani. Anche se vi coalizzaste con loro, quanto aiuto potreste offrire? Crede di poter cambiare l'esito della guerra? La mia razza inevitabilmente unificherà questo universo. Se firmiamo un contratto, allora posso fare un giuramento dei demoni del cuore. Mi assicurerò di lasciarvi risorse e terre che sono almeno dieci volte più grandi e abbondanti di quelle che avete adesso!"


"Naturalmente, sua maestà non deve dimenticare che c'è una razza dei mostri anche nella mia Convocazione. Noi saggi siamo riusciti a coesistere in armonia con loro e sono anche molto più forti della vostra razza nel Regno Divino. In futuro, potrete perfino comunicare l'uno con l'altro, unirvi ad un grande gruppo che assicurerà 10 miliardi di anni di prosperità per la razza dei mostri!"


Il tono del Sacro Figlio di Zaohua era pieno di sicurezza. Sembrava che non stesse parlando di un futuro possibile, ma di assolute certezze.


Come se desse per scontato che sarebbe finita così.


Questa era la sicurezza che apparteneva ad un grande capo. Era anche estremamente persuasivo.


Poi il Sacro Figlio di Zaohua cambiò all'improvviso argomento. La sua espressione divenne molto più gentile: "Sua maestà Imperatore dei Mostri, se è insoddisfatto dei termini proposti, allora potremo parlarne ulteriormente. Proverò a soddisfare il più possibile le sue richieste. Che ne dice?"


Prima il bastone, poi la carota, questo era un metodo molto ordinario per trattare. Ma il modo in cui lo usava era molto naturale, come se fossero condizioni irresistibili.


L'Imperatore dei Mostri rimase in silenzio. Non poteva che considerare le parole del Sacro Figlio di Zaohua.


La razza dei mostri della Convocazione dei saggi in effetti era un fattore estremamente importante. La sua razza era fin troppo debole, se avesse voluto svilupparsi, avrebbe avuto bisogno di un supporto più stabile.


Il Sacro Figlio di Zaohua sorrise quando vide l'esitazione dell'imperatore. Prese altro vino dal suo anello spaziale e iniziò a servirsi. Non disturbò l'Imperatore dei Mostri e si limitò ad aspettare la sua risposta.


L'atmosfera rimase silenziosa per molto tempo. L'Imperatore dei Mostri non stava parlando ad alta voce, ma stava comunicando silenziosamente con trasmissioni del suono: "Genesi Diabolica... cosa ne pensi?"


In una camera nascosta del Palazzo Celeste, c'era un uomo alto e vestito di nero. Era la persona con cui stava parlando: l'Empireo Genesi Diabolica.
                                


                                



