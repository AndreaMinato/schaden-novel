---
weight: 14250
title: Capitolo 1425 – Separarsi
pubDate: 2025-12-15T08:37:10.366Z
tags:
    - mw
---


<strong>*Ding ding* OFFERTA DI NATALE! </strong><em>Fino al 3 gennaio, uscirà un capitolo in più ogni 3 euro!</em>


<em>Capitolo sponsorizzato, ringraziamo Robis!
27 capitoli in coda (0 Robis + 20 Zangetus + 7 Pierpaolo), 0/5
da editare,
-Buone feste da Schadenfreude</em>


"Voi..." Sogno Divino guardò Mu Qianxue e Yu'er. In quel momento gli occhioni di Yu'er erano spalancati e stavano fissando storditi Sogno Divino. Era abituata a stare e a rimanere nello spazio del Cubo Magico, così l'improvviso cambiamento l'aveva lasciata estremamente confusa.


"Questa bella sorellona è..."


Yu'er non aveva mai visto nessuno a parte Lin Ming e Mu Qianxue per dieci anni. Durante questo periodo aveva dormito il 99% del tempo.


"Yu'er, non essere scortese. Questa è Senior Sogno Divino, non la tua sorellona."


Lin Ming non sapeva se ridere o piangere sentendo come l'aveva chiamata.


L'aveva chiamata sorellona, ma la vera età di Yu'er era davvero un mistero.


Lin Ming un tempo gliel'aveva chiesto, ma la bambina gli aveva risposto vagamente. Non capiva il concetto di tempo e ciò che lo faceva rimanere senza parole era che Yu'er avrebbe scavato nelle profondità del terreno per dormire. Non aveva idea di quanto avesse dormito durante questi periodi, potevano essere diversi mesi o anche alcuni anni.


In effetti, se uno avesse calcolato l'età dei quattro presenti, probabilmente Lin Ming era il più giovane.


Quando se ne rese conto, Lin Ming si toccò il naso, divertito. Questa piccola Yu'er in realtà era molto più grande di lui.


"Sei..." Sogno Divino non si sarebbe mai immaginata che nemmeno lei fosse riuscita a percepire l'aura di queste due persone. Pareva che Lin Ming avesse molti più segreti di quanto pensava.


Comunque Sogno Divino non fece domande. Poi scoprì che queste due donne che erano uscite dal mondo interno di Lin Ming erano fuori dall'ordinario.


Fissò Mu Qianxue e di sfuggita gli venne in mente una persona.


Una luce incredula brillò nei suoi occhi.


"È l'Imperatrice Xuanqing! È impossibile, è già..." Sogno Divino continuò a guardare Mu Qianxue e poi capì: "Non è l'Imperatrice Xuanqing, ma quello è il suo corpo mortale. Non posso sbagliarmi riguardo all'aura della razza degli dei."


L'Empirea Sogno Divino aveva capito i misteri del corpo di Mu Qianxue. Ma, quando rivolse lo sguardo verso Yu'er, il tipo di fisico di Yu'er era un mistero per lei. Anche con la sua coltivazione, aveva comunque difficoltà a capire cosa stava succedendo.


"Un corpo di energia condensata? Un fisico del genere è possibile?"


Nonostante non riuscisse a capire chi fosse, poteva comunque sondarla. Ai suoi occhi era il corpo spirituale perfetto!


"Come può... come può esistere un fisico del genere in questo mondo?!"


L'improvvisa comparsa di queste due donne aveva sorpreso fin troppo l'Empirea Sogno Divino. Si erano nascose nel mondo interno di Lin Ming e non avevano rivelato la minima traccia della loro aura. Solo questo punto era sufficiente per sbalordirla.


"Il fisico di Yu'er... è impossibile?"


Lin Ming guardò l'Empirea Sogno Divino.


L'Empirea sospirò piano: "Sì, è un perfetto corpo d'energia e anche il più sublime corpo spirituale. Noi praticanti di arti marziali abbiamo un corpo spirituale formato comunque da carne ed ossa, non importa quanto sono complete le nove Distruzioni che superiamo.
Al massimo i nostri corpi verranno temprati fino al limite, permettendoci di contenere una grandissima quantità di energia. Ma la ragazzina è una forma di vita fatta da energia. Se coltivasse il sistema di raduno dell'essenza, arriverebbe ad un livello indescrivibile. È difficile immaginare quanto sarebbe talentuosa sotto questo aspetto. Naturalmente non può coltivare il corpo, ma anche così, può comunque diventare una Divinità!"


Lin Ming guardò Yu'er con incredulità. Se l'Empirea Sogno Divino poteva la lodava così tanto, allora il talento di Yu'er doveva essere davvero straordinario!


Comunque, stranamente non aveva mai coltivato prima. Sembrava che non potesse muovere l'energia nel suo corpo.


"Lin Ming, cosa sta accadendo?"


Lin Ming spiegò come l'aveva incontrata e come aveva aiutato Mu Qianxue a possedere il corpo della dea, nascondendo il meno possibile.


Aveva anche parlato dell'abilità segreta di Yu'er di mangiare cristalli del sole viola e anche giade dei nove soli.


Dopo aver sentito tutto questo, Sogno Divino divenne silenziosa per molto tempo, stava riflettendo.


 Lin Ming non la disturbò e aspetto silenziosamente al suo fianco.


Mu Qianxue lo guardò un po' preoccupata.


Sapeva quanto era forte Sogno Divino. Ormai i segreti di Lin Ming erano stati quasi pienamente rilevati.


Se Sogno Divino avesse voluto derubarlo, avrebbe potuto farlo facilmente.


Lin Ming mostrò un'espressione tranquilla verso Mu Qianxue. Disse con una trasmissione del suono: "Apprendista senior, non preoccuparti, se l'Empirea Sogno Divino avesse voluto capire quali sono i miei segreti, l'avrebbe già fatto. Non potrei nasconderlo. Inoltre mi ha già fatto una grazia incredibile. In effetti ho pensato perfino che se potessi padroneggiare il potere del Cubo Magico entro cento anni e sconfiggere il Sacro Figlio di Zaohua, potrei darle in prestito il Cubo Magico per diverse decine di anni. Credo che se lo studiasse per molto tempo, il potere che mostrerebbe sarebbe inimmaginabile. Tu e io ne beneficeremmo entrambi."


Lin Ming aveva fatto questa decisione dopo averci pensato con cautela. Solo perché Sogno Divino non aveva indagato sui segreti di Lin Ming non significava che non sarebbe stata tentata dal Cubo Magico. Tuttavia, durante questa grande calamità, l'umanità doveva lavorare insieme e unirsi per affrontare la razza dei saggi.


"Mm..." Mu Qianxue annuì: "Va bene."


"Grazie apprendista senior." Lin Ming sorrise mentre parlava. Questo sorriso proveniva dalle profondità del suo cuore. Mu Qianxue era già la sua più importante compagnia ed era una delle pochissime persone di cui poteva fidarsi senza la minima riserva.


In quel momento, l'Empirea Sogno Divino disse: "Dovrebbero rimanere qui."


"Mm?" Lin Ming sussultò. Pensava che avrebbe mandato Mu Qianxue con lui nella Strada Asura.


"Rimanere qui sarà molto più significativo per te piuttosto che entrare nella Strada Ausra. Tu..." L'Empirea Sogno Divino guardò la donna.


Mu Qianxue si inchinò: "Il mio nome è Mu Qianxue, senior."


"Mm, Mu Qianxue. Nonostante tu possieda il corpo mortale dell'Imperatrice Xuanqing, alleni comunque i metodi della razza umana. Probabilmente hai ottenuto i resti di qualche metodo di coltivazione della razza degli dei, ma sono troppo difettosi. La razza degli dei è la più talentuosa e combina tutti i meriti delle tre razze principali. Eppure hai scelto di praticare solo le tecniche di coltivazione della razza umana. È semplicemente uno spreco."


Mu Qianxue divenne estatica sentendo queste parole. Aveva già capito cosa voleva dire l'Empirea Sogno Divino.


"In passato ho lasciato il Regno Divino e mi sono avventurata per terre sconfinate, avventurandomi anche nelle antiche rovine della razza degli dei. Se entrerai nel mio palazzo, potrai studiare con me. Date le tue fondamenta, il livello che potrai raggiungere tra cento anni sarà inimmaginabile. Tuttavia, se andrai nella Strada Asura, anche se è un buon posto per temprarti, in realtà ritarderà gli stadi più iniziali della tua coltivazione. Potrebbe non essere necessariamente un bene per te.
Inoltre, mentre la Strada Asura contiene tutte le razze dei 33 Cieli, non contiene membri della razza degli dei. La razza degli dei è troppo perfetta e alla sua gente è stato negato l'accesso dal Dao Celeste. Temo che non troverai membri della razza degli dei nemmeno nella Strada Asura."


L'Empirea Sogno Divino guardò ancora una volta Mu Qianxue. Chiese: "La decisione è tua."


Mu Qianxue guardò Lin Ming, che rispose con una trasmissione di vera essenza: "Non preoccuparti di me, me la caverò."


"Mm..." Mu Qianxue annuì. Credeva in Lin Ming. Così si inchinò profondamente di fronte all'Empirea Sogno Divino dicendo: "La ringrazio."


"Mm." L'Empirea sorrise con soddisfazione. Poi guardò la bambina: "Ti chiami Yu'er, vero? Puoi tornare con me. Ho sentito da Lin Ming che puoi mangiare cristalli del sole viola e giade dei nove soli."


"Sì." Yu'er era naturalmente timida, ma non provava timore nei confronti dell'Empirea. Sembrava che Sogno Divino rilasciasse un'aura invisibile che faceva sentire tutti a loro agio.


"Molto bene allora. Ho un bel po' di giade dei nove soli e puoi mangiarne quante ne vuoi." Disse sorridendo l'Empirea Sogno Divino.


Yu'er si riempì di gioia: "Davvero? Grandioso!"


Le sue pupille quasi divennero a forma di giada dei nove soli. Yu'er amava sopratutto mangiare e dormire, era fatta così. Nonostante Lin Ming potesse procurarle il suo cibo preferito, non era lontanamente ricco quanto l'Empirea Sogno Divino.


Yu'er era come un abisso senza fondo. Nessuna quantità di giada dei nove soli sembrava riempirla.


Alla fine, Lin Ming sarebbe andato nella Strada Asura da solo. Mu Qianxue lo guardò senza sapere cosa dire per un po' di tempo.


"Apprendista senior, Yu'er, prendetevi cura di voi."


Disse con sincerità Lin Ming. Era ben consapevole che avrebbe viaggiato per chissà quanti anni. Si inchinò di nuovo verso l'Empirea Sogno Divino e poi sfrecciò verso il vortice sconfinato...
                                


                                



