---
weight: 1434
title: Capitolo 1434 – Cacciatori e Prede
pubDate: 2025-12-15T08:37:10.371Z
tags:
    - mw
---


<em>Capitolo regolare,
30 capitoli in coda (13 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


<em>Shua!</em>


Dopo che la guardia annunciò le regole, una porta argentata emerse dalla piattaforma. Era il portale del regno dimensionale.


"Iniziate!"


"Ahah, presto vedremo i risultati. Il gioco dura al massimo 14-16 ore, ma in realtà passeranno diversi giorni lì dentro." Questa non era la prima volta che i presenti assistevano al gioco del cacciatore. Il tempo scorreva in modo diverso nel regno dimensionale. Per i coltivatori dalla vita così lunga, 14-16 ore erano solo un breve periodo di meditazione.


"La guardia ha appena detto che la difficoltà si basa sullo sfidante più forte. Se è così, gli altri dalla coltivazione più bassa non saranno in svantaggio? Quel ragazzo umano era al livello più basso; è solo al Divine Transformation realm. Gli altri sono tutti negli stadi intermedi del Lord Divino realm o al di sopra. Ci sono anche alcuni maestri negli stadi avanzati del Lord Divino realm e quelli che sono quasi diventati dei Sacri Lord."


"Giusto. Per questo il gioco del cacciatore normalmente ha dei partecipanti dalla coltivazione simile. Quelli con una coltivazione inferiore finiranno in svantaggio."


Mentre tutti stavano parlando, molti dei presenti guardarono Lin Ming.


Questo gioco era estremamente difficile. Perfino un grande genio avrebbe dovuto fare attenzione mentre ci partecipava. Se la difficoltà fosse aumentata, allora sarebbe stato quasi impossibile completarla.


"Padrone, la sua coltivazione la penalizzerà." Disse Hunbai.


"Non importa." Lin Ming fece un cenno noncurante. "Non mi hai detto che le prede in quel mondo all'inizio sono estremamente deboli e si rafforzeranno lentamente? E il ritmo con cui diventano più forti è deciso dalla coltivazione degli sfidanti all'interno?"


"Sì."


"Allora non ho bisogno di preoccuparmi. Hunbai, conosci i praticanti di arti marziali che stanno partecipando?" Chiese Lin Ming mentre si avvicinava al portale di trasmissione.


"Tra tutti i partecipanti, c'è solo un Asura ad una stella. È improbabile che superi la prova e gli altri hanno ancora meno possibilità di farlo. Per superarla e guadagnare l'occasione di estrarre un distintivo blu spirituale, di solito bisogna essere almeno un Asura a due stelle. A volte anche gli Asura a due stelle vengono sconfitti. Solo Asura ad una stella sbalorditivi, come Lord Dugu Li, possono vincere con molta fortuna."


"Capisco."


Lin Ming entrò nel regno dimensionale.


La luce vorticò attorno a lui. Un momento dopo arrivò in uno spazio completamente diverso.


Gli altri sfidanti attraversarono il portale e furono trasmessi in posti diversi.


L'orizzonte all'inizio sembrava sfocato, ma iniziò gradualmente a rischiararsi. Di fronte a Lin Ming c'era una vasta prateria sconfinata. E sparse attorno c'era ogni sorta di roccia nera e ossa di bestie.


"Che mondo ampio..." Concluse Lin Ming sondando l'ambiente attorno.


Ripensò alle istruzioni della guardia della Neve d'Argento. Avrebbe avuto bisogno di radunare 50 distintivi del teschio per ottenere i requisiti per un'estrazione di livello blu spirituale.


Ogni sfidante aveva un solo distintivo del teschio. Tutti gli sfidanti insieme ne avevano solo una decina circa. Per radunarne di più, dovevano ottenerli dalle prede qui. Tuttavia queste bestie non sarebbero state facili da affrontare.


Secondo la guardia, la potenza delle prede sarebbe stata decisa dallo sfidante con la coltivazione superiore.


Nonostante Lin Ming fosse sicuro della sua forza, la prova era stata creata apposta per dei grandi talenti. Se la difficoltà fosse arrivata al Lord Divino realm, sarebbe stato svantaggioso per lui.


Anche se avesse potuto collezionare 50 distintivi, non sarebbe riuscito a fare di meglio. Lin Ming non sarebbe stato soddisfatto da un risultato del genere.


Quindi, Lin Ming aveva fatto una decisione. Prima di uccidere le prede in questo gioco, doveva eliminare ogni sfidante. Così la difficoltà del gioco si sarebbe abbassata.


Se tutti avessero saputo della decisione di Lin Ming, lo avrebbero considerato un pazzo.


Mentre ci pensava, Lin Ming iniziò a volare.


Questa prateria era estremamente vasta e l'erba era molto alta. In alcuni posti gli arrivava fino alla vita e in alcuni luoghi superava la sua testa.


Se un praticante di arti marziali si fosse nascosto qui e avesse trattenuto la sua aura, allora trovarlo sarebbe stato difficile. Anche se Lin Ming poteva trovarli con la sua potente percezione divina, avrebbe dovuto sprecare molto tempo e sforzi. Così aveva scelto il metodo più facile e diretto: volare...


.....


In quel momento, a decine di chilometri di distanza da Lin Ming, tre saggi si radunarono. Erano la triade spettrale del ferro nero.


"Questo è il mondo del gioco del cacciatore. Ne ho sentito parlare chissà quante volte, ma è la prima volta che lo vedo."


La quota di ammissione per il gioco era semplicemente troppo alta. Visto che la triade sapeva che era quasi impossibile per loro completarla, non avrebbero tentato nemmeno.


"Mm, anche se non avremo successo stavolta, almeno esploreremo l'area. In futuro diventeremo sicuramente degli Asura e la supereremo. Non abbiamo sprecato quelle 300.000 rune origin."


"Eheh, naturalmente non è uno spreco. Dato che siamo qui, cacciamo a volontà! Fratellone, credi che dovremo andare a cercare quel ragazzo o dovremmo aspettare uno o due giorni per fargli radunare distintivi prima di cercarlo?"


Il terzo fratello della triade si leccò le labbra, il suo tono era un po' impaziente.


"Naturalmente lo cercheremo ora! Non resisterà per molto tempo. Le prede qui sono estremamente forti e si potenzieranno col tempo. Tra uno o due giorni forse verrà eliminato. In tal caso, saremmo stati troppo clementi nei suoi confronti. Anche se non verrà eliminato, otterrà pochi distintivi."


"Buona idea, credo anche io che dovremmo cercarlo subito. Non vedo l'ora! Sfortunatamente non possiamo ucciderlo qui, ma renderlo un invalido non sarà un problema."


In questo regno dimensionale, la guardia aveva solo scoraggiato dall'uccidere, non l'aveva proibito. Nel caso uno avesse ucciso, avrebbe perso due distintivi del teschio.


"Mm, non vale la pena ucciderlo. Due distintivi sono molto più preziosi di una vita. Ma il problema è dove trovarlo. Se quel ragazzo decide di nascondersi e tratterrà la sua aura, non sarà facile trovarlo."


"È davvero un problema."


Anche il capo della triade era in difficoltà.


Nessuno di loro sapeva come iniziare a cercare Lin Ming. Ma poi il terzo fratello sussultò e gridò: "Fratellone, guarda laggiù..."


Indicò una direzione. All'orizzonte c'era un puntino a sole diverse decine di chilometri di distanza.


I praticanti di arti marziali avevano un'ottima vista. Potevano vedere chiaramente cos'era quel punto nel cielo.


"Quello è uno sfidante... un umano?"


Il capo della triade riversò essenza astrale negli occhi. Vide subito i lineamenti di quella persona.


"È Lin Ming! Quel ragazzo vuole proprio morire!"


"È davvero lui? Perché volerebbe così alto? Sta mostrando deliberatamente dov'è? Cosa succede? C'è qualcuno che non ha paura di morire e vuole invece accorciare la durata della sua vita?"


"Questo ragazzo è un idiota. Non importa cosa sta pensando, dato che vuole morire così tanto, allora aiutiamolo! Andiamo."


La triade non volò, rimase a terra, precipitandosi rapidamente verso Lin Ming.


Al momento molti praticanti di arti marziali si stavano nascondendo e chiunque volasse sarebbe risaltato come una lucciola in una notte cupa.
                                


                                



