---
weight: 1435
title: Capitolo 1435 – Molti cacciatori e poche prede
pubDate: 2025-12-15T08:37:10.371Z
tags:
    - mw
---


<em>Capitolo regolare,
30 capitoli in coda (13 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Il titolo (狼多肉少) letteralmente significa: "molti lupi e poca carne" che significa a grandi linee: "le risorse non bastano per tutti"


"Sono qui... uno... due... tre... quattro, quattro. Sembra che sia proprio il benvenuto qui." Disse con tono beffardo Lin Ming. Tra tutti gli sfidanti, era quello con la coltivazione più bassa. Agli occhi degli altri era completamente inerme.


Tra tutte le persone che si stavano avvicinando, due erano da sole e le altre, la triade e una coppia, erano in compagnia.


Quando avevano attraversato il portale, si erano tenuti per mano e così non erano stati separati.


<em>Woosh!</em>


La coppia fu la prima ad arrivare. Un giovane mostro li seguiva da vicino.


Il mostro aveva la pelle pallida e le orecchie appuntite. Nonostante avesse un aspetto giovane, in realtà aveva circa cent'anni. Il suo soprannome era il signor Fascino. Con la sua forza sbalorditiva e il suo aspetto delicato ma bello, aveva fatto una buona impressione su molte donne nella città della Discordia.


"Eheh, volete divorare tutto da soli?" Il giovane mostro fece un largo sorriso.


"Ci sono troppi cacciatori e poche prede. Solo un distintivo e molte persone che si stanno avvicinando. Ottenere questo distintivo dipenderà dalle nostre capacità!"


La coppia, marito e moglie, di fronte al giovane estrassero le loro armi, sembrava che volessero competere per il distintivo di Lin Ming. Per loro Lin Ming non era affatto una minaccia, la sola domanda ora era chi sarebbe riuscito a ad ottenerlo.


<em>Shua! Shua!</em>


Subito dopo arrivarono gli altri due gruppi, c'era anche la triade spettrale del ferro nero tra di loro. Si erano presentate sette persone in totale.


Quando i nemici si incontravano, avrebbero iniziato subito a lottare. Quando il terzo fratello della triade vide Lin Ming, sogghignò con fare diabolico mentre si massaggiava i pugni.


"Moccioso, potevi salvarti, ma hai scelto di non farlo! Nonostante non ti uccideremo a causa delle regole, potremo comunque renderti un invalido. Una volta che ce ne andremo, ti sistemerò per le feste. Ti spaccheremo le ossa e i meridiani finché non striscerai come un cane mezzo morto! Ahahah!"


"Un branco di lupi attorno ad una sola piccola preda. È solo un distintivo e siamo in così tanti. Sarà impossibile per noi dividerlo. Credete davvero che dovremmo lottare l'uno contro l'altro per un solo distintivo?"


Il giovane mostrò gettò un'occhiata verso la triade e guardò anche Lin Ming, il tono della sua voce era calmo. Se osava agire da solo nella città della Discordia, doveva avere i requisiti per farlo. Non era inferiore a nessuno degli altri gruppi in quanto a forza.


"Eheh, datelo a noi." Disse il capo della triade. "Noi fratelli abbiamo già un conto in sospeso con questo ragazzo e volevamo sistemarlo oggi. Per quanto riguarda il distintivo, non è troppo importante per noi. Sinceramente nessuno di noi ha la possibilità di vincere al gioco. La maggior parte di voi non è qui per fare esperienza per la prossima volta?"


"Ahah, non importa. Sono diventato da tempo forte quanto un Asura ad una stella, ma non ho avuto il tempo di partecipare. Penso che dovrei rimanere qui per radunare i cinquanta distintivi e completare questa prova!" Disse con sicurezza il giovane mostro, il suo tono arrogante era forte e chiaro.


Il capo della triade alzò le sopracciglia. Questo mostro era fin troppo impudente. Chi si credeva di essere?


Nonostante il capo lo trovasse insopportabile, non rispose, invece disse: "Bene, puoi superarla come vuoi. Ti lasceremo il distintivo; non lo vogliamo."


"Ahah, che idea meravigliosa. Affare fatto!" Il giovane sorrise. Naturalmente, se avesse voluto il distintivo, avrebbe dovuto ottenere l'accordo delle altre due parti.


"Tuttavia..." Smise di parlare per un momento. Si girò all'improvviso verso Lin Ming con uno sguardo incuriosito. "Prima che accada, ho qualcosa da chiederti. Sono curioso, perché stavi volando? In questo gioco, solo uno stupido bambino farebbe una cosa del genere. Anche uno sciocco sa quali sono le conseguenze. Anche così, sembra che tu l'abbia fatto intenzionalmente. È stato per attirarci qui? Ci sei riuscito, ma... qual è il tuo obiettivo?"


"Eheh, semplice. Probabilmente sa che è impossibile per lui superare la prima prova, così ci ha attirato deliberatamente, così da farci lottare tra di noi. Allora si sarebbe approfittato del caos. È un'idea davvero stupida!" Derise uno della triade spettrale del ferro nero.


Lin Ming ridacchiò con calma: "L'ho fatto solo per attirarvi tutti qui. Mi sono rivelato per risparmiarmi un bel po' di problemi."


"Eh, interessante!" Il mostro si sfregò il mento, i suoi occhi grandi brillavano mentre fissava Lin Ming con sguardo inquisitore. "Più informazioni so e meno capisco. Questo è il mondo del gioco dei cacciatori ed è anche la prima volta che sei venuto qui, quindi è impossibile che tu abbia preparato delle trappole per affrontarci. Pensi davvero di poterci battere tutti da solo?"


"Esatto." Lin Ming schioccò le dita. "La vostra presenza qui aumenta di molto la difficoltà del gioco. Ammetto che con tutti voi qui, non sono sicuro di poter superare la prova, così ho deciso di mandarvi tutti fuori e ridurre la difficoltà."


"Cosa?!"


Mentre Lin Ming parlava, il giovane mostro e gli altri rimasero tutti esterrefatti. Questo ragazzo era un pazzo? Come gli era venuta in mente la folla idea di eliminarli tutti?


"Beh, per dirla in termini più semplici..." Lin Ming tirò fuori la Lancia del Sangue della Fenice. Sulla sua punta iniziarono ad intrecciarsi il fulmine e il fuoco. "La mia forza è superiore a quella di tutti voi insieme!"


Mentre parlava, Lin Ming svanì come un fantasma nella notte.


"Oh no!"


"State attenti!"


L'improvviso cambiamento fece andare tutti nel panico, facendoli ritirare immediatamente.


In quel momento il terzo fratello della triade rabbrividì. Un intenso intento omicida era in agguato dietro di lui!


Estrasse di riflesso una sciabola dal suo anello spaziale e menò un fendente dietro di lui, ma... Lin Ming era troppo veloce, un livello che superava le sue capacità di risposta. Nel momento in cui il terzo fratello colpì, sentì una sensazione di freddo alla schiena e un dolore acuto, mentre una lancia trapassava il suo petto come una vipera.


Il sangue schizzò dalla punta dell'arma.


Il terzo fratello era stato infilzato dalla lancia di Lin Ming! Il duro corpo del praticante di arti marziali saggio era stato tagliato come un tenero pezzo di manzo!


"Che diavolo?!"


A soli duecento piedi di distanza, il giovane mostro aveva visto chiaramente cos'era successo. Per lui la velocità di Lin Ming non era molto diversa da un teletrasporto!


Erano le leggi dello spazio! Solo un praticante di arti marziali umano poteva usare così abilmente le leggi! Nonostante i saggi fossero veloci, non potevano essere più rapidi delle leggi!


E quello era stato un colpo di lancia noncurante. Senza nessuna arte marziale dietro e solo un po' di vera essenza, l'arma era riuscita a trafiggere uno dei tre compagni della triade. Questa forza d'attacco spaventò il giovane mostro. Nonostante il terzo fratello fosse solo ordinario, era comunque un membro della razza dei saggi, famosa per la sua tempra del corpo.
Non importava quanto fosse debole, dato che era arrivato al Saint Lord realm, la sua carne e le sue ossa dovrebbero essere dure come il ferro divino. Inoltre il suo corpo era protetto anche da essenza astrale, eppure era stato trafitto così facilmente dalla lancia di Lin Ming. Che sorta di forza esplosiva c'era dietro quell'attacco?!


"Il primo!"


Lin Ming ritirò la Lancia del Sangue della Fenice. Il motivo per cui aveva trafitto facilmente il terzo fratello della triade era grazie alla sua vera essenza e alla sua forza che aveva raggiunto diverse centinaia di milioni di jin dopo aver sbloccato le Otto Porte Nascoste. Inoltre aveva riversato il suo spirito da battaglia nell'arma. Di fronte ai saggi che erano deboli sotto l'aspetto spirituale, sarebbe stato di grande vantaggio.


"Muori!"


Gridò freddamente Lin Ming. Diede un colpo di palmo al petto del terzo fratello. Questo semplice attacco era la tecnica marziale più insidiosa nel suo arsenale: il Palmo Pulse Cutting!


Dopo che erano passati così tanti anni dall'ultima volta che l'aveva utilizzata, Lin Ming l'aveva sfruttata per attaccare il nemico. Non si trattenne minimamente. Con un lieve crepitio, la vera essenza impattò con violenza nei meridiani e nelle ossa del saggio, ferendoli e danneggiando la sua vitalità del sangue!


Uccidere avrebbe causato la perdita di distintivi, così Lin Ming aveva fatto la stessa scelta della triade spettrale del ferro nero. Non li avrebbe uccisi, ma li avrebbe resi invalidi. Per un praticante di arti marziali era un fato peggiore della morte, specialmente per la triade che aveva commesso ogni sorta di malvagità. Si erano fatti innumerevoli nemici nella città della Discordia. Se avessero perso la loro coltivazione, allora si poteva immaginare a che fato sarebbero andati incontro!


"Il suo attacco è così forte e spietato!"


Il giovane mostro ne fu sbigottito. In sole due mosse, questo giovane aveva appena distrutto le arti marziali del terzo fratello della triade. Questa sorta di attacco netto e crudele non era qualcosa che un giovane fragile cresciuto nella sicurezza di una grande famiglia potesse fare. Era un gesto che solo qualcuno che aveva rischiato costantemente la vita all'avventura poteva fare, qualcuno che aveva ucciso innumerevoli nemici. Le sue capacità erano straordinarie e la forza e l'intento omicida che nascondeva erano quasi illimitati. Nonostante questo giovane sembrasse un modesto gentiluomo, una volta che si fosse scatenato sarebbe stato come una bestia tirannica assetata di sangue, selvaggia e brutale!


<em>'Devo scappare!'</em>


Pensò subito il giovane mostro. Non poteva più preoccuparsi del perché Lin Ming fosse così forte nonostante la sua coltivazione di basso livello. Tutto ciò che sapeva era che se non fosse scappato ora, sarebbe andato incontro allo stesso fato del terzo fratello della triade!


Tuttavia, non appena fece questa decisione, si sentì tremare. Una forza invisibile lo aveva colpito come una freccia ed era entrata nel suo corpo, marchiando il suo corpo e i suoi meridiani.


"Cos'è questo?"


Il giovane mostro rimase scioccato, ma reagì subito: "È una runa divina di tracciamento?"


Nella Strada Asura esistevano fin troppe rune divine ausiliari; tra di esse c'erano quelle traccianti. Una volta impiantate, erano estremamente difficili da togliere. Ma ora il giovane mostro poteva sentire che quest'aura non apparteneva alle rune divine, ma ad un marchio tracciante creato da lui.


"Non è una runa... è il marchio di uno spirito da battaglia, ma gli effetti sono gli stessi!"


Il giovane mostro capì subito cos'era successo. Lin Ming aveva impiantato un marchio per inseguirlo; era un vero gioco del cacciatore!  Sfortunatamente per loro non erano i cacciatori, ma le prede!


In quanto mostro, nonostante il suo talento negli spiriti da battaglia non fosse paragonabile a quello umano, era comunque di gran lunga superiore a quello di un saggio. Reagì subito, cercando di cancellare il marchio.


Tuttavia, proprio quando lo percepì, si raggelò. Questo marchio brillava con un'intensa luce blu, come la più pura delle giade.


Questo era chiaramente... uno spirito da battaglia blu!


"Uno spirito da battaglia blu? Stai scherzando ca**o?" Il giovane mostro era inorridito. Il suo spirito da battaglia era solo allo stadio elementare del livello oro, eppure aveva incontrato qualcuno con uno spirito da battaglia blu. I suoi tentativi di cancellarlo sarebbero stati completamente inutili.
                                


                                



