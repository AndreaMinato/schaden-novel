---
weight: 14360
title: Capitolo 1436 – Autodistruzione
pubDate: 2025-12-15T08:37:10.371Z
tags:
    - mw
---


<em>Capitolo sponsorizzato, ringraziamo Zangetsus!
29 capitoli in coda (12 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Lin Ming appariva e scompariva all'improvviso sul campo di battaglia. Stava annientando le sue vittime come un cupo mietitore che cacciava di notte.


Era fin troppo rapido. Ci aveva messo solo una frazione di secondo per annientare il terzo fratello e prendere il suo anello spaziale. Nel momento in cui la gente vide schizzare sangue, il terzo fratello della triade stava già cadendo dal cielo.


"Terzo fratello!"


Ruggì il capo della triade. Nonostante i tre avessero commesso ogni sorta di malvagità, avevano un grande legame tra di loro perché erano fratelli di sangue. Perfino l'individuo più freddo avrebbe reagito di fronte alle sofferenze di un suo caro.


"Ha distrutto le arti marziali del terzo fratello!" Il secondo gridò, i suoi occhi si iniettarono di sangue.


"Non essere impulsivo! Non possiamo rivaleggiare con lui!" Il capo poté solo mantenere la calma il meglio che poteva. In quel momento poteva solo provvedere a sé stesso. Dopo che mandò una trasmissione del suono al suo secondo fratello, fuggì con tutte le sue forze. Ma in quel momento una voce inquietante riecheggiò nelle sue orecchie come il sussurro di un demone: "Tu sarai il prossimo!"


"Ca**o, ti affronterò!"


Il capo della triade era un individuo spietato. Dato che chiaramente non poteva scappare, evocò tutta la sua vera essenza, proteggendo i suoi punti vitali mentre menava un fendente verso la vita di Lin Ming.


Ma mentre la sua arma fendeva l'aria, si sentì rallentare. Attorno a lui, ill tempo si stava distorcendo in un modo incredibile.


Le leggi del tempo?!


Il capo della triade quasi si spaventò a morte. In quanto saggio, i suoi risultati nelle leggi erano praticamente nulli. Un potente saggio poteva usare la sua forza terrificante per distruggere le leggi e liberarsi dalle catene del tempo o trapassare il vuoto, ma il capo della triade era lontano dal riuscirci.


<em>Hu!</em>


Lin Ming apparì dietro il capo della triade come un fantasma. Con la mano destra scagliò un pugno verso la spina dorsale del saggio!


"Pugno Spacca Ossa!"


Il Pugno Spacca Ossa era una tecnica marziale del sistema della trasformazione del corpo. E ora che Lin Ming aveva attivato le Otto Porte Nascoste e aveva scorto le Nove Stelle del Palazzo del Dao, questo pugno poteva polverizzare perfino il vuoto. Un saggio non sarebbe riuscito a reggere il colpo, in particolare in una parte fragile come la spina dorsale!


<em>Crack!</em>


Con un forte crepitio, una vibrazione brutale si diffuse per tutta la schiena del capo della triade. Un terrificante potere distruttivo iniziò a devastare le sue ossa, il suo midollo e i suoi nervi!


Il saggio gridò miserabilmente, tremò e la sua testa cadde in avanti. Era diventato un invalido a causa di Lin Ming!


Anche se i saggi avevano grandi abilità rigenerative, questa sorta di ferita equivaleva praticamente alla distruzione delle loro arti marziali.


Anche così, Lin Ming usò anche il Palmo Pulse Cutting!


Non avrebbe lasciato nessuna possibilità al nemico. Dopotutto una ferita alla spina dorsale poteva essere curata usando medicine sufficientemente buone. Ma per una lesione causata da un Palmo Pulse Cutting serviva l'aiuto di un Grande Re del Mondo che avrebbe dovuto raffinare le pillole giuste per guarirlo. Ed era impossibile per la triade ottenere medicine del genere al loro livello.


Prima ancora che potessero cercarle, sarebbero già morti miserabilmente nella città della Discordia.


<em>Peng!</em>


L'anello del capo della triade esplose. Lin Ming raccolse il suo distintivo del teschio tra i vari oggetti. Il saggio ferito invece cadde accanto al suo terzo fratello a peso morto.


Lin Ming non si fermò nemmeno per un secondo. Lo spazio sotto di lui si rimpicciolì e attraversò cento chilometri in un istante. Un momento dopo raggiunse l'ultimo membro della triade.


"Ahhhh! Perirò con te!" Il secondo fratello aveva gli occhi rossi per la rabbia. Il suo intero corpo iniziò a gonfiarsi come un palloncino. L'essenza astrale in lui rimbombò come un vulcano, pronta ad esplodere da un momento all'altro!


"Autodistruzione?"


Le pupille di Lin Ming si rimpicciolirono. Alcuni praticanti di arti marziali, prima della morte, potevano attivare tutto il loro mondo interno, l'energia e la vitalità del sangue per scoppiare. Questo attacco esplosivo era dieci volte più potente di un loro colpo a tutta forza. Perfino un praticante di arti marziali di uno stadio superiore al loro avrebbe dovuto schivare un attacco del genere, altrimenti probabilmente sarebbe stato ferito.


Tuttavia questa sorta di tecnica era fin troppo feroce. Era un attacco suicida che mirava a trascinare il nemico nella morte. Normalmente pochissimi avrebbero studiato una tecnica marziale del genere. Solo le guardie del corpo e i criminali avrebbero pensato di apprendere una mossa del genere.


"Moccioso, morirò ma ti trascinerò con me!" Il volto del secondo fratello era completamente sfigurato. Questo non per la rabbia, ma perché la sua essenza astrale era quasi sul punto di esplodere. La vitalità del sangue iniziò a schizzare dal suo corpo e i suoi muscoli, le sue ossa e i suoi meridiani già straripavano di essenza astrale. Il suo corpo assochilometriva ad una grande polpetta disgustosa.


<em>Woosh! Woosh!</em>


Il secondo fratello stese gli arti, che diventarono morbidi mentre puntavano verso Lin Ming come tentacoli.


Durante la battaglia del continente del Massacro alcuni saggi avevano usato tecniche simili. In quanto coltivatori del corpo, potevano rendere il loro fisico duro come un diamante o morbido come degli spaghetti per legare i nemici.


"Blocco dell'energia del sangue!"


Il secondo fratello si morse la punta della lingua e sputò una grossa boccata di essenza di sangue. Questo era il 30-40% della sua essenza di sangue. Dato che stava morendo, non aveva più scrupoli nel sacrificarla.


Mentre la sua essenza di sangue bruciava, il corpo del secondo fratello emanò una foschia sanguigna. Poi Lin Ming si sentì rallentare. Sembrava che tutto il suo sangue fosse attirato dal nemico, come se volesse lasciare il suo corpo!


Sotto questa trazione, Lin Ming si sentì come se fosse caduto in una palude. I suoi movimenti rallentarono, rendendogli difficile muoversi.


Questo era il cosiddetto blocco di energia del secondo fratello. Nonostante fosse un attacco fatto bruciando l'essenza di sangue, Lin Ming poteva capire facilmente come liberarsene. Ma in questo breve attimo, i quattro arti del secondo fratello si avvolsero attorno a lui.


"Ora che ti ho preso, sei morto! Non importa quanto sei forte, moriremo insieme!"


Il secondo fratello rise come un pazzo. Era impazzito un momento prima della sua morte!


Anche se Lin Ming era stato trattenuto, rimase calmo come prima. Disse con indifferenza: "Il tuo trucchetto è inutile con me."


Lin Ming formò centinaia di migliaia di sigilli.


Arte del Sigillo Divino – Sigillo della Proibizione Divina!


<em>Woosh woosh woosh!</em>


I simboli affondarono all'istante nel corpo gonfio del secondo fratello.


Il Sigillo Imprigiona Dei era la prima tecnica dell'Arte del Sigillo Divino. Ogni simbolo era un buco nero in miniatura. Lin Ming una volta l'aveva usato per divorare il potere della fede della legge del Sogno Divino, figuriamoci se non funzionava con qualcosa di semplice come l'essenza astrale e la vitalità del sangue.


"C-cosa?" Il secondo fratello cambiò espressione. Il suo corpo iniziò a rimpicciolirsi e a rinsecchirsi. I centinaia di sigilli che erano entrati nel suo corpo stavano divorando selvaggiamente tutta le sua energia. Al momento il corpo del secondo fratello era uguale ad una borsa d'acqua e i sigilli erano come centinaia di buchi.


"Esplodi! Esplodi! Perché non riesco ad esplodere?!"


Il secondo fratello sembrava inferocito e folle: "È impossibile! Una volta che la mia arte della disintegrazione del saggio demone inizia, nemmeno io posso fermarla. Come ci stai riuscendo?!"


In diversi respiri di tempo, il secondo fratello si era rimpicciolito ancora di più. Figuriamoci esplodere, la sua essenza astrale e la sua vitalità del sangue era miserabilmente bassi, sembrava un vecchio ad un passo dalla morte.


L'Arte del Sigillo Divino includeva le leggi della proibizione e del divoramento. Una volta che tutto fosse divorato da questi buchi neri in miniatura, naturalmente sarebbe stato sigillato!


L'essenza astrale e la vitalità del sangue del secondo fratello furono inghiottiti e sigillati. Naturalmente non aveva più la forza di esplodere.


"Tutto qui, che peccato..."


Lin Ming spaccò gli arti che lo legavano. Questa mossa non fece schizzare nemmeno una goccia di sangue; tutta la vitalità nel corpo del terzo fratello era stata divorata dai Sigilli della Proibizione Divina.


"Non voglio..." Il secondo fratello rabbrividì, il suo viso era sbiancato. Non poteva essere più miserabile di così. Non poteva scappare e la sua tecnica suicida era stata sventata facilmente. Per lui era davvero un fato patetico.


"Sei il terzo... Palmo Pulse Cutting!"


Lin Ming scagliò un colpo. Con un crepitio, le ossa e i meridiani del saggio si ruppero mentre cadeva a terra.


Così la triade era stata eliminata completamente.


Lin Ming prese l'ultimo distintivo. Ora ne aveva quattro. Comunque gli mancavano ancora 46 distintivi per completare la prova del livello blu spirituale e 96 per completare la seconda di livello nero.


Nonostante fosse solo il doppio, Lin Ming sapeva che la difficoltà sarebbe più che raddoppiata, perché più tempo passava e più sarebbe diventato difficile ottenere distintivi.


"Dovrei cercare i distintivi rimanenti..."


Lin Ming si guardò attorno. Tutti gli altri erano già fuggiti e non rimaneva nemmeno l'ombra di loro.


Una scelta intelligente, ma sfortunatamente per loro... era inutile!


Mentre Lin Ming stava annientando la triade, aveva impresso un marchio spirituale sui loro corpi. In questo regno dimensionale, non importava quanto avessero provato a correre, gli occhi di Lin Ming sarebbero stati degli enormi fari nell'oscurità.


Così il vero gioco del cacciatore poteva iniziare.


Tuttavia Lin Ming non diede subito inizio alla caccia però, arrivò sopra un campo di erba alta. Mentre guardava in basso, disse con tono freddo: "Sei rimasto a guardare per molto tempo. Esci fuori."


I venti soffiavano tra l'erba alta, ma non c'erano segni di movimento nel campo.


Lin Ming puntò la Lancia del Sangue della Fenice verso il basso. Sulla punta sibilarono dei fulmini e del fuoco: "Allora possiamo solo combattere ora."


"Aspetta... aspetta..."


Risuonò una voce profonda. L'erba alta si separò e un praticante di arti marziali mostro coperto dalla testa ai piedi da pelo verde uscì lentamente allo scoperto. Aveva un'espressione davvero scontenta ora.


Questo mostro dal pelo verde era molto più corto della media. Era un'intera testa più basso di Lin Ming.
                                


                                



