---
weight: 1437
title: Capitolo 1437 – Asura ad Una Stella
pubDate: 2025-12-15T08:37:10.372Z
tags:
    - mw
---


<em>Capitolo sponsorizzato, ringraziamo Zangetsus!
28 capitoli in coda (11 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Lin Ming guardò il praticante di arti marziali. Sembrava una scimmia dal pelo lucente color muschio. Aveva una corporatura esile e ordinaria. In confronto al bel mostro di prima, l'aspetto di questo coltivatore era molto più sgradevole. Nonostante questo, emanava un'aura insolita.


Lin Ming atterrò. I due erano a soli cento piedi di distanza e si stavano fissando a vicenda.


Il mostro era estremamente cupo. Stava attivando la sua energia a tutta forza.


"Sei davvero riuscito a trovarmi... che mostro..."


Questo giovane mostro si era nascosto tra l'erba alta fin dall'inizio. Aveva trattenuto la sua aura ed era eccezionalmente abile nel camuffamento, nell'occultamento e negli agguati. Aveva visto da tempo Lin Ming volare nel cielo, ma non lo aveva inseguito. Invece si era nascosto sotto, tra la foresta, e aveva aspettato che altri sfidanti lo accerchiassero.


Il suo piano era di usare Lin Ming come esca e spingere più persone a radunarsi qui. poi, una volta che avessero esaurito le forze combattendosi a vicenda, sarebbe entrato nella mischia e avrebbe ottenuto tutti i profitti.


Voleva approfittarsi della loro guardia abbassata. Il mostro dal pelo verde aveva fatto la scelta più saggia, ma non si sarebbe mai immaginato che Lin Ming sarebbe stato così forte. Il giovane aveva annientato la triade spettrale del ferro nero proprio all'inizio e le sue tattichi spietate facevano gelare il sangue.


<em>Nota traduzione: (螳螂捕蝉，黄雀在) letteralmente: la mantide fa l'agguato alla cicala, inconsapevole del rigogolo dietro di lei, che significa perseguire un obiettivo minore trascurando un rischio più grande.</em>


Non solo, Lin Ming aveva anche lasciato un marchio tracciante su tutti gli altri. Questo mostro dal pelo verde era un assassino specializzato nel nascondersi e nel rintracciare gli altri. Naturalmente aveva capito che il marchio lasciato da Lin Ming era estremamente difficile da rimuovere, così era rimasto immobile.


Anche così, era stato individuato da Lin Ming.


"Sei rimasto a guardarmi per molto tempo ormai." Lin Ming ondeggiò la Lancia del Sangue della Fenice. Aveva notato fin dall'inizio questo coltivatore, ma aveva finto di non averlo visto.


"La mia tecnica di occultamento è difficile da smascherare perfino per un coltivatore ad un passo dal diventare Re del Mondo... come puoi avere una percezione così acuta?"


Il mostro dal pelo verde strinse un'arma quasi trasparente.


Quest'arma sembrava fondersi con lo spazio attorno, nascosta nel vuoto. Sarebbe stata difficile da individuare a meno che uno non l'avesse guardata con attenzione.


Era un pugnale.


Lin Ming sentiva un profondo intento omicida nascosto nel tipo di fronte a lui. Probabilmente era un qualche tipo di assassino.


"Sei un assassino? La tua aura è piuttosto forte, molto più formidabile dei sette di prima. Ho sentito che un Asura ad una stella aveva deciso di partecipare alla prova; eri tu?"


Il mostro dal pelo verde rimase in silenzio, non rispose.


Ma Lin Ming divenne certo che doveva essere il solo Asura ad una stella tra gli sfidanti.


Nella Strada Asura, ogni persona che possedeva il titolo di Asura era formidabile. Inoltre il titolo stesso poteva aumentare direttamente la sua forza.


Un Asura ad una stella poteva aumentare la forza di un praticante di arti marziali di un grado.


In altre parole, un Lord Divino realm degli stadi avanzati sarebbe diventato forse come un guerriero ad un passo dallo stadio di Sacro Lord.


"Molto bene! Volevo sperimentare da tempo la forza di un Asura ad una stella. Devo vincere assolutamente questo gioco del cacciatore."


Lin Ming non aveva intenzione di risparmiare nessuno. Avrebbe eliminato tutti gli sfidanti!


<em>Hu!</em>


Dietro Lin Ming apparì l'immagine di un Albero del Dio Blasfemo, sopra la sua chioma, il fulmine e il fuoco si intrecciarono mentre un'energia selvaggia ululava nell'aria.


Un'intensa luce blu si accese sulla Lancia del Sangue della Fenice; era il bagliore del suo spirito da battaglia.


"Sesto livello delle leggi del fulmine e del fuoco e uno spirito da battaglia blu..." Il giovane mostro si incupì. Se questo giovane era davvero negli stadi intermedi del Divine Transformation realm, allora forse era un grande genio di una potente razza.


Il mostro non ebbe tempo di reagire. Lin Ming si stava già precipitando verso di lui. La sua lancia scattò in avanti, causando una terrificante marea di fulmini e fiamme.


Il vuoto tremò. I venti e le nuvole si spostarono. In un istante, tuta l'erba alta attorno al mostro fu ridotta in cenere e perfino la palude attorno a lui fu carbonizzata.


Giudizio del Dao Celeste!


<em>Bang!</em>


Una terrificante esplosione divorò tutto lo spazio nell'arco di dieci chilometri. Un chiarore illuminò il cielo, diventando la sola luce in questo mondo. Il mostro cercò di schivare, ma fu catturato e assalito da questo potere terrificante. Il suo corpo non poteva resistere al potere tirannico degli elementi e iniziò a bruciare. Un momento dopo si divise in due!


"Mm?"


Lin Ming sussultò. Questo mostro era piuttosto forte, sapeva che un solo colpo non sarebbe stato sufficiente ad ucciderlo. Inoltre, quando il corpo del mostro era scoppiato, Lin Ming non aveva percepito affatto la sua aura spirituale.


<em>'Questo è... un sostituto?'</em>


Pensò subito Lin Ming. Allo stesso tempo sentì un profondo intento omicida puntare su di lui. Nonostante sembrasse comune, era incredibilmente tagliente, pareva che stesse per trapassare la vera essenza protettiva di Lin Ming.


Istintivamente Lin Ming rilasciò l'energia primordiale del suo mondo interno.


Spazio primordiale!


<em>Bang!</em>


Mentre il campo di forza si estendeva, tutto lo spazio nel raggio di cento piedi divenne una fortezza impenetrabile. Se un praticante di arti marziali ordinario avesse provato ad entrare, sarebbe stato ridotto in poltiglia a causa dell'immensa pressione, figuriamoci avere possibilità di attaccare.


<em>Ka ka ka!</em>


Il pugnale del mostro puntò su di lui come gli artigli di un dio della morte. Tuttavia, dopo che tagliò solo tre piccoli fili di energia primordiale, la sua velocità diminuì rapidamente e il suo potere d'attacco si dissipò quasi tutto.


"Cosa?!"


Il mostro fu colto dal panico. E in quel momento Lin Ming l'aveva già raggiunto.


"Non puoi scappare!"


<em>Xiu!</em>


Una brillante luce di lancia avvolse il mostro, divorando ogni cosa...


.....


.....


In quel momento si erano radunati molti praticanti di arti marziali al secondo piano della Divina Fortezza Nera. Alcuni stavano meditando, alcuni stavano parlando e altri si stavano affollando attorno a Dugu Li, congratulandosi con lui.


Dugu Li era estremamente famoso. Era sul punto di diventare un Asura a due stelle e, ora che aveva superato una prova del gioco del cacciatore, la sua reputazione era aumentata ulteriormente.


Una guardia della Neve d'Argento aveva appena parlato in privato con lui. Vista la situazione, probabilmente il Lord della città aveva fatto un'offerta a Dugu Li.


Voleva che entrasse nel corpo della Neve d'Argento!


Una volta che Dugu Li fosse diventato un sottoposto diretto del Lord della città, allora avrebbe ricevuto un salario di rune origin ogni anno. Questa era una ricchezza invidiata da molte persone!


Inoltre i membri del corpo della Neve d'Argento avrebbero ricevuto una residenza nella città della Discordia. Finché non avessero tradito il Lord della città o non fossero morti a causa di un incidente, queste dimore sarebbero appartenute a loro per il resto della vita.


Questo era un trattamento che molti potevano solo sognarsi.


"Ahah, congratulazioni fratello Dugu Li, sembra che presto diventerà una guardia della Neve d'Argento!"


"Fratello Dugu Li, quando entrerà nella tenuta del Lord della città, farà proprio una bella vita. Mangi cibo delizioso, beva del buon vino e non si dimentichi di me."


Molti conoscenti di Dugu Li iniziarono a lusingarlo in massa. Oggi indubbiamente l'Asura ad una stella era diventato un eroe. Per quanto riguardava gli altri sfidanti che stavano partecipando al gioco del cacciatore adesso erano solo un piccolo intrattenimento. Le persone li aspettavano in attesa di divertirsi, ma non ci stavano facendo davvero attenzione.


Tuttavia nessuno si immaginava che in quel momento il portale del gioco del cacciatore si sarebbe attivato all'improvviso.


"Mm? Stanno uscendo delle persone?"


"Come può essere così veloce? Non è passato nemmeno un bastoncino di incenso di tempo da quando sono entrati, eppure qualcuno è stato già eliminato?"


Molte persone non avevano molta fiducia in questi sfidanti. Era fin troppo difficile superare la prova del gioco del cacciatore. Ora che qualcuno stava uscendo dalla dimensione in miniatura in così poco tempo, significava che doveva essere stato eliminato.


Per superare le prova normalmente ci volevano 14-16 ore.


"Chi è? È quell'umano dalla coltivazione più bassa... è troppo triste!"


"Potrebbe non essere lui. A volte la forza è meno importante della fortuna. Ci sono persone che incontrano subito bestie difficili da battere non appena entrati o potrebbero essere stati colti alla sprovvista da un altro sfidante."


Tutti guardarono il portale, che brillò e fece uscire un coltivatore.


Questa persona cadde a terra come un sacco di patate, ruzzolò perfino per diverse centinaia di piedi lasciando una scia di sangue.


La guardia della Neve d'Argento apparì proprio di fronte a lui. Non appena la persona smise di rotolare, tutti puntarono gli occhi su di lei. Il suo corpo era fradicio di sangue, i suoi capelli erano scompigliati e aveva un grosso buco nel petto.


"Questo è..."


"È davvero in condizioni miserabili!"


Nella città della Discordia morivano molte persone ogni giorno. I presenti si erano abituati già a scene del genere, così non erano affatto sorpresi.


Ma furono comunque impressionati dopo che avevano visto l'entusiasmo e il compiacimento dei partecipanti appena entrati nel gioco del cacciatore.


"I suoi abiti sono laceri e la sua faccia è ricoperta di sangue. Anche i suoi capelli sono sporchi di sangue. Chi è? Che sia quell'umano al Divine Transformation realm..."


"Lo riconosco, è il terzo fratello della triade spettrale del ferro nero!"


"È davvero il loro terzo fratello! Come può essere lui?!"


"È sopravvissuto per un pelo, ma tutti i suoi meridiani sono stati distrutti e quindi è un completo invalido." Disse un praticante di arti marziali dopo aver controllato le condizioni del saggio.


Guardando il buco nel petto del terzo fratello, si poteva vedere che era stato trapassato completamente e la carne attorno era stata danneggiata. Questo era sufficiente a rivelare quanto era stata terrificante la forza di questo colpo. Si poteva immaginare che, quando era stato attaccato, l'essenza astrale del terzo fratello era stata squarciata e il suo corpo non era riuscito a resistere all'impatto!


Tra i partecipanti c'erano dei potenti coltivatori, ma nessuno di loro era abbastanza forte da lasciare ferite così gravi. Era difficile immaginare cosa fosse accaduto.


"Non è stato l'attacco di una bestia; sicuramente è stato un altro sfidante. Una bestia non avrebbe distrutto i meridiani di qualcuno in questo modo." Valutò qualcuno.


Tutti si scambiarono occhiate confuse, incerti di cosa fosse successo. Ma in quel momento il portale brillò di nuovo, facendo uscire un'altra persona.


"Sta uscendo qualcun altro!"


Tutti guardarono l'ingresso con attenzione. Quest'altra persona era in condizioni ancora più patetiche. Sembrava che qualcuno gli avesse strappato la spina dorsale, collassò a terra come se fosse fatto di carne liquida.


"Che tecnica crudele e spietata. La sua spina dorsale è stata distrutta!"


"Questa persona è... mm?! Il capo della triade?! Prima è arrivato il terzo fratello e adesso il loro capo... che la triade abbia provocato qualcuno e così sono stati attaccati appositamente?"


"Il capo della triade è finito in condizioni così orribile in un colpo solo. Il divario di forza tra lui e il suo nemico era fin troppo grande. L'altra parte dev'essere davvero crudele, aveva intenzione di mutilarlo fin dall'inizio!"
                                


                                



