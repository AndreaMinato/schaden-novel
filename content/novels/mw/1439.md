---
title: Capitolo 1439 – La Formazione dei Guerrieri dall'Armatura Dorata
pubDate: 2025-12-15T08:37:10.372Z
tags:
    - mw
---


<em>Capitolo sponsorizzato, ringraziamo Zangetsus!
26 capitoli in coda (9 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Tre quarti d'ora dopo, il resto degli sfidanti fu eliminato da Lin Ming.


Così rimase solo lui.


I praticanti di arti marziali fuori si scambiarono occhiate tra di loro. Era proprio come aveva detto il signor Fascino. Aveva sconfitto tutti gli altri sfidanti per ridurre la difficoltà del gioco, così da poterlo superare.


Questo metodo sembrava completamente ridicolo vista la forza degli altri sfidanti, nemmeno trovarli in questo vasto mondo era facile.


Eppure Lin Ming ci era riuscito e le sue azioni erano state decise e spietate. In diverse ore di tempo era riuscito a fare tutto questo.


I suoi metodi erano inimmaginabili.


Ormai Lin Ming aveva già quindici distintivi del teschio.


Li aveva sottratti agli altri sfidanti. C'erano solo dodici partecipanti e i tre trofei in più appartenevano alle prede che avevano ucciso. Ora il loro duro lavoro aveva finito col beneficiare Lin Ming.


"È il momento di cacciare... è il momento che il vero gioco inizi."


Lin Ming si leccò le labbra. In questo regno dimensionale esisteva ogni sorta di creatura. Uccidendole si potevano ottenere distintivi del teschio.


Chiuse gli occhi e estese il raggio della sua percezione. Presto trovò la sua prima preda.


Lin Ming scattò così velocemente da svanire di colpo .


In diversi respiri di tempo, era già volato per diverse centinaia di chilometri. poi si fermò.


"È qui."


Sotto di lui c'era una palude. L'erba e l'acqua erano brillanti e immobili.


Lin Ming si avvicinò alla superficie della palude.


Proprio quando arrivò a 40-50 piedi di distanza, la superficie dell'acqua si agitò all'improvviso. Un alligatore di 100 piedi si precipitò fuori con una velocità incredibile, sollevando migliaia di jin d'acqua e di fango. Le sue fauci erano spalancate, abbastanza grandi da divorare una casa. Cercò di mordere Lin Ming.


<em>Kacha!</em>


L'alligatore chiuse di scatto la bocca, inghiottendo Lin Ming.


Tuttavia, prima che potesse deglutire, la testa della creatura esplose. Il suo corpo si divise creando una pioggia di sangue.


Il potere selvaggio del fulmine e del fuoco era schizzato fuori dalle fauci dell'alligatore, uccidendolo. Lin Ming aveva usato lo spazio primordiale per proteggersi e, quando aveva attaccato, non era rimasto minimamente ferito.


Un brillante distintivo del teschio cadde nelle mani di Lin Ming. Questa era la ricompensa per aver ucciso l'alligatore.


In questo mondo c'erano solo cacciatori e prede. Il più forte prevaleva e il più debole era destinato a morire.


"Queste prede sono davvero deboli all'inizio."


Lin Ming guardò il cadavere dell'alligatore che stava fremendo sotto di lui. Lanciò una palla di fuoco e lo ridusse in cenere.


Presto l'alligatore svanì completamente, trasformandosi in un flusso di pura energia che fluì nella palude.


"Allora è così. Tutte le bestie in questo mondo sono creature fatte di enegia. Non sono illusioni o creature materiali, ma marionette fatte di energia. Forse le rune origin pagate per entrare in questa prova venivano usate per mantenere attiva la formazione.


Mentre Lin Ming stava riflettendo, volò verso la prossima preda.


Grazie al suo potentissimo senso divino, nessuna delle bestie poteva nascondersi da lui.


Non c'era nemmeno una preda che poteva contendere con Lin Ming.


Il suo punteggio aumentò lentamente. Da 10 a 20, a 30...


"49."


Lin Ming contò i distintivi. Non aveva incontrato molte difficoltà finora.


"Questo è il 50esimo distintivo."


Lin Ming guardò una gigantesca lucertola di fronte a lui. Questa lucertola era un po' più formidabile dei mostri di prima, ma era praticamente allo stesso livello. Fu uccisa facilmente da Lin Ming.


Secondo le regole, la difficoltà del gioco del cacciatore era stabilita dalla persona dal livello più alto. Era per mettere alla prova il talento dello sfidante e non la sua forza.


Un Asura ad una stella fortunato poteva superare questa prova, figuriamoci Lin Ming.


Dopo aver cacciato 50 prede, la forza delle bestie aumentò di un altro livello.


"Stanno diventando più potenti."


Le creature stavano diventando sempre più formidabili. Tuttavia la sola differenza per Lin Ming sarebbe stata poterle uccidere in cinque mosse anziché in tre. Le annientava ancora facilmente.


Il numero di distintivi ora aveva raggiunto 60.


Due ore dopo arrivò a 64!


"È facile..."


Lin Ming fece un breve riposo mentre si preparava ad uccidere il 65esimo mostro.


Se avesse continuato così, presto avrebbe ucciso 100 prede. Tuttavia aveva la sensazione che prima di uccidere l'ultima, sarebbe accaduto un qualche evento.


Mentre Lin Ming ci stava riflettendo, il paesaggio attorno a lui cambiò all'improvviso!


Il potere dello spazio vorticava selvaggiamente attorno a lui, misterioso e confuso. La prateria svanì e Lin Ming si ritrovò in una vasta landa selvaggia.


E allo stesso tempo, una pallida formazione rossa apparì sotto i piedi di Lin Ming. Le rune che brillavano in essa erano simili a quelle più comuni nella Strada Asura.


<em>'Mm... questa è... una formazione?'</em>


Mentre Lin Ming pensava a cosa fosse, sentì una serie di clangori. Dei guerrieri dall'armatura dorata iniziarono ad apparire di fronte a lui. I loro volti erano nascosti, ma la loro aura era piena di intento omicida.


"Marionette?"


Lin Ming si fermò. Poteva sentire che i guerrieri erano formati da energia.


Queste figure continuavano ad emergere attorno a lui. Ogni guerriero era su un simbolo. In totale ce n'erano 36.


36 guerrieri?


Lin Ming guardò i distintivi che aveva in mano. C'erano 64 trofei e, insieme a questi 36, facevano 100.


'<em>Allora è così. Sia la preda precedente che gli altri sfidanti, potevano essere considerati tutti un antipasto. Non importa se li uccido con facilità o con grande difficoltà, perché nell'ultima fase si incontrano sempre questi 36 guerrieri. Non improta quanti sfidanti partecipano alla prova, il gioco controllerò il numero dei distintivi, facendo sì che solo una persona possa affrontare questi ultimi 36 guerrieri, altrimenti sarebbe impossibile radunare 64 distintivi. Questa sarà la mia ultima battaglia qui.'</em>


Pensò Lin Ming. Iniziò a riempirsi di spirito combattivo.


Se avesse potuto uccidere i 36 guerrieri, allora avrebbe superato perfettamente questa prova.


Lin Ming estrasse la Lancia del Sangue della Fenice, il suo corpo era pieno di energia. Nonn sottovalutò questi nuovi nemici. La divinità che aveva creato la Strada Asura aveva raggiunto un livello inimmaginabile. Se questa persona avesse stabilito una prova, allora le condizioni per superarla dovevano essere estremamente esigenti! Anche se Lin Ming era considerato il talento numero uno della sua razza, non avrebbe sottovalutato questa prova.


"Mm? Le rune su cui stanno questi guerrieri sembrano corrispondere al Concetto di 33 Cieli? Se è così, come può il Concetto di 33 Cieli essere evoluto in 36 posizioni?"
                                


                                



