---
weight: 1440
title: Capitolo 144 - Ouyang Dihua
pubDate: 2025-10-16T07:28:18.438Z
tags:
    - mw
---


Per metterla in termini semplici, un maestro Xiantian sconvolgeva completamente l'equilibrio naturale. Se un paese avesse avuto un maestro Xiantian nei suoi ranghi nessuno dei suoi vicini avrebbe osato provocarlo. Se ci fosse stata una guerra allora tutti i generali degli eserciti sarebbero subito morti silenziosamente nei loro accampamenti e il secondo giorno perfino l'imperatore sarebbe stato ucciso. Non avrebbero avuto possibilità di reagire.


Se Lin Ming avesse raggiunto un livello del genere allora avrebbe dominato il regno di Fortuna Celeste; il paese sarebbe stato tutto sotto il suo controllo!


Mentre le notizie riguardo alla classifica continuarono a diffondersi, il Principe Ereditario fu uno dei primi a sapere della sua situazione tramite un talismano di trasmissione del suono.


Il Principe Ereditario ne fu piacevolmente sorpreso. Era sempre più probabile che avrebbe sconfitto Zhang Guanyu e con la personalità di quell'uomo, come avrebbe potuto accettarlo?


Il Palazzo delle Sette Arti era simile ad una gabbia. Tutti i talenti venivano radunati, proprio come quegli addestratori che intrappolavano le bestie più robuste in una gabbia e le avrebbero nutrite bene per poi lasciare che si uccidessero l'una con l'altra, selezionando il re delle bestie.


Il Maestro del Palazzo Marziale stava usando Zhang Guanyu per raffinare il talento di Lin Ming.


Se Zhang Guanyu fosse stato indifferente o qualche guerriero particolarmente tenace che sarebbe diventato più coraggioso una volta messo sotto pressione e avesse accettato la sconfitta, allora non sarebbe stato un grande problema.


Ma Zhang Guanyu era pazzo e paranoico e non avrebbe accettato facilmente la sua sconfitta.


<em>Che metodi malvagi avrebbe adottato?</em>


Yang Lin si accigliò pensandoci. Lan Yunyue era nella sua tenuta, quindi era in grado di garantire la sua sicurezza, mentre i genitori di Lin Ming nella città di Mulberry erano sotto ogni genere di protezione, quindi non ci dovrebbe essere alcun problema nemmeno da quel punto di vista.


Inoltre Zhang Guanyu non poteva attaccare direttamente Lin Ming, quindi che altro poteva fare?


...............


Nell'Associazione Commerciale.


Zhang Guanyu aveva un'espressione cupa mentre era sdraiato sul divano. Accanto a lui c'erano due bellissime domestiche che lo guardavano con paura e trepidazione.


Quando Lin Ming era andato alla formazione Ten Thousand Killing, Zhang Guanyu era stato il primo a ricevere la notizia. Avrebbe potuto precipitarsi a vedere i risultati, ma non era interessato minimamente nel vedere Lin Ming mentre mostrava le sue capacità di fronte a tutti.


Quando il ragazzo aveva finito la competizione, Zhang Guanyu fu anche il primo a ricevere il messaggio di trasmissione del suono con i risultati.


In soli due mesi era riuscito ad arrivare alla sesta posizione della Formazione Ten Thousand Killing!


Questo risultato lo aveva reso inquieto. Nonostante le prime tre posizioni fossero piuttosto distanti dalla quarta e non rientravano nemmeno nella stessa categoria, la rapidità dei progressi di Lin Ming era terrificante. Se fossero passati altri due mesi chi poteva sapere quanto sarebbe migliorato ancora?


Zhang Guanyu sentiva di essere sulla via di non ritorno.


<em>Nota traduzione: letteralmente "di stare cavalcando sulle spalle di una tigre pericolosa e che non potesse più scendere".
"骑虎难下" cioè "cavalcare la tigre e non poter scendere": significa essere di fronte ad un dilemma o in una posizione difficile senza alcuna via di fuga e non poter far altro che portare a termine l'impresa.</em>


"Signorino... sta cercando me?" Zhang Guanyu si girò a guardare un uomo di mezz'età allo Stadio delle Viscere che stava entrando nella stanza.


L'uomo si inchinò. Anche lui aveva sentito le notizie riguardo a Lin Ming. Di fronte a questo risultato poteva solo sospirare. Due mesi fa aveva sconsigliato Zhang Guanyu di andare a provocare Lin Ming, ma non era nella posizione di poter controllare le azioni del suo padrone.


Ora che lo aveva offeso era troppo tardi per tornare indietro; inoltre, dato il suo carattere, Zhang Guanyu non si sarebbe ritirato.


<em>'Se il signorino continuasse così, allora temo che ci saranno problemi riguardo la successione. Non sarà un bene per lui... l'anziano non sceglierà un uomo con un carattere così estremo per gestire l'Associazione Commerciale.'</em>


L'uomo di mezz'età scosse silenziosamente la testa, non osò dire quello che pensava.


Zhang Guanyu rimase seduto in silenzio mostrando un'espressione sempre più cupa. Naturalmente sapeva che tipo di persona sarebbe stata adatta ad essere il futuro erede della Camera di Commercio, ma dopo aver coltivato il 'Potere Divino Acacia' a Zhang Guanyu non importava più di questa posizione. Ciò che voleva era l'eterna giovinezza e un'infinita essenza Yang. Se fosse diventato capo della Camera di Commercio sarebbe stato preso dai normali problemi di gestione e questo avrebbe influito sulla sua coltivazione.


Dopo un po' di silenzio Zhang Guanyu disse: "Aiutami a contattare il Principe delle Nuvole e Ouyang Dihua della Valle dei Sette Misteri. Devo vederli."


L'uomo di mezz'età ne fu sorpreso: "Il Principe delle Nuvole e Ouyang Dihua?"
Aveva capito che Zhang Guanyu stesse cercando un aiuto e che il Principe delle Nuvole fosse sicuramente nemico di Lin Ming. Ma fin dai tempi antichi l'Associazione Commerciale non si sarebbe mai intromessa nella battaglia per il trono.
Stavolta invece Zhang Guanyu aveva intenzione di schierarsi con il Decimo Principe rompendo la tradizione.


Ouyang Dihua invece era il diretto discepolo del terzo anziano della Fazione Acacia della Valle dei Sette Misteri: Ouyang Boyan.


Il talento di Ouyang Dihua non era considerato sbalorditivo, era entrato nello stadio Circolazione all'età di 22 anni e nonostante fossero passati due anni non era ancora arrivato al picco dello stadio Circolazione.


Il motivo per cui era diventato un discepolo diretto era principalmente perché era il nipote del terzo anziano, Ouyang Boyan. A causa della sua identità, figuriamoci gli imperatori, perfino gli Emissari dei Sette Profound e i Maestri di Palazzo dovevano porgere rispetto a Ouyang Dihua.


In questi anni l'uomo stava coltivando il 'Potere Divino Acacia'. Per questo, aveva lasciato la Valle dei Sette Misteri ed era andato a 'fare esperienza' nei paesi vicini. In realtà questa 'esperienza' era cercare bellissime donne in questi paesi.


Ouyang Dihua aveva un gusto ampio ed esperto, tuttavia era interessato principalmente in due tipi. Il primo era la giovane figlia di una grande e rispettabile famiglia. Queste ragazze avevano un temperamento incredibile e un grande orgoglio. Ciò che piaceva di più a Ouyang Dihua era di strappare i vestiti di queste donne e trasformare queste ragazze pure nelle più misere sgualdrine.
Il secondo tipo erano figlie di ricche famiglie, erano ragazze pure e adorabili ed erano come un soffio d'aria fresca. A Ouyang Dihua piaceva la dolce fragranza che emanavano.


L'Associazione Commercialeaveva avuto molte trattative con il terzo anziano Ouyang Boyan. Il motivo per cui Zhang Guanyu era stato in grado di coltivare il 'Potere Divino Acacia' era perché lo aveva ottenuto da Ouyang Boyan.
Naturalmente l'Associazione Commerciale aveva dovuto pagare un caro prezzo per farlo.


............


Cinque giorni dopo, a 30.000 chilometri dal regno di Fortuna Celeste, nella residenza imperiale temporanea della capitale della Nazione Vento Divino.


Zhang Guanyu era in una stanza con una postura rilassata e senza nemmeno un briciolo di arroganza sul volto. Di fronte a lui c'era un uomo di circa vent'anni che era sdraiato a letto con una bellezza tra le braccia.


Avvolti da coperte, l'uomo si sarebbe mosso ogni tanto e avrebbe rivelato una scena indecente. Ovviamente la donna sotto le coperte era nuda.


"Zhang Guanyu, sii sincero, per cosa sei venuto qui oggi?" Quest'uomo era Ouyang Dihua. Negli ultimi giorni era rimasto nella Nazione Vento Divino, godendosi bellissime donne mentre cercava di avanzare nello stadio Perfetto del terzo strato del 'Divino Potere Acacia'.


Zhang Guanyu aveva scoperto che Ouyang Dihua al momento era nella Nazione Vento Divino, così si era fatto prestare un'Aquila Celeste e aveva speso gli ultimi cinque giorni ad attraversare 30.000 chilometri e fare visita a Ouyang Dihua.


Zhang Guanyu tirò fuori una pergamena dal suo anello spaziale e lo consegnò rispettosamente all'uomo, che la stese e la guardò. Era un ritratto di una bellissima donna di circa quindici anni. Aveva un aspetto dolce e, cosa più rare di tutte, il suo corpo emanava un'aura pura e temperamento nobile.


Questa ragazza era Lan Yunyue.


"Bella!"


Lo sguardo di Ouyang Dihua si illuminò. Ciò che gli piaceva di più erano le principesse e le figlie di ricche famiglie, ma la donna in questo ritratto sembrava rientrare in entrambe le categorie.


"Dov'è?" Disse direttamente Ouyang Dihua.


Zhang Guanyu esitò leggermente e disse con sincerità: "Nel regno di Fortuna Celeste, nel palazzo del Principe Ereditario."


Ouyang Dihua rimase momentaneamente sbalordito e poi rise: "Il Principe Ereditario ti ha offeso? Questa ragazza è la sua concubina? Vuoi il mio aiuto per sconfiggere il Principe Ereditario? Nonostante non tema un misero principe, non credere che tu possa sfruttarmi per i tuoi interessi. E se questa ragazza fosse già stata ricevuta come concubina allora non sarei comunque interessato."


Zhang Guanyu disse."Mi ha frainteso; la verginità di questa ragazza è ancora intatta. Inoltre è una ragazza nata in un anno e in un mese Yin.
Prima ho già mandato i miei uomini a cercare dodici ragazze Yin per aiutarla a superare il quarto strato del 'Potere Divino Acacia'. Questa ragazza è un talento di grado tre di alta qualità, sarà un'ottima introduzione tra le dodici ragazze di Puro Yin. Al momento ne abbiamo già radunate alcune."


"Oh?" Ouyang Dihua iniziò ad essere interessato: "12 ragazze di Puro Yin... eheh sei piuttosto determinato."


Il modo in cui il continente Tianyan calcolava le date era tramite l'unione dei <a href="https://it.wikipedia.org/wiki/Tronco_celeste">Tronchi Celestiali</a> e dei <a href="https://it.wikipedia.org/wiki/Ramo_terrestre">Rami Terrestri</a>.
C'erano 10 Tronchi Celestiali e 12 Rami Terrestri. I dispari erano Yang e i pari erano Yin ed occupavano rispettivamente una metà. Per questo c'erano molte ragazze nate in un mese e in un anno Yin. Lan Yunyue era una di loro.


Tuttavia era piuttosto difficile radunare dodici ragazze di puro Yin. La prima o "l'introduzione" doveva essere quella più bella. Tuttavia le ragazze dopo dovevano "seguire" l'oroscopo della prima ragazza e richiedeva un calcolo del loro oroscopo di nascita. Era sempre più difficile trovarne.


Inoltre queste ragazze dovevano avere almeno un talento di grado tre, che rientravano solo nell'1% della popolazione; escludendo moltissime donne.


Le dodici ragazze di Puro Yin dovevano essere bellissime donne vergini sotto l'età di 20 anni .


Per coltivare lo spirito doveva essere libero. Se l'aspetto della ragazza fosse stato troppo brutto, allora i maestri di arti marziali non ne sarebbero stati colpiti. Come avrebbero potuto usare queste ragazze per avanzare di livello?


Con tutti questi requisiti, le dodici ragazze di Puro Yin erano davvero difficili da trovare.


C'erano alcuni discepoli della Fazione Acacia che avevano cercato di radunarle. Avevano trascorso molti anni a cercare e le avevano trovate con grande difficoltà. Tuttavia in quel periodo di tempo l'età della prima ragazza avrebbe già sorpassato i vent'anni.


Comunque l'Associazione Commerciale aveva un vantaggio impareggiabile. Questo perché si era dedicata a quasi tutti i settori di mercato e uno dei più grandi era la vendita di schiavi.


Il traffico degli schiavi era comune nel continente Tianyan. C'erano molte famiglie povere che avevano bambini che non potevano permettersi di allevare, così li avrebbero venduti e sarebbero diventati domestiche, concubine, servi, eunuchi e avrebbero intrapreso altre varie occupazioni. Durante i tempi di guerra un'enorme numero di rifugiati e prigionieri sarebbero diventati servi o schiavi.
                                


                                



