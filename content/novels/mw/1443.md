---
weight: 1443
title: Capitolo 1443 – Estrazione
pubDate: 2025-12-15T08:37:10.376Z
tags:
    - mw
---


<em>Capitolo sponsorizzato, ringraziamo Zangetsus!
23 capitoli in coda (6 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


In quel momento, nel mondo esterno, erano passate oltre quattro ore da quando Lin Ming era entrato nel regno dimensionale.


Normalmente un praticante di arti marziali avrebbe dovuto trascorrere 14-16 ore per radunare i distintivi del teschio necessari per la ricompensa di livello blu. Questo era principalmente dovuto al fatto che gli altri non avevano una percezione potentissima e una forza combattiva eccezionale allo stesso tempo. Lin Ming poteva trovare facilmente le prede ed ucciderle.


"Quattro ore... qualcuno ha detto che l'obiettivo di questo umano era una ricompensa di livello nero. Cosa ne pensi?"


Al momento nessuno dubitava che Lin Ming sarebbe riuscito a completare facilmente la prova di livello blu. Dopotutto il giovane era molto forte, aveva sconfitto facilmente perfino un Asura ad una stella. Inoltre la sua coltivazione era la più bassa tra tutti gli sfidanti, così le prede che avrebbe dovuto affrontare sarebbero state più deboli.


Radunare 50 distintivi sarebbe stato facilissimo in una situazione del genere.


Se i presenti avessero dovuto riassumere il concetto, avrebbero detto che era ad un livello completamente diverso da Lin Ming.


Per quanto riguardava la ricompensa di livello nero, quel grado di difficoltà intimoriva tutti i praticanti di arti marziali presenti.


Nella città della Discordia, figuriamoci radunare cento distintivi, anche ottenerne 60 o 70 era incredibilmente raro.


Per tutta la storia di questa città, forse nessuno ci era mai riuscito.


Forse nei tempi antichi alcuni avevano ottenuto cento distintivi del teschio lì, ma ormai queste informazioni erano perse nelle sabbie del tempo. Nessuno poteva ricordarsi di eventi così antichi.


Nessuno sapeva cosa avrebbe fatto Lin Ming, ma in quel momento la formazione di trasmissione del portale brillò.


Qualcuno stava uscendo.


A parte Lin Ming, tutti gli altri erano stati eliminati. Poteva essere solo lui.


"Come può essere... quattro ore, era così veloce?"


Secondo queste persone, impiegare quattro ore per completare la missione di livello nero era impossibile. Anche completare la seconda fase era impossibile in così breve tempo.


"Quel ragazzo umano è stato sconfitto?"


"Impossibile! È così forte da poter finire la prova di livello blu anche ad occhi chiusi. Se avesse impiegato solo quattro ore, è semplicemente perché è troppo forte, non perché non è riuscito a completare la prova. Solo che dopo solo quattro ore, passare alla prova di livello nero è improbabile..."


Nessuno sapeva cosa aveva sperimentato Lin Ming nel gioco del cacciatore. Fu in quel momento che il giovane uscì.


Non era ferito in modo visibile o forse lo era, ma aveva già recuperato le forze nel mondo del cacciatore. Nessuno voleva rimanere ferito nella Strada Asura piena di nemici.


Le guardie del corpo della Neve d'Argento portarono la Ruota del Destino.


Il disco pesante e metallico fu posto di fronte a Lin Ming. Sembrava logoro e antico, emanando un'aura primordiale.


"Sfidante, puoi riporre i distintivi che hai ottenuto nella Ruota del Destino per ottenere le ricompense corrispondenti. 50 distintivi corrispondono ad una ricompensa di livello blu spirituale e 100 distintivi del teschio corrispondono ad una ricompensa di livello nero."


Mentre parlava, la guardia guardò con curiosità Lin Ming. Anche lui aspettava con impazienza di vedere quanti distintivi aveva ottenuto il giovane.


Lin Ming rifletté per un momento. Stava pensando a come nascondere il fatto che aveva vinto la ricompensa del livello nero, ma visto il metodo per ottenere la ricompensa, era destinato a non poterlo nascondere.


Nella città della Discordia non era un bene attirare troppo l'attenzione, sopratutto se uno avesse vinto la ricompensa del livello nero. Dopotutto era destinato a suscitare la gelosia degli altri e anche a fargli correre rischi mortali. C'era sempre qualcuno di più forte in città, ad esempio i Sacri Lord.


Lin Ming fece un respiro profondo e ripose tutti i distintivi nella Ruota del Destino. Fu estremamente rapido e, visto che aveva bloccato la visuale con le mani, nessuno vide quanti distintivi aveva inserito nella ruota.


Quanti ce n'erano?"


"Non l'ho visto ma penso... che ce ne fossero più di 50..."


Se uno avesse inserito più di 50 rune, ma meno di 100, allora la ricompensa sarebbe stata comunque una ricompensa di livello blu.


"Puoi estrarre."


Lin Ming aveva completato due prove, quindi poteva partecipare alla pesca due volte. Ora iniziò la sua prima estrazione.


Al livello di Lin Ming, l'estrazione del livello blu non gli sarebbe stata troppo utile. Stava puntando a completare oltre il 90% della prova della Strada Asura. Per lui importava solo la seconda pesca.


Lin Ming era di fronte alla Ruota del Destino. Tutti avevano puntato gli occhi su di lui. Le leggende dicevano che questo disco metallico era un artefatto creato dal padrone della Strada Asura in persona. Comprendeva il destino del mondo e controllava strane leggi misteriose.


A seconda del destino dello sfidante, erano possibili tre tipi di pesca.


La peggiore estrazione era ottenere un distintivo di una missione di livello blu. La seconda possibilità era di ottenere una runa di livello blu spirituale. Per quanto riguardava la migliore ricompensa, era ancora più misteriosa: la parte in cui c'era scritto "Destino". In questi ultimi milioni di anni nessuno era ma riuscito a pescarlo.


Nemmeno gli Asura a due e a tre stelle erano riusciti ad ottenere una ricompensa del genere. Al massimo avrebbero ottenuto una runa di livello blu rara. Questo era già un ottimo risultato.


Lin Ming non esitò di fronte alla Ruota del Destino. Riversò la sua vera essenza in essa e iniziò a pescare.


"È iniziato!"


"Che grande risoluzione. Una persona normale avrebbe esitato per diversi secondi e avrebbe pregato prima di iniziare. Dopotutto una persona può ottenere una ricompensa dal gioco del cacciatore solo una volta nella vita, quindi come possono essere imprudenti. Ma questo umano non ha nemmeno battuto ciglio prima di iniziare la sua estrazione."


"Vediamo cosa otterrà."


Gli occhi di tutti erano incollati sulla Ruota del Destino. Girava sempre più velocemente, raggiungendo una velocità incredibile. Poi decelerò lentamente. Le luci si accesero più e più volte, e l'ultima runa scintillante avrebbe indicato il risultato finale.


Dopo dieci secondi di tempo, la Ruota del Destino smise di roteare. Poco a poco le rune si spensero lasciando una sola runa a forma di pugnale.


"Il Pugnale di Sangue, quella è... la prima possibilità, il distintivo di una missione!"


Molti presenti avevano già fatto ricerche sulla Ruota del Destino. Sapevano le ricompense di ogni runa nella Ruota del Destino.


La prima possibilità era un distintivo di una missione. Era anche la peggiore possibilità.


"Questo umano è così forte, eppure ha pescato questo rifiuto?"


"È troppo sfortunato. Nelle leggende, ciò che si può estrarre dipende dal destino. Questo giovane umano è incredibilmente talentuoso, eppure ha ottenuto il premio peggiore. Non ha abbastanza destino?"


"Tutto questo clamore ma alla fine ha ottenuto la stessa ricompensa di Lord Dugu Li. Divertente. All'inizio pensavo che alla peggio avrebbe estratto una ricompensa di secondo tipo o forse perfino la terza."


Molti erano venuti qui a guardare perché volevano vedere un risultato diverso. Dopotutto era naturale assistere personalmente ad un evento che poteva accadere dopo diversi millenni.


Ma alla fine, Lin Ming aveva pescato la prima possibilità. Non era diverso da molti altri sfidanti che erano venuti prima di lui.


Questo deluse un po' i presenti, ma molti gongolarono della sua disgrazia. Vedendo che un genio incredibile aveva pescato qualcosa di simile a loro, divennero molto più contenti.


Tuttavia, in quel momento, qualcosa li lasciò tutti storditi.


Dopo che Lin Ming completò la sua prima estrazione, senza esitare, riversò tutta la sua energia nella Ruota del Destino e iniziò la seconda pesca!


Ciò che Lin Ming aveva riversato nella Ruota del Destino non era più vera essenza, ma essenza astrale e spirituale, tutte insieme. Questo era il cosiddetto potere della divinità!


"La seconda estrazione!"


"Cielo! Ha davvero completato il livello nero!"


"Erano solo quattro ore; è troppo anormale!"


Prima, alcuni avevano pensato che sarebbe stato impossibile per Lin Ming superare la prova del livello nero. Dopotutto negli ultimi centinaia di milioni di anni, non c'era mai stata una persona capace di farlo. Questo aveva fatto pensare a tutti che Lin Ming non avrebbe mai avuto successo, non importava cosa sarebbe accaduto.


Ma ora tutti guardarono la Ruota del Destino girare, smentendo tutte le loro congetture.


Il disco metallico girò rapidamente, ma Lin Ming mantenne la calma. In quel momento però, nel suo corpo, una runa divina stava brillando lievemente.


Era una delle rune divine che aveva ottenuto nel mondo del cacciatore dopo aver sconfitto i 36 guerrieri, la Benedizione Divina.


Questa era una runa di livello nero. Con essa si poteva aumentare direttamente il proprio destino! Durante un momento cruciale o forse in una zona pericolosa di un regno mistico, poteva contare su questa runa per ribaltare la situazione, salvandosi dal precipizio della morte.


Tuttavia Lin Ming credeva che non importava quanto sarebbe stata meravigliosa questa Benedizione Divina, non poteva aumentare il suo destino all'infinito.


Il destino era illusorio ed etereo. Gli Empirei e anche le Vere Divinità non potevano comprenderlo a pieno. Ma tutti sapevano che non poteva durare in eterno, sia un Sect, che una dinastia o un maestro di arti marziali impareggiabile, potevano esaurire il loro destino.


Una volta terminato, allora i loro giorni sarebbero stati contati.


Il destino doveva essere accumulato. Per un Sect ci sarebbero voluti centinaia di migliaia o anche milioni di anni di destino accumulato per crescere un grande esperto. E una volta che ci fosse riuscito, questo avrebbe esaurito di molto il suo destino. Forse dopo la morte di quel supremo esperto, la setta avrebbe iniziato a declinare. Era naturale perdere poco a poco la gloria.


Questa sorta di fenomeno sarebbe avvenuto perché il destino non era illimitato.


Quando Lin Ming aveva fatto la sua prima estrazione, non solo aveva soppresso il potere della Benedizione Divina, aveva anche attivato la Ruota del Destino con la vera essenza. Il suo obiettivo era di non estrarre niente di buono.


Ma stavolta aveva attivato più che poteva la Benedizione Divina e aveva girato la Ruota del Destino con la sua energia più potente: Tre Essenze in Uno.


Credeva che, da quando il maestro della Strada Asura aveva coltivato il concetto di 33 Cieli, poi aveva usato il potere combinato di essenza, energia e divino per fargli ottenere l'approvazione della Ruota del Destino più facilmente.


Inoltre c'era la Benedizione Divina ottenuta dal gioco del cacciatore.
Questa sorta di runa divina poteva essere stata lasciata qui apposta per questa estrazione. Lin Ming aveva sacrificato la prima ricompensa per puntare tutto sulla seconda e ottenere il risultato migliore possibile.


La Ruota del Destino girò rapidamente. Le rune brillanti stavano formando raggi di luce splendenti mentre roteavano...
                                


                                



