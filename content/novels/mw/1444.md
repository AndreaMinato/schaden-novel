---
weight: 14440
title: Capitolo 1444 – Talento invidiabile
pubDate: 2025-12-15T08:37:10.377Z
tags:
    - mw
---


<em>Capitolo regolare,
23 capitoli in coda (6 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Mentre fissava la Ruota del Destino, Lin Ming rimase vigile.


All'inizio nessuno credeva che sarebbe riuscito a completare la prova di livello nero. Pensavano solo che il suo talento fosse una novità un po' rinfrescante, così aveva attirato l'attenzione di così tante persone.


Anche se Lin Ming fosse riuscito a completare la prova di livello blu e ad estrarre una ricompensa relativamente alta, nessuno avrebbe desiderato i suoi averi perché era abbastanza forte da proteggersi.


Ma il premio di una prova di livello nero poteva allarmare perfino Sacri Lord e Re del Mondo. Nella città della Discordia vigeva la legge del più forte e Lin Ming sarebbe stato in pericolo.


La Ruota del Destino iniziò a rallentare. Tutti i praticanti di arti marziali presenti guardarono con il fiato sospeso. Al centro del disco c'era l'antica runa che significava destino. La ricompensa più misteriosa in assoluto.


Naturalmente, a parte Lin Ming non molti si disturbarono a guardarla. Erano sicuri che non sarebbe uscita. Era già incredibile che Lin Ming ottenesse una possibilità di estrazione in più. Per quanto riguardava la mistica runa, per loro era assurdo credere che la potesse ottenere.


Non era una questione di fiducia, secondo loro la possibilità di estrazione della runa del destino era sempre stata zero.


La prova di livello nero era qualcosa che capitava solo una volta ogni diverse centinaia di milioni di anni. E la terza possibilità era di una difficoltà impossibile da estrarre. Molti sospettavano che negli ultimi diversi milioni di anni, in tutte le città delle periferie della Strada Asura, non c'era mai stato nessuno capace di estrarre la terza ricompensa.


Le rune continuarono a brillare. Alcune persone coscienziose avevano già tirato fuori i talismani di trasmissione del suono, pronti a comunicare notizia di cosa sta accadendo.


Lin Ming aveva solo trascorso quattro ore nel gioco del cacciatore e nessuno si immaginava che avrebbe ottenuto la ricompensa di livello nero, le notizie erano arrivate solo alle persone nella Divina Fortezza Nera.


Ma ora molti stavano pensando di derubare Lin Ming. Nonostante il giovane fosse talentuoso, la sua coltivazione era limitata.


Una rara runa divina nera non solo poteva aumentare la propria forza, ma era anche necessaria a fare accedere all'ultima prova della Strada Asura. Anche se uno non fosse riuscito a partecipare, avrebbe potuto venderla per ricavarne ricchezze inimmaginabili!


Nessuna di queste piccole azioni sfuggirono all'attenzione di Lin Ming. Tuttavia non perse tempo con loro. In quel momento la Ruota del Destino si era quasi fermata.


Le centinaia di migliaia di rune brillavano in modo casuale. Visto che la Ruota del Samsara aveva quasi smesso di girare, queste rune rimasero accese più a lungo e la velocità con cui brillavano in modo alternato diminuì sempre di più.


Le rune si sarebbero illuminate per quasi un intero secondo. Questo significava che presto sarebbe apparso il risultato.


Il Sole del Soffocamento, le Ossa dallo Spirito Prosciugato, Lama del Fuoco Buddista, la Pietra della Resurrezione...


Ogni runa aveva il suo nome...


Alla fine un simbolo di nome Ponte dell'Arcobaleno si accese per quasi tre respiri di tempo per poi svanire quasi con riluttanza. Poi uscì il risultato. Tutti spalancarono gli occhi, quasi li strabuzzarono mostrando evidente incredulità.


Beh, era più accurato dire che non erano una runa, ma due unite insieme per formare una parola.


Era la possibilità più mistica di tutte: Destino!


La terza ricompensa!


Tutti rimasero senza parole, ma Lin Ming agì velocemente. Represse l'entusiasmo e posò la mano sulla Ruota del Destino. Ebbe la sensazione che qualcosa si stesse formando nel disco!


Probabilmente era la ricompensa che stava per ottenere.


Una luce bianca brillò, illuminando tutti gli spettatori. Sembrava che fosse sorto un secondo sole nella Divina Fortezza Nera, abbagliando tutti.


"La terza ricompensa, Destino? Inoltre è la terza della prova di livello nero? Davvero? Sto sognando o cosa?!"


"È troppo strano, come può esserci un genio così anormale?!"


 Gli occhi di tutti si iniettarono di sangue per la gelosia. L'oggetto abbagliante prese forma, ma Lin Ming non si disturbò nemmeno a guardarlo. Con un cenno, la runa si fuse nel suo palmo. Non era andata nel suo anello spaziale, era penetrata direttamente nel suo corpo.


Non si disturbò ad indagarla con la sua percezione, scese dalla piattaforma.


"Hunbai!"


Lin Ming mandò una trasmissione di vera essenza.


"Sono qui padrone." Anche Hunbai era completamente sbigottito, ma anche lui aveva capito quanto era tesa l'atmosfera. C'erano innumerevoli paia di occhi che puntavano verso Lin Ming come pugnali.


"Ce ne andiamo."


Molti presenti trattennero il respiro mentre Lin Ming scendeva dalla piattaforma, i loro occhi brillavano. Fissavano la mano di Lin Ming, la luce divina sembrava essersi nascosta lì.


Non sapevano cosa aveva estratto Lin Ming. Per confermarlo avrebbero dovuto tagliargli la mano destra.


Tutti gli abitanti della città della Discordia erano dei banditi che commettevano malvagità senza preoccuparsi degli altri. Alcuni iniziarono a toccare gli anelli spaziali, le loro aure si stavano attivando rapidamente!


Se non fosse stato per la forza di Lin Ming, avrebbero già attaccato. Nonostante combattere fosse proibito nella Divina Fortezza Nera, era più un'usanza comunemente accettata. In questo momento chi si sarebbe preoccupato di rispettarla?


Ma sapevano anche che sarebbe stato impossibile per loro derubare Lin Ming, anzi avrebbero attirato una calamità su di sé facendolo.


Anche così, di fronte ad un'avidità così intensa, con la possibilità di ottenere un'enorme ricchezza in una volta, quanti si sarebbero potuti trattenere?


Tutti iniziarono a pensare che forse erano loro ad essere fortunati. Magari nel caos seguente avrebbero potuto rubare l'oggetto misterioso senza che gli altri se ne accorgessero.


Lo sguardo di brillò con una luce fredda e spietata. Avanzò un passo alla volta, facendo ritirare gli altri.


Agli occhi di queste persona, la sua aura opprimente era fin troppo forte.


La ricompensa di livello nero non era stata ottenuta da millenni e, durante l'estrazione, era uscita proprio la ricompensa più misteriosa. Probabilmente questa persona aveva un destino impareggiabile e molto probabilmente qualche abilità inimmaginabile.


Chiunque avesse provato ad attaccarlo per primo sarebbe morto miserabilmente.


Alcuni fecero perfino strada a Lin Ming. Questo perché erano messi sotto pressione dalla sua aura.


In quel momento risuonò una voce: "Fratello, che ne dici di venire alla tenuta del Lord della città per una visita? Sono sicuro che il grande Lord della città apprezzerebbe un giovane così talentuoso come lei."


Lin Ming si girò. Sulla piattaforma era apparsa una guardia dall'armatura d'argento alta. Il suo intero corpo brillava, era uno spirita. C'era una grande differenza tra la sua armatura e quella degli altri. Sembrava molto più pesante e c'era un kirin d'argento incisa su di essa. Era ovvio che fosse una persona molto importante nel corpo della Neve d'Argento.


Non appena la vide, le pupille di Lin Ming si rimpicciolirono. Era un Sacro Lord!


Non temeva i Sacri Lord negli stadi iniziali, ma questa guardia sicuramente era più potente. Questo perché era uno spirita, così non poteva valutare accuratamente la sua coltivazione. Anche così, Lin Ming poteva intuire che era negli stadi intermedi o avanzati dello stadio di Sacro Lord!


Nonostante Lin Ming fosse sicuro di poter scappare, di sicuro gli avrebbe fatto perdere molto tempo e questo ritardo poteva rivelarsi fatale! Inoltre sarebbero arrivate sempre più guerrieri potenti. Forse sarebbe arrivato anche il Lord della Città. Allora non sarebbe riuscito a fuggire nemmeno se avesse avuto le ali!


Quando questo guerriero estese il suo invito, fu una secchiata d'acqua fredda per tutti gli altri, estinguendo all'istante la loro avidità e calmandoli.


Qualunque oggetto misterioso fosse stato pescato, non era qualcosa che avrebbero potuto ottenere perfino al costo della loro vita.


Lin Ming rifletté per un momento e poi sorrise: "Beh, se mi fa un invito così cortese, allora non rifiuterò."


"Padrone..." Dietro di lui, Hunbai si inquietò. Voleva ricordare a Lin Ming che il lord della città era un Re del Mondo. Se fosse entrato nella sua tenuta, Lin Ming non sarebbe mai riemerso da lì. Non importava quanto fosse potente Lin Ming, non poteva fare nulla contro un guerriero del genere.


Mentre Hunbai stava per parlare, Lin Ming fece un cenno, segnalandogli di non parlare più. Hunbai sentì una distorsione dello spazio ed entrò direttamente nell'Anello Viola del giovane.


Sulla piattaforma, la guardia rimase immobile. Continuò a tenere la sua percezione su Lin Ming. Non importava cosa avrebbe fatto il giovane, sarebbe riuscito comunque a prendere l'iniziativa.


"Allora andiamo?"


La guardia dall'armatura d'argento sorrise. Lin Ming annuì e mormorò un rigido: "Va bene."


Mentre stava finendo di parlare, i suoi occhi brillarono di luce fredda. Allo stesso tempo scatenò tutta la sua forza! Vera essenza, essenza astrale e spirituale radunate insieme, Tre Essenze in Uno!


Simultaneamente usò anche il campo di forza primordiale!


<em>Hu!</em>


Un terrificante campo di forza si estese, coprendo un raggio di centinaia di piedi e intrappolando centinaia di persone al suo interno. In questa area, l'enorme pressione mozzò il fiato di tutti, i loro vasi sanguigni sembravano sul punto di rompersi!


"Ragazzo, sembra che tu mi voglia costringere ad usare le maniere forti!"


La guardia sulla piattaforma attaccò all'improvviso! Nel frattempo anche gli altri soldati si mossero.


"La Divina Fortezza Nera proibisce ogni scontro. Tutti i trasgressori saranno ridotti ad invalidi!"


Gridò una guardia. Lin Ming si limitò a sogghignare. Stavano ancora cercando un pretesto per attaccarlo?


"Giudizio del Dao Celeste!"


L'immagine di un albero del Dio Blasfemo apparì dietro Lin Ming, che attaccò il capo delle guardie. I praticanti di arti marziali attorno videro questa luce terrificante e si raggelarono. Era un attacco fin troppo potente. Anche le onde d'urto sarebbero state sufficienti ad ucciderli!


Era vero che erano avidi, ma non al punto da farsi coinvolgere in uno scontro letale. Una volta che il Lord della città fosse arrivato, nessuno sarebbe riuscito a fuggire.


"Scappiamo!!"


Quando i praticanti di arti marziali videro il potere della tribolazione che stava per esplodere, tutti si precipitarono fuori, temendo di morire a causa delle onde d'urto.


Allo stesso tempo il capitano estrasse uno scudo alto d'argento dal suo anello spaziale. Gridò e fece un passo indietro mentre si difendeva dal colpo di Lin Ming!
                                


                                



