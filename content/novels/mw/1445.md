---
weight: 14450
title: Capitolo 1445 – Lord della città della Discordia
pubDate: 2025-12-15T08:37:10.378Z
tags:
    - mw
---


<em>Capitolo regolare,
23 capitoli in coda (6 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


<em>Bang!</em>


Un'esplosione terrificante si scatenò, facendo collassare l'intero piano! L'edificio era formato da antica pietra divina e aveva una formazione di supporto, ma a causa dell'attacco stava iniziando ad incavarsi. Anche la struttura principale della Divina Fortezza Nera tremò violentemente come se volesse implodere!


Durante questo momento critico, Lin Ming gridò: "Sigilli della Proibizione Divina, entrate nel mio corpo!"


Le due dita intrecciarono centinaia di Sigilli della Proibizione Divina. Stavolta li stava facendo entrare nel suo corpo e non li stava puntando verso il nemico.


Erano simili a dei buchi neri in miniatura. Inserirli nel proprio corpo era estremamente pericoloso. Se avesse fatto il minimo errore, allora avrebbero risucchiato la sua vitalità e i suoi muscoli. Se fosse accaduto, i danni l'avrebbero messo subito fuori combattimento!


Lin Ming non aveva queste intenzioni, il motivo per cui l'aveva fatto era divorare il senso divino che la guardia aveva posto nel suo corpo.


Come poteva lasciare che qualcuno lo potesse rintracciare dopo? Sarebbe stato un suicidio!


<em>Chi chi chi!</em>


Le deboli tracce della percezione divina furono divorate inesorabilmente dai Sigilli della Proibizione Divina e il capitano tremò. La percezione divina era connessa al mare spirituale. Inevitabilmente gli avrebbe causato un contraccolpo. Nonostante fosse lontano dall'essere ferito, non sarebbe stato in condizioni di molto migliori.


"Vuoi morire moccioso?!"


Gridò il capitano. Fece un passo in avanti all'improvviso, ma stavolta risuonò un'altra esplosione nel secondo piano.


Anche questo era l'attacco di Lin Ming. Non aveva usato di nuovo il Giudizio del Dao Celeste, ma l'Annientamento Thunderfire che non aveva usato da moltissimo tempo!


Naturalmente questa mossa era di molto più debole della potenza trascendentale elementare, ma in termini di raggio e di energia era superiore al Giudizio del Dao Celeste. Questo perché i suoi effetti erano dispersi in un'area più vasta e, nonostante sembrasse potente, in realtà era piuttosto debole. Per quanto riguardava il Giudizio del Dao Celeste, tutta la sua forza si era condensata in un raggio relativamente più piccolo.


Per un po' risuonarono delle grida di dolore per la Divina Fortezza Nera. Un'enorme quantità di antiche pietre divine erano saltate in aria!


Lin Ming non aveva intenzione di uccidere il nemico, invece voleva seminare il caos nell'intero edificio!


Molti iniziarono a fuggire e diverse persone rimasero ferite. Anche se avevano tutti iniziato a ritirarsi, era inevitabile che sarebbero stati colpiti dalle onde d'urto.


<em>Pa! Pa! Pa!</em>


Le finestre di cristallo del secondo piano si ruppero. per evitare di morire nella battaglia caotica, molti praticanti di arti marziali saltarono da lì, inseguiti da lingue di fuoco e saette!


"Mocciosetto, credi di poter causare del caos e scappare? Ridicolo!" Il capitano si era già immaginato il piano di Lin Ming. Estese la sua percezione divina, cercando di individuare la posizione di Lin Ming. "Mi sono già ricordato della tua aura spirituale, sai cos'è? È immutabile come le tue ossa. Anche se cambiassi aspetto non riusciresti a sfuggirmi. Questa è l'abilità unica della razza degli spiriti. Finché ricorderò l'aura della tua anima, potrò trovarti anche se scappassi in capo al mondo!"


Mentre rideva, iniziò ad inseguire Lin Ming. Poi però il suo sorriso si irrigidì. Scoprì di non poter percepire la sua aura!


Sembrava che fosse... completamente svanito!


"Com'è possibile?"


Il capitano ne fu immensamente sorpreso. Una volta estesa la sua percezione divina e individuato un'aura che ricordava, poteva rintracciare qualcuno nel raggio di diverse migliaia di chilometri. Ora però non riusciva a trovarlo!


"È impossibile!"


 Il capitano non osava crederci. Era passato solo un secondo da quando si era scatenato il caos. Era impossibile per Lin Ming correre per diverse migliaia di chilometri in così poco tempo!


Se avesse usato lo spostamento del grande vuoto, allora sarebbe riuscito ad attraversare una distanza così lunga, ma per usarlo ci voleva una certa quantità di tempo. Non poteva essere usata all'istante.


"Dov'è?"


Il capitano fu colto dal panico. Quando Lin Ming aveva estratto la terza ricompensa del livello nero, aveva già mandato un messaggio al Lord della città, ma ora questa persona era scomparsa dalla sua vista! Le conseguenze del suo fallimento sarebbero state gravi... quando pensò a quanto poteva essere spietato e crudele il signore della città, provava solo paura.


"Inseguitelo!"


Ordinò senza fiato il capitano. Molte altre guardie iniziarono ad uscire dalla Divina Fortezza Nera. Al momento però c'erano molti praticanti di arti marziali che stavano gironzolando per la strada. In questa confusione, come potevano cercare tracce di Lin Ming?


Il capitano non sapeva cosa fare. A causa di questo breve contrattempo, erano già passati quasi dieci respiri di tempo. Per un praticante di arti marziali di grande livello, era più che sufficiente per attraversare diverse centinaia di chilometri. Se uno fosse stato capace di usare le leggi dello Spazio, sarebbe riuscito ad allontanarsi ulteriormente!


Probabilmente il giovane umano era già fuggito dalla città della Discordia!


"Dannazione! Maledetti tutti! Come ci è riuscito? Come ha fatto a nascondere l'aura della sua anima?!"


Gridò come un pazzo il capitano. Poi il suo viso fu sfigurato dalla paura mentre si raggelava. Poteva sentire un'aura terrificante che si avvicinava.


Il Lord della città era arrivato!


"Il... il Lord.... della città è arrivato..."


Il capitano sbiancò.


In quel momento sentì lo spazio stringersi attorno a lui. Presto un uomo vestito di nero apparì lentamente.


Questa persona indossava una maschera d'argento e tutto il suo corpo emetteva una densa energia demoniaca.


Ogni guardia si ammutolì. L'aura di quest'uomo era troppo maestosa. Dato che erano la milizia personale del signore della città, capivano quanto era terrificante!


Tutti invidiavano il corpo della Neve d'Argento per la loro posizione, risorse e residenze gratuite. Ma in realtà sapevano quanto era spaventoso. Stare sotto il suo comando era come essere rinchiusi in una gabbia con una tigre. Dovevano comportarsi con cautela in ogni momento. Il minimo errore poteva causare la più grave forma di punizione.


Queste erano le regole della Strada Asura, completamente diversi da quelle che governavano i Sect all'esterno. Le regole e le punizioni seguenti sarebbero state cento volte più severe rispetto a quelle del mondo di fuori!


"Dov'è?"


La voce del Lord della città sembrava provenire dall'inferno.


Il capitano cadde in ginocchio e si prostrò, troppo impaurito per muoversi.


"Sono stato un incompetente... è fuggito... ho tracciato la sua aura spirituale, ma per qualche motivo è riuscito a cambiarla ed è scomparso, questo... merito la morte."


Il capitano strinse i denti, la sua voce tremolava mentre parlava.


"Umpf! Sei un Sacro Lord e non puoi nemmeno impedire ad un giovane al Divine Transformation realm di scappare, che utilità ci sarebbe nel tenerti?!" Il Lord della Città toccò il suo anello spaziale, emanando intento omicida da tutti i porti.


Il capitano tremò. Sapeva che il signore della città era un uomo crudele e spietato. Avrebbe condannato a morte senza esitazione anche un Sacro Lord se gli avesse disubbidito.


"Lord della città, imploro perdono, per favore mi permetta di redimermi..."


Il capitano poté a stento mantenere la calma. Nessuno poteva rimanere indifferente di fronte alla possibilità di morire. Anche i Sacri Lord che erano vissuti per decine di migliaia di anni non facevano eccezione.


Gli occhi del Lord della città brillarono di luce fredda, le sue dita stavano ancora toccando l'anello spaziale. Non rispose immediatamente. Nonostante fossero passati pochi respiri di tempo, alla guardia sembrava un'eternità.


Alla fine il Lord della città smise di toccare l'anello spaziale: "Sai cosa significa ottenere la terza ricompensa della Ruota del Destino? In tutti questi anni, tra le innumerevoli città della Strada Asura, quanti sono riusciti ad ottener questa ricompensa leggendaria? Sai che si dice che abbia qualche collegamento con il misterioso maestro della Strada Asura? Sei solo un rifiuto! L'opportunità fortunata più grande che mi sia capitata negli ultimi cento milioni di anni è svanita di fronte ai miei occhi! Avresti dovuto farmi rapporto fin dall'inizio! Non dopo che aveva estratto una ricompensa di livello nero!"


Il Lord della Città era infuriato. Dal suo punto di vista, il bottino spettava a lui. I tesori della Strada Asura dovevano finire nelle mani di chi era abbastanza forte. I tesori di Lin Ming, ciò che aveva ottenuto nella città della Discordia, sarebbe dovuto appartenere tutto a lui!


Tuttavia non era riuscito a cogliere questa occasione!


Era intollerabile!


"M-maestro della Strada Asura..." Quando lo sentì, il capitano iniziò a tremare. Non si sarebbe mai immaginato che quella misteriosa ricompensa fosse così significativa! Chi era il maestro della Strada Asura? Era il leggendario sovrano dei 33 Cieli!


Il capitano non si sarebbe mai immaginato che Lin Ming avesse potuto ottenere un premio del genere, dopotutto era fin troppo raro. Se avesse fatto rapporto al Lord della città dopo che l'entrata di Lin Ming nel gioco del cacciatore, ma non fosse riuscito ad ottenere una ricompensa di livello nero, allora avrebbe avuto comunque la peggio per aver riferito qualcosa di così poco importante al Lord della città.


Poi Lin Ming era stato astuto. Quando aveva riposto i distintivi nella Ruota del Destino, aveva nascosto il numero che aveva ottenuto, così nessuno sapeva se fosse arrivato a 100. Così, era riuscito a prendere tempo per una decina di secondi in più. Solo così era riuscito a scappare prima che il signore della città arrivasse!


In realtà, dall'inizio alla fine, il capitano non aveva fatto nulla di sbagliato. Anche così, aveva ottenuto il peggiore dei risultati. Se doveva biasimare qualcuno, poteva solo prendersela con la sorte. Non solo aveva incontrato un evento così raro e improbabile, ma questo giovane umano aveva tecniche che gli permettevano di nascondere la sua aura spirituale. Aveva proprio una sfiga nera!


Ora era costretto a soffrire in silenzio, non poteva sfogare la sua amarezza. Dopotutto chi avrebbe osato rispondere al Lord della Città? Poteva solo inginocchiarsi e aspettare la sua punizione.


"Risparmierò la tua vita insignificante! Non perché ti stia mostrando pietà, ma solo perché hai impresso nella memoria l'aura spirituale di quell'umano. Ti darò una sola occasione per redimerti. Tuttavia, anche se potrai evitare la pena di morte, non potrai evitare di essere punito. Ti imprigionerò per 200.000 anni e impianterò un sigillo dello schiavo nel tuo corpo. Se non potrai completare la missione che ti ho assegnato, allora puoi morire!"


Nelle miriadi di città della Strada Asura, tra le diverse centinaia di milioni di anni, questo destino incredibile, questo evento sconvolgente era accaduto nella sua città.


Eppure non era riuscito ad ottenerlo. Come poteva rassegnarsi.


"Sì... sì... ringrazio il lord della città per la sua pietà..." La schiena del capitano era fradicia di sudore. La morte era davvero terrificante.


"E anche tutti voi qui sarete puniti. Tutti qui saranno imprigionati per 50.000 anni! Se qualcuno potrà catturare quell'umano, allora vi aspetterà una generosa ricompensa! Sennò, allora vi aspetta solo la morte!" La voce del Lord della città era gelida.


Tutte le guardie si inginocchiarono, troppo spaventate per parlare.
                                


                                



