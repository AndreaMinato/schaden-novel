---
weight: 14460
title: Capitolo 1446 – Antica Giada
pubDate: 2025-12-15T08:37:10.378Z
tags:
    - mw
---


<em>Capitolo sponsorizzato, ringraziamo Zangetsus!
22 capitoli in coda (5 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


L'intera città della Discordia rimase in allerta dopo questo evento.


Quando il Lord della città fu informato della fuga di Lin Ming, aveva usato una trasmissione del suono di mille chilometri per informare i suoi sottoposti di attivare la formazione e sigillare la città.


L'aveva fatto perché pensava che Lin Ming forse non era ancora uscito dal suo dominio. Se avesse perquisito la città, forse sarebbe riuscito ad ottenere qualche vantaggio.


E, aspetto più importante, il signore della città voleva bloccare ogni fuga di notizie. Poi lesse il registro di quel giorno della Divina Fortezza Nera e catturò tutti i praticanti di arti marziali apparì lì, imprigionandoli tutti!


Poi, i ricordi di ognuna di queste persone erano stati sondati con delle rune divine. Se uno di loro avesse riferito la notizia ad altri coltivatori, allora anch'essi sarebbero stati catturati e imprigionati. Poi i loro ricordi sarebbero stati bloccati con delle rune divine per sigillare la memoria.


Questa sorta di metodo folle rifletteva la tirannia della Strada Asura. Qui vigeva la legge del più forte. Grazie ad essa si poteva ignorare l'opinione pubblica e agire come si voleva. La compassione o la benevolenza non erano lontanamente considerate.


Il motivo per bloccare la fuga di notizie era impedire ad altri grandi maestri di dare la caccia a Lin Ming.


I normali praticanti di arti marziali non avrebbero saputo quanto era preziosa la ricompensa che aveva ottenuto Lin Ming. Sarebbero andati a cercarlo solo per passare il tempo, nemmeno il capitano delle guardie lo sapeva prima. Nonostante avesse capito che ciò che aveva ottenuto Lin Ming era raro, non sapeva cosa significava.


Ma mentre questi altri praticanti di arti marziali ordinari non ne erano a conoscenza, non significava che gli altri Lord della città non fossero ben informati. Se avessero deciso di intervenire, sarebbe stato molto difficile per il signore della Discordia catturare Lin Ming.


.....


In quel momento, Lin Ming era completamente inconsapevole dei cambiamenti della città della Discordia. Era già fuggito 50.000 chilometri a nord.


Era nella foresta di una catena montuosa. Aveva creato la sua caverna ed era andato temporaneamente in isolamento.


Aveva già cambiato completamente il suo aspetto.


Indossava un abito nero fatto di energia, aveva un'altezza media e un aspetto ordinario. Il suo colorito era un po' più giallastro e il suo mento un po' più appuntito. Aveva le palpebre cadenti e sembrava completamente comune, qualcuno che non avresti notato in una folla.


Ora che doveva scappare, un aspetto di più basso profilo era più utile.


Il motivo per cui Lin Ming era riuscito a fuggire da questa calamità era stato grazie alla tecnica di rinascita del corpo di Sogno Divino. Coltivata ad un alto livello, non solo poteva cambiare facilmente l'aspetto, ma anche l'aura della sua anima. Nemmeno un grande Re del Mondo sarebbe riuscito a smascherare il suo mascheramento.


Quando aveva pianificato di lasciare il palazzo di Sogno Divino per andare all'avventura a temprarsi, il primo posto che aveva scelto non era la Strada Asura, ma la Convocazione dei Saggi!


Lin Ming aveva osato pensare a questa eventualità perché poteva contare sulla tecnica della Rinascita del Corpo.


Solo per questo provava un'ammirazione sincera nei confronti di Sogno Divino. Era riuscita a fare ricerche così approfondite da creare le sue leggi nel sistema della forgia spirituale.


Naturalmente il capitano spirita non era riuscito a rintracciarlo e, in parte era stato grazie al Cubo Magico. L'artefatto divino aveva permesso a Lin Ming di capire la legge del Sogno Divino per raggiungere un livello simile a quello di Bing Meng.


"Sembra che non potrò usare più il mio aspetto originale. Allora userò questo aspetto per continuare a partecipare alle prove della Strada Asura. Dovrebbe essere abbastanza sicuro."


Lin Ming aveva fiducia nella sua tecnica. Nemmeno il Lord della città sarebbe riuscito a riconoscerlo. Solo un Empireo lo avrebbe potuto smascherare.


Adesso che era fuori pericolo, Lin Ming si concentrò sulla sua mano destra. Voleva capire cosa aveva appena pescato.


Qualunque oggetto fosse, aveva rischiato la vita per ottenerla. Inoltre, era qualcosa che che non era stato visto da diverse centinaia di milioni di anni. Non doveva essere troppo male.


Una lieve luce verde apparì nella mano destra di Lin Ming, radunandosi lentamente. Alla fine formò una giada verde.


Lin Ming la guardò. Era di un colore intenso e delle dimensioni del palmo di un bambino, come un pendente.


La superficie della giada aveva strane incisioni. In confronto al linguaggio complesso del Regno Divino o della razza dei saggi, questa sorta di scritta era molto più semplice, composta solo da quattro tratti.


Lin Ming guardò la giada per metà giornata. Questi caratteri non gli ricordavano nulla.


"Cos'è questo... non c'è nessuna spiegazione..."


Lin Ming non poteva capire che effetti avesse. Sentiva solo che aveva un'aura antica, come se fosse esistita per innumerevoli anni. Tuttavia, anche dopo così tanto tempo, era rimasta pulita e brillante. Mentre la teneva in mano, sentiva un lieve calore.


"Forse può essere usata per aprire la prova finale?"


Ipotizzò Lin Ming. Proprio mentre stava per riporla nel Cubo Magico, un messaggio spirituale passò per la sua mente. Questo messaggio non conteneva parole, ma poteva trasmettere comunque un po' di vaghe informazioni.


Lin Ming si agitò e riversò la sua percezione divina nell'antica giada. Immediatamente vide delle lievi linee nella pietra. Questi segni formarono un motivo complesso. Mentre lo guardava, Lin Ming ebbe la sensazione che assochilometrisse un po' ad una mappa.


E attorno c'erano dei commenti vaghi. Era la lingua del Regno Divino e dei saggi, e così Lin Ming poteva comprenderla.


Durante il periodo in cui Lin Ming era entrato in contatto con i saggi e gli spirita, aveva studiato lentamente la loro lingua. Un praticante di arti marziali aveva una memoria fotografica e non sarebbe stato troppo difficile comprendere un nuovo linguaggio, specialmente per qualcuno dalla percezione impareggiabile come Lin Ming.


"Il grande deposito divino della terre desolate..."


Lin Ming lesse lentamente queste parole.


"Hunbai, sai cos'è il grande deposito divino della terre desolate?"


Hunbai emerse dall'Anello Viola di Lin Ming e sussultò lievemente: "Deposito Divino delle terre desolate? Non lo so, ma ho sentito parlare delle terre desolate. È un'area estremamente ampia nella Strada Asura, una regione completamente selvaggia. Molti praticanti di arti marziali vanno lì a temprarsi, ma si avventurano solo nei confini, nessuno osa entrare nelle sue profondità. All'interno vivono potenti bestie antiche e perfino Bestie Divine. Inoltre ce ne sono molte!"


"Si dice che ci siano numerosi tesori nascosti nelle terre desolate. Se uno è abbastanza fortunato e  ha un destino incredibile, potresti trovare le ossa di Bestie Divine morte. È una terra piena di grandissime opportunità fortunate, ma è anche estremamente pericolosa. Coloro che ci entrano hanno nove possibilità su dieci di morire."


Lin Ming sussultò.


Bestie Divine...


Finora ne aveva viste solo due.


Il primo era il drago nero dell'Antico Abisso Demoniaco e il secondo era la cavalcatura dell'Empireo Genesi Diabolica.


Una normale Bestia Divina era lievemente più debole di un Empireo. Ma esistevano alcune specie dalle potenti stirpi che potevano rivaleggiare perfino con un guerriero al picco dello stadio di Empireo!


In termini di forza, la Bestia Divina dell'Empireo Genesi Diabolica e il drago nero dell'Antico Abisso Demoniaco erano a livelli completamente diversi.


Nonostante Lin Ming non avesse mai visto il Drago Nero nell'Antico Abisso Demoniaco combattere, sapeva che doveva essere almeno allo stesso livello dell'Empireo Primordius. Altrimenti, sarebbe stato impossibile per il Drago Nero volare fianco a fianco con l'Empireo Primordius.


Poteva esserci davvero una miniera di tesori in queste terre desolate. E, le linee su questa antica giada potevano essere una mappa di un'antica rovina.


Quando Hunbai capì che le intenzioni di Lin Ming, cercò frettolosamente di dissuaderlo: "Padrone, è fin troppo presto andare nelle terre desolate al suo livello. Quel posto è diverso dal mondo del cacciatore. Il gioco del cacciatore è solo una prova e la sua difficoltà è determinata dalla sua coltivazione. Tuttavia le terre desolate sono diverse. Quello è il vero mondo, dove importa solo la forza. Credo che il padrone farebbe meglio a guardare prima la missione rara di livello blu prima. Una missione del genere non è comunque facile da completare. Ci sono molti Asura a due stelle che formano delle squadre per completarle."


"Mm..."


Lin Ming annuì. Era vero; la sua forza era un po' troppo bassa ora. Tanto valeva completare la missione di livello blu prima.


Lin Ming tirò fuori il distintivo e lo sondò. Poi gli vennero in mente delle informazioni.


"Rupe del Precipizio, lascia un nome sulla pietra dell'imperatore."


Questa breve frase era la cosiddetta missione.


"Che sorta di posto è la Rupe del Precipizio?" Chiese Lin Ming.


Hunbai sorrise con amarezza sentendolo. Disse: "Che coincidenza. Anche la Rupe del Precipizio è nelle terre desolate, ma è localizzata nei confini. Non è troppo pericoloso lì."


"Oh? Sembra che dovrò per forza andare lì. La pietra dell'imperatore è lì?"


Lo scopo della missione era chiaramente di andare nelle terre desolate e di lasciare un nome sulla pietra dell'imperatore. Se non altro doveva lasciare qualche sorta di simbolo.


Lin Ming immaginava che questa pietra contenesse un qualche tipo di formazione. Una volta che questa formazione fosse entrata in contatto con il suo distintivo, l'avrebbe trasformato in una runa divina.


Dopo che Lin Ming capì i dettagli della missione, trascorse diversi giorni a riprendere le energie. Dopo aver raggiunto il picco delle sue condizioni, partì.


Destinazione: terre desolate!
                                


                                



