---
weight: 14470
title: Capitolo 1447 – Incontro nelle Terre Desolate
pubDate: 2025-12-15T08:37:10.378Z
tags:
    - mw
---


<em>Capitolo sponsorizzato, ringraziamo Zangetsus!
21 capitoli in coda (4 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Strada Asura, Terre Desolate.


Nessuno sapeva dov'erano i confini delle terre desolate. Si diceva che più ci si inoltrasse al loro interno,più eventi strani e fantastici si sarebbero potuti vedere. Inoltre lo spazio-tempo lì era estremamente caotico e perfino gli Empirei esperti nelle leggi dello spazio e del tempo si sarebbero persi facilmente in queste terre labirintiche.


Si diceva che le terre desolate conducessero in un altro luogo sconosciuto, forse un mondo che non era più parte della Strada Asura.


In breve, le profondità delle terre desolate erano una zona proibita.


Al momento, Lin Ming era solo ai confini, era incredibilmente lontano dalle zone vicine al centro.


Erano definite terre desolate, ma non erano affatto senza vita. C'erano delle montagne alte centinaia di migliaia di piedi e alberi antichi torreggianti. Le loro radici stringevano la terra come gli artigli di un drago e tra di esse viveva ogni sorta di bestia feroce.


Il motivo per cui erano state chiamate così era che non appena uno entrava al loro interno, avrebbe sentito un'aura antica. Si diceva che questa terra era rimasta pura e immutata negli ultimi 10 miliardi di anni. Ogni pollice di terra aveva sperimentato innumerevoli anni.


Questo aveva anche fatto provare un profondo senso di rispetto a Lin Ming.


<em>Rumble rumble rumble!</em>


Un fiume magnifico scorreva di fronte a lui. Le acque erano turbolente, vaste come il mare e sembravano contenere una forza infinita.


Hunbai disse: "Padrone, questo fiume si chiama Sorgente della Desolazione e scorre per queste terre. Quando un praticante di arti marziali vuole entrare nelle terre desolate, di solito segue il corso del fiume. Sarà un po' più sicuro e potremo arrivare anche allaRupe del Precipizio."


"Mm, va bene."


Lin Ming annuì. Era stata davvero una decisione saggia accettare Hunbai come schiavo; gli aveva risparmiato un bel po' di problemi.


Il grido di un uccello risuonò nel cielo, allarmando molte bestie ferocie che si nascondevano tra l'erba. Lin Ming vide un enorme uccello grande quanto una collina volare nel cielo, le sue ali oscuravano la maggior parte della luce del sole.


Questa scena lo lasciò esterrefatto. La creatura aveva un'apertura alare di diverse chilometri. Anche se era molto più piccolo di un Roc dalle Ali Dorate, era comunque ad un livello completamente diverso dalle altre creature.


<em>Bang! Crash!</em>


L'uccello atterrò su una collina. Lin Ming fece circolare silenziosamente la legge del Sogno Divino, cercando di nascondersiil più possibile per evitare di essere individuato.


Doveva rimanere assolutamente vigile in queste terre desolate. Altrimenti avrebbe rischiato sicuramente di incontrare qualche creatura che non poteva permettersi di provocare. Se l'avesse fatto, allora fuggire sarebbe stata una pia illusione.


Hunbai disse: "Padrone, siamo solo a mille chilometri di distanza dalla Rupe del Precipizio. Dovremmo stare un po' più attenti quando seguiremo la sorgente della desolazione e non incontreremo nessun pericolo. Le bestie feroci attorno al corso d'acqua hanno un potere d'attacco basso. Finché non saranno provocate, non attaccheranno. Una volta che raggiungere la Rupe del Precipizio, allora il padrone potrà lasciare un nome sulla pietra dell'imperatore e completare la missione."


"Capisco." Lin Ming annuì. Mentre avanzavano, incontrarono un po' di praticanti di arti marziali. Queste persone stavano facendo proprio come loro e stavano seguendo il fiume. Era il modo di entrare più sicuro.


Tra di essi, c'erano guerrieri al Mare Divino Realm, al Divine Transformation realm e al Lord Divino realm. Avevano deciso di esplorare queste terre alla ricerca di un'avventura o per completare qualche tipo di missione. Naturalmente le missioni che ricevevano potevano indirizzarli in altri luoghi oltre alla Rupe del Precipizio.


Durante questo periodo di tempo, Lin Ming vide enormi massacri avvenire attorno a lui e alcune squadre raccogliere ossa di bestie rare.


Non erano le ossa di Bestie Divine, ma alcuni loro lontani discendenti. Queste ossa erano qui da fin troppo tempo e il loro midollo si era già prosciugato, lasciando soltanto delle ossa.


Agli occhi di queste ossa erano tesori meravigliosi. Anche così, erano di molto inferiori alle ossa di Drago Azzurro che avevano trovato prima.


Comunque avevano spinto centinaia di persone ad uccidersi a vicenda per ottenerle. Alla fine oltre metà di queste persone erano morte lasciando pozze di sangue che macchiavano il suolo!


Il guerriero più potente alla fine si portò via il bottino, gravemente ferito. Mentre Lin Ming lo stava guardando, notò che probabilmente doveva aver ricevuto gravi ferite nascoste da cui sarebbe stato difficile riprendersi. In effetti questo guerriero aveva anche bruciato il 20-30% della sua essenza di sangue. Se avesse voluto ripristinarla, allora avrebbe dovuto pagare un prezzo molto caro.


"Questo posto è davvero pieno di massacri. Nella Strada Asura la forza regna sovrana. Combattere e uccidere per dei tesori è fin troppo comune. Anche se non combatterai, gli altri lo faranno comunque." Lin Ming sospirò. Questi praticanti di arti marziali comuni avevano pochissime risorse, il solo modo per fare progressi per loro era di lottare disperatamente rischiando la vita.


"Ehi, moccioso, sei qui da tempo? Hai visto delle ossa di bestie? Hai visto chi se l'è portate via? Dov'è andata quella persona?"


Lin Ming non era intervenuto nella battaglia, ma nonostante questo i guai avevano comunque bussato alla sua porta.


Lin Ming si girò e vide diversi saggi e diavoli avvicinarsi. Erano i rinforzi chiamati dai loro cosiddetti compagni, ma erano arrivati troppo tardi.


Non erano affatto tristi per la morte dei loro compagni, anzi erano più preoccupati di dov'erano finite le ossa delle bestie.


"Non ne ho idea." Lin Ming scosse la testa. Non si disturbò a dire loro in che direzione fosse andato il praticante di arti marziali gravemente ferito.


Un vecchio diavolo nel gruppo disse leccandosi le labbra:"Eheh, non provare a mentirmi. Lascia che sondi un po' la sua anima. Se ciò che hai detto è vero, allora non ti ucciderò."


Il diavolo sporse una mano per raggiungere Lin Ming. Non credeva alle sue parole, se Lin Ming era qui, come poteva non aver visto chi aveva preso le ossa delle bestie?


Lin Ming si accigliò. Questo diavolo voleva sondare la sua anima e l'aveva detto in modo così calmo e noncurante, come se stesso chiedendo indicazioni!


Non voleva uccidere nessuno, ma questo gruppo voleva suicidarsi.


Il vecchio diavolo rise quando vide la reazione di Lin Ming: "Ahah, moccioso, so già che stai mentendo. Potresti essere l'amico di chi ha portato via le ossa o forse ce le hai tu!"


Il vecchio stese i suoi artigli nodosi per afferrarlo!


Un intenso intento omicida brillò negli occhi di Lin Ming. Un momento dopo, una luce rossa e viola sfrecciò per il vuoto.


Il vecchio diavolo tremò all'improvviso. La sua mano stesa si immobilizzò.


Abbassò lo sguardo con incredulità. C'era un enorme buco nel suo petto.


"Tu... tu..."


"Dannazione, uccidetelo!" I praticanti di arti marziali attorno si infuriarono.


"Combattiamo insieme, questo ragazzo non è affatto semplice come sembra!"


Non avrebbero mai pensato che Lin Ming avrebbe fatto un attacco a sorpresa del genere, né avevano capito quanto era forte.
"Vieni allora, potrete morire tutti insieme."


Lin Ming ondeggiò la Lancia del Sangue della Fenice. Allo stesso tempo scatenò energia primordiale, bloccando lo spazio attorno a lui!


Quando il gruppo fu avvolto dal campo di forza, sentirono una pressione terrificante schiacciarli. Figuriamoci attaccare, anche respirare era diventato difficile.


"Ahh!"


"A-aspetta!"


Alcuni gridarono miserabilmente. Tuttavia, una volta che attaccò, Lin Ming non si trattenne minimamente. La Lancia del Sangue della Fenice scattò tracciando un arco di luce. In pochi attimi li uccise tutti!


Il sangue schizzò ovunque. Lin Ming asciugò il sangue dalla lancia e scosse la testa: "Uccidono con indifferenza. Queste persone sono davvero pazze."


Mentre stava parlando tra sé e sé, Lin Ming sentì delle deboli esplosioni di energia a diverse decine di chilometri di distanza. Era chiaro che alcune persone avessero iniziato a combattere.


"Li aggirerò."


Lin Ming non voleva essere coinvolto da altri problemi. Se ci fosse stato qualche scontro, allora l'avrebbe aggirato.


Tuttavia, dopo dieci chilometri si fermò. Il combattimento in lontananza era piuttosto insolito.


A giudicare dall'energia selvaggia e accesa nell'aria, poteva sentire che i contendenti erano entrambi maestri, completamente diversi dalla spazzatura che aveva appena ucciso.


"Chi sta combattendo? Queste collisioni di energia rapide e feroci sono sicuramente dovute allo scontro tra individui straordinari. Inoltre... questi suoni..."


L'udito di Lin Ming era estremamente acuto. Poteva sentire i suoni che provenivano da quel campo di battaglia caotico. Quando sentì un rumore familiare, mostrò uno sguardo sorpreso.


"Immagino che andrò a dare un'occhiata."


Mentre parlava, Lin Ming si precipitò rapidamente verso il campo di battaglia. Ci mise solo pochi attimi a percorrere la distanza di 20-30 chilometri.


In quel momento sentì qualcuno gridare: "Ali della Fenice dell'Oscurità!"


Per un po' l'aura di una Bestia Divina si diffuse nel cielo. Lin Ming era molto familiare con quest'aura. Dieci anni fa, aveva lottato contro quest'aura nell'arena dell'Incontro di Arti Marziali Assoluto.


"Ali della Fenice dell'Oscurità, l'aura di una Bestia Divina, è Xiao Moxian? È... venuta anche lei nella Strada Asura? Contro chi sta combattendo?"
                                


                                



