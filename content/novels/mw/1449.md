---
weight: 14490
title: Capitolo 1449 – Combattere Contro i Quattro Saggi
pubDate: 2025-12-15T08:37:10.379Z
tags:
    - mw
---


<em>Capitolo sponsorizzato, ringraziamo Zangetsus!
19 capitoli in coda (2 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


"Chi sei?" I quattro saggi dell'Onda cambiarono espressione quando videro questo giovane dall'aspetto ordinario apparire di fronte a loro. Sembrava piuttosto giovane, ma la sua prima mossa era stata di sfoderare uno strumento magico così strano. Non si sapeva con cosa fosse stato forgiato, ma il suo potere difensivo era impareggiabile. Solo guardandolo si poteva capire che era un tesoro estremamente prezioso.


Normalmente avrebbero pensato a come rubarlo, ma se avessero voluto farlo, allora avrebbero dovuto combattere contro Xiao Moxian e questo strano giovane. Era una decisione poco saggia.


"È un umano! Inoltre è... al Divine Transformation realm?"


"Non sembra che sia il compagno di quella ragazza, quindi non dovrebbe sapere che tesori ha. E nessuno dovrebbe sapere dove ci troviamo." Disse uno dei quattro saggi dell'Onda. Quando Xiao Moxian era fuggita dalla città dell'Onda, aveva fatto uno spostamento del vuoto ed era fuggita. Fortunatamente per loro, uno dei quattro aveva una rara runa di tracciamento che era riuscita a rintracciarla.


C'erano pochissime rune di tracciamento. Nonostante non fossero solo loro a possederla, i quattro saggi dell'Onda erano sicuri che nessun altro praticante di arti marziali attorno le aveva in quel momento.


Dall'espressione di Xiao Moxian, i quattro avevano capito che lei non conosceva quest'altra persona.


Finché non fossero stati compagni, allora sarebbe stato tutto molto più facile.


"Non sottovalutatelo solo perché ha una coltivazione al Divine Transformation realm. potrebbe usare qualche sorta di metodo segreto per nascondere il suo livello. Dopotutto sicuramente non è uno sciocco e nessuno attaccherebbe qualcuno di più potente di loro."


I saggi dell'Onda non abbassarono la guardia.


Il giovane con il mantello nero strinse la lunga lancia e fluttuò tra i quattro saggi e Xiao Moxian. Naturalmente era Lin Ming.


Dopo che aveva cambiato il suo aspetto, non solo sembrava ordinario, ma aveva anche alterato la sua aura spirituale. Nemmeno Xiao Moxian avrebbe potuto riconoscerlo.


"Amico, ti consiglio di non interferire negli affari degli altri. Nella Strada Asura vige la legge della giungla. I ficcanaso sono i primi a morire! Se te ne andrai ora, allora potremo darti una piccola ricompensa, ma se insisti ad intromettermi, allora non biasimare noi saggi dell'onda se saremo scortesi!"


Il capo avvertì Lin Ming.


"Quattro saggi dell'onda?" Lin Ming alzò le sopracciglia. Sembrava che i praticanti di arti marziali della Strada Asura preferissero formare squadre e darsi dei nomi stupidi. La triade spettrale del ferro nero che aveva incontrato prima aveva fatto lo stesso.


Lin Ming gettò un'occhiata verso Xiao Moxian. Quando era arrivato, l'aveva vista bruciare il suo sangue dell'antica fenice, uccidendo quasi uno dei quattro nemici.


Bisognava sapere che i quattro saggi erano tutti Sacri Lord; la loro coltivazione non poteva essere paragonata a quella della triade. Se si fossero coalizzati, la loro forza sarebbe aumentata ulteriormente.


Anche così, Xiao Moxian era riuscita a resistere per molto tempo e aveva quasi ucciso uno di loro. I cadaveri attorno erano una scena allarmante. Questo numero altissimo di guerrieri al Divine Transformation e al Lord Divino erano stati tutti massacrati da Xiao Moxian. Le loro vite erano state troncate da un solo colpo, il loro sangue tingeva le pietre e la terra di rosso.


Questa forza era assolutamente sbalorditiva.


"È incredibile, forse perfino quel principe imperiale Naqi non è più talentuoso di Xiao Moxian, ma Xiao Moxian è anche molto più giovane di lui. Un fisico che capita una volta in un miliardo di anni è davvero straordinario!"


Lin Ming era rimasto sbigottito. Xiao Moxian sicuramente sarebbe diventata una forte eroina nell'imminente grande calamità.


"Chi sei? Ci siamo già incontrati prima?"


La trasmissione di vera essenza di Xiao Moxian riecheggiò nelle orecchie di Lin Ming. Non aveva riconosciuto il Portale di Primordius, né aveva potuto intravedere il suo vero aspetto.


"È inutile perdere tempo con chi sono. Parliamo dopo aver ucciso questi sciocchi."


Anche la voce di Lin Ming era cambiata, era diventata sottile e roca, sgradevole alle orecchie.


Xiao Moxian sogghignò, rivelando un paio di canini affilati. Tuttavia i suoi denti erano macchiati di sangue, facendo provare compassione a chi la guardava.


"Ottimo!" Xiao Moxian sollevò la sua lunga frusta. Era ancora capace di sorridere. Anche se era esausta, aveva recuperato un po' della sua energia origin. Si poteva dire che il fisico di una Bestia Divina fosse fin troppo formidabile.


"Amico, sembra che tu voglia proprio morire!"


I quattro saggi dell'onda potevano percepire che Lin Ming non era affatto ordinario, ma ormai era troppo tardi per arrendersi.


Circondarono Lin Ming, che colse questo momento per attaccare. Colpì con tutte le sue forze. I suoi avversari erano Sacri Lord e, nonostante fossero deboli, i tre non potevano essere sottovalutati.


<em>Bang!</em>


Lin Ming scaraventò di nuovo in avanti il Portale di Primordius. Il suo slancio fu maestoso come quello di una valanga!


"È di nuovo quella porta di pietra!"


I quattro saggi dell'onda fecero una smorfia. "Non cercate di difendervi da esso. Disperdetevi e attaccatelo!"


Disse il capo con una trasmissione del suono. Il suo corpo emanò essenza astrale e si precipitò in avanti come un'anguilla viscida, aggirando il Portale di Primordius per attaccare Lin Ming.


Dopotutto era comunque un Sacro Lord. Il suo fendente, insieme alla sua forza del suo fisico, resero il colpo incredibilmente feroce e affilato. Questo attacco poteva perfino dividere a metà una montagna.


Tuttavia, anche se il capo dell'onda era veloce, Lin Ming lo fu ancora di più. Scattò mentre usava le leggi dello spazio e del tempo, sfrecciando all'istante verso il terzo fratello. La Lancia del Sangue della Fenice attaccò e il potere della tribolazione del fulmine e del fuoco si dimenò sopra l'asta.


Giudizio del Dao Celeste!


<em>Rumble rumble rumble!</em>


La luce di lancia avvolse il terzo fratello, bloccando ogni sua via di fuga.


Quando vide questa tecnica, Xiao Moxian spalancò gli occhi. Una mossa che controllava il potere del fulmine e del fuoco? Era simile agli attacchi di quel tipo...


Mentre rifletteva, nemmeno Xiao Moxian si trattenne. La sua lunga frusta puntò come una vipera verso il secondo fratello. Le sue condizioni erano pessime al momento, così non poteva affrontarlo direttamente, ma aveva usato attacchi a lungo raggio per distrarli.


"Che forza interessante, ma che peccato, non potete comunque farmi nulla."


Il terzo fratello travolto dal Giudizio del Dao Celeste tirò fuori una lama senza taglio dal suo anello spaziale. Quest'arma si allungò fino a raggiungere dieci piedi prima che la facesse piombare verso il basso, con l'intenzione di colpire il potere della tribolazione.


In quel momento però iniziò a diffondersi un'aura terrificante attorno a Lin Ming. Era un'aura sconfinata e antica che conteneva una pressione incredibile.


Lo spazio primordiale!


<em>Hu!</em>


L'energia avvolse la lama senza filo, rallentandola all'istante. Anche il potenziale dell'attacco diminuì rapidamente.


"Mm?!"


Il terzo fratello ne fu scioccato. Il cambiamento improvviso lo spaventò.


"Stai attento!"


Gridò il capo. Cercò di aiutarlo, ma fu troppo tardi. Con un forte rimbombo, il terzo fratello fu colpito dalla tribolazione del fulmine e del fuoco. Fu scaraventato all'indietro, il suo petto macchiato di rosso mentre sputava grandi quantità di sangue!


Il suo fisico era abbastanza potente, così non aveva ricevuto una ferita fatale, ma la sua forza combattiva era diminuita precipitosamente.


Dietro Lin Ming, Xiao Moxian rimase a guardare. Non era nello spazio primordiale, così non percepì direttamente il campo di forza, ma riuscì a sentire vagamente l'aura del grande dao primordiale: "Anche lui... sa usare le leggi primordiali?"
                                


                                



