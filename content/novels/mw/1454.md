---
weight: 14540
title: Capitolo 1454 – Il Principe dei Mostri Duyu
pubDate: 2025-12-15T08:37:10.380Z
tags:
    - mw
---


<em>Capitolo regolare,
17 capitoli in coda (0 Zangetsus + 7 Pierpaolo + 10 Gatsu), 0/5
da editare,
-Schadenfreude</em>


Nel Regno Divino essere un Imperatore dei Mostri non definiva il livello di un coltivatore, ma era il titolo del supremo re dell'intera razza dei mostri!


La razza dei mostri aveva più di un Empireo e tutti loro dovevano ubbidire all'imperatore. L'Imperatore dei Mostri rappresentava un'autorità assoluta e i suoi discendenti appartenevano alla famiglia più illustre e magnifica della razza dei mostri.


L'Imperatore dei Mostri era vissuto per molto tempo e aveva innumerevoli bambini. Anche tra i principi c'era chi era più debole e chi più forte. Lin Ming poteva percepire le solide fondamenta della coltivazione di questo giovane, sicuramente era un individuo sbalorditivo.


'<em>Se è venuto con Xiao Moxian nella Strada Asura e aveva anche un Grande Re del Mondo a proteggerlo, la sua posizione non dev'essere ordinaria. Forse è il Principe dei Mostri più straordinario e potrebbe avere qualche possibilità di ereditare il trono dell'imperatore in futuro.'</em>


Dedusse velocemente Lin Ming. Se questo giovane era così sicuro di sé, doveva avere le capacità per farlo.


La sua ipotesi era corretta. Questo giovane di fronte a lui era il Principe dei Mostri Duyu, il nipote dell'Imperatore. Suo padre era un coltivare ad un passo dallo stadio di Empireo e anche lui forse sarebbe diventato ancora più potente in futuro. Sua padre invece possedeva la stirpe più pura della famiglia reale delle Idra.


La razza dei mostri aveva una popolazione più ridotta rispetto a quella dell'umanità, ma visto che aveva continuato ad esistere per tutti questi anni nel Regno Divino senza essere distrutta, sicuramente doveva avere i suoi punti di forza. In termini di numero e capacità di riprodursi, la razza dei mostri era di molto inferiore all'umanità, ma in termini di talento individuale, la sua media era superiore alla norma umana.
Anche nell'Incontro di Arti Marziali Assoluto aveva incontrato un Principe dei Mostri e nonostante fosse stato picchiato brutalmente sia da Lin Ming che da Xiao Moxian, bisognava ammettere che anche lui era un maestro, un guerriero ancora più potente del re Bai del Palazzo di Vasto Universo.
Se questa non fosse stata un'era dove erano nati innumerevoli membri d'élite, allora avrebbe attirato molto l'attenzione al torneo.


Senza dubbio il giovane di fronte a Lin Ming era molto più potente del Principe dei Mostri che aveva incontrato in passato.


Nonostante fosse inferiore a Zanna di Drago, Hang Chi e gli altri, era abbastanza talentuoso da sdegnare la maggior parte dei geni nel Regno Divino con disprezzo. Era un membro d'élite tra i discendenti degli Empirei.


Per i geni comuni però, figuriamoci i discendenti di grandi Empirei, anche quelli meno potenti erano considerati leggende. I geni di un Grande Re del Mondo o di Terre Sacre ordinarie sarebbero stati considerati estremamente brillanti in territori minori.


In questa sorta di situazione, naturalmente il Principe dei Mostri Duyu aveva un senso di superiorità. Secondo lui un comune genio mortale si sarebbe dovuto sentire fortunato anche solo di poter scambiare un po' di parole con lui.


Il Principe dei Mostri pensò che Lin Ming fosse rimasto scioccato. Dopo aver provato soddisfazione per averlo intimidito, disse: "Anche le tue fondamenta sembrano solide, quindi non dovresti essere una nullità almeno. Quali sono le tue origini? Hai qualche stirpe particolare? Hai un grande maestro ad istruirti?"


Lin Ming disse: "Non ho una famiglia potente, i miei antenati erano tutti mortali."


Aveva detto la verità, ma il Principe dei Mostri non gli credette. Ai suoi occhi, un praticante di arti marziali con delle fondamenta così solide non poteva provenire da una famiglia di mortali; doveva essere almeno un grande membro d'élite di qualche Sect.


Secondo il Principe dei Mostri Duyu, Lin Ming doveva provenire da qualche piccola organizzazione, come una Terra Sacra. Probabilmente non voleva dirlo perché non voleva imbarazzarsi.


<em>'Questo moccioso ha delle origini ordinarie ed è anche così brutto. È impossibile che l'apprendista junior Xiao Moxian si interessi ad una persona del genere."


Pensò il Principe dei Mostri, molto più sollevato. Quando guardò Lin Ming un'altra volta, la maggior parte della sua irritazione era sparita dal suo sguardo.


Era stato estremamente ostile nei confronti di Lin Ming perché era interessato a corteggiare Xiao Moxian. Tuttavia, per qualche motivo, la giovane aveva mostrato interesse nei confronti di questo estraneo. Inoltre aveva anche rifiutato il suo suggerimento di tornare nel Regno Divino e poi aveva detto espressamente di voler continuare a viaggiare con Lin Ming. Come poteva il Principe dei Mostri Duyu essere a suo agio in queste condizioni?


Figuriamoci i vantaggi nel coltivare in coppia con Xiao Moxian, solo il suo prestigio era sufficiente per elevare la posizione di una persona in un attimo. Tuttavia era qualcosa che era successo dopo aveva agitato il Principe dei Mostri Duyu; sembrava che suo nonno avesse intenzione di fare sposare Xiao Moxian con il Sacro Figlio di Zaohua, in cambio di un metodo per diventare una Vera Divinità!


Perfino l'Empireo Genesi Diabolica tentennava di fronte a questa enorme tentazione.


Era uno dei più grandi segreti della razza dei mostri. Era riuscito a sentire questa diceria solo perché era il candidato più probabile a succedere l'Imperatore dei Mostri.


Questo aveva lasciato il Principe dei Mostri in un dilemma. Da una parte sperava di conquistare Xiao Moxian e dall'altra sperava che suo nonno potesse diventare una Vera Divinità. Se suo nonno fosse riuscito a farlo, allora sarebbe riuscito a seguire i suoi passi e forse anche lui provare a raggiungere lo stadio di Vera Divinità.


Dopo diversi giorni di considerazione, il Principe dei Mostri aveva ideato un piano. Anche se Xiao Moxian avesse dovuto sposare con il Sacro Figlio di Zaohua, chi sapeva cosa sarebbe accaduto? E anche se si fossero sposati, sarebbe stato solo per necessità politiche. Chissà se Xiao Moxian e il Sacro Figlio di Zaohua avrebbero avuto dei rapporti coniugali.


Se Xiao Moxian fosse stata disinteressata, allora lui avrebbe potuto corteggiarla prima del loro matrimonio. Così avrebbe ottenuto tutti i vantaggi. In ogni caso, ciò che importava di più ai saggi era l'alleanza con la razza dei mostri durante la grande calamità; Xiao Moxian era solo una considerazione secondaria.


Quindi il Principe dei Mostri Duyu aveva interrotto in anticipo il suo isolamento così da poter partire per la Strada Asura insieme a Xiao Moxian, tutto per corteggiarla.


Ora che un terzo incomodo come Lin Ming era spuntato fuori dal nulla, sicuramente era scontento. Ma se Lin Ming fosse stato completamente inferiore, sarebbe stata una questione completamente diversa.


Pensandoci, anche il Principe dei Mostri pensava che sarebbe stato positivo che il vecchio Qing non fosse presente. Questo gli avrebbe dato una vera occasione per conquistare l'affetto di Xiao Moxian. Dopotutto avrebbe potuto raggiungere questo obiettivo se avessero viaggiato da soli per la pericolosa Strada Asura, superando un ostacolo dopo l'altro.


Mentre il Principe dei Mostri rifletteva, sentì all'improvviso un ruggito. Si allertò subito; era apparsa una bestia feroce!


Nelle Terre Desolate c'erano bestie feroci ovunque. Incontrarne una naturalmente era un'occasione per mostrare le sue capacità. Tuttavia non si affrettò ad intervenire perché c'era anche questo Lin Lanjian.


Aveva intenzione di lasciarlo combattere per primo. Se questo umano fosse stato debole, allora forse sarebbe stato perfino divorato dalla creatura.


Mentre ci pensava, risuonò un altro forte ruggito mentre un rinoceronte lungo cento piedi comparve alla loro vista.


Questo rinoceronte era spaventosamente potente. Mentre si precipitava verso di loro, la terra tremava.


Nonostante sembrasse un rinoceronte, vedendo le sue zanne affilate, nessuno avrebbe potuto pensare che fosse un erbivoro.


"Non male!" Lo sguardo del Principe dei Mostri si accese. Chiaramente questo rinoceronte era forte. Anche se non avesse potuto uccidere Lin Lanjian, finché fosse finito in condizioni miserabili, allora avrebbe potuto fare una bella figura rimediando alla situazione.


Il principe dei Mostri guardò Lin Ming sorridendo: "Fratello Lin, hai intenzione di combattere?"


Come poteva Lin Ming sapere delle macchinazioni "intricate" del Principe dei Mostri Duyu. Nonostante il Principe dei Mostri fosse ostile nei suoi confronti, non gli importava molto. Non gli sarebbe importato nemmeno di sbarazzarsi di questa bestia feroce.


Proprio mentre Lin Ming stava per attaccare, Xiao Moxian estrasse con entusiasmo la frusta. La strinse, facendola crepitare.


"Che bella vacca grassa. Il mio Da Huang finalmente avrà qualcosa da mangiare."


Xiao Moxian ridacchiò. Prese subito l'iniziativa senza aspettare che il Principe dei Mostri e Lin Ming intervenissero.


<em>Xiu!</em>


Ci fu uno schiocco, seguito dal crepitare delle fiamme. Xiao Moxian disegnò un arco delicato nel cielo. Un momento dopo, la frusta si era legata alle zampe del rinoceronte come se fosse dotata di vita propria. Quest'arma era estremamente dura, così resistente che il gigantesco rinoceronte non poteva liberarsene. Cadde immediatamente sul posto!


<em>Bang!</em>


La terra tremò. Xiao Moxian fece una capriola a mezz'aria e iniziò a cadere. Una spada gelida apparì nella sua mano, menando un fendente verso il basso!


<em>Chi!</em>


La lunga spada trafisse la pelle di ferro del rinoceronte come se fosse del tofu. Scavò nella gola dell'orso e poi un'enorme quantità di fiamme eruttò dalla spada, incenerendo all'istante la gola della creatura.


Il gigantesco rinoceronte lottò per un breve momento per poi accasciarsi a terra, immobile. Era stato ucciso con un colpo solo!


Anche se Lin Ming si era già aspettato questo risultato, non poté che meravigliarsi delle sue capacità combattive. Le sue azioni erano state nette e metodiche, prive della minima esitazione.


<em>'Le gravi ferite che le hanno inferto i saggi dell'Onda sono per lo più guarite e non sembra che influenzino più la sua forza combattiva. Nonostante abbia assunto qualche medicina, è sopratutto grazie alle sue capacità di recupero. Il fisico di una Bestia Divina è troppo anormale.'</em>


Mentre Lin Ming stava riflettendo, Xiao Moxian aprì la sua borsetta delle bestie che si agitava. Disse: "Huang, è il momento di mangiare."


Il cagnolino uscì rotolando dalla borsa. Rimbalzò per un po' e i suoi occhi brillarono quando vide il rinoceronte. Poi si precipitò verso di esso!


Lin Ming aveva uno sguardo divertito. Questo cagnolino era così piccolo, quanto poteva mangiare? Tuttavia, un momento dopo accadde un evento incredibile. Il rinoceronte lungo cento piedi iniziò a rimpicciolirsi. poi fu inghiottito dal cagnolino decine di migliaia di volte più piccolo.


Questa scena sbalordì Lin Ming. Poteva sentire che il corpo del cagnolino conteneva il potere dello spazio. Nonostante le sue dimensioni, sembrava che ci fosse un altro mondo nel suo corpo.


Dopo aver mangiato il rinoceronte, Huang ruttò fragorosamente e rotolò sul suo pancino con soddisfazione. Poi si diresse con fare rilassato verso la borsetta delle bestie per dormire.


"Che piccolo <a href="https://it.wikipedia.org/wiki/Taotie#Caratteristiche" rel="noopener noreferrer" target="_blank">Taotie</a> vorace. Divorare un rinoceronte di cento piedi è davvero immaturo." Commentò con noncuranza il Principe dei Mostri Duyu. In realtà però stava provando un forte senso di superiorità.


Poi si voltò verso Lin Ming. Un taotie era un tipo di Bestia Divina. Nonostante non fosse tra le più forti, era una vera e propria Bestia Divina. Quanti giovani membri d'élite potevano avere un compagno di viaggio del genere? I praticanti di arti marziali di origini comuni non potevano nemmeno sognarselo.
                                


                                



