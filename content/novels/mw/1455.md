---
weight: 1455
title: Capitolo 1455 – Punto debole
pubDate: 2025-12-15T08:37:10.380Z
tags:
    - mw
---


<em>Capitolo sponsorizzato, ringraziamo Pierpaolo!
16 capitoli in coda (6 Pierpaolo + 10 Gatsu), 0/5
da editare,
-Schadenfreude</em>


Taotie?


Quando sentì questo nome, Lin Ming sussultò. Si diceva che il leggendario Taotie avesse una capacità di divoramento superiore ad un Roc dalle Ali Dorate. In termini di capacità di combattimento era lievemente inferiore alle quattro divisioni principali delle Bestie Divine, ma era comunque una vera e propria Bestia Divina. Si diceva che un Taotie dalla stirpe reale potesse divorare una grande dimensione. Questo tipo di creature formavano un ciclo di energia Heaven Earth nei loro corpi, dando loro una forza indescrivibile.


"Xiao Moxian è davvero un grandissimo talento di due grandi famiglie. E pensare che ha una Bestia Divina, nemmeno la maggior parte degli Empirei hanno questa occasione."


Agli occhi di Lin Ming, solo un grande Empireo come Genesi Diabolica poteva avere una Bestia Divina ad accompagnarlo. Questo perché le Bestie Divine erano fin troppo arroganti e orgogliose, non sarebbero state disposte a sottomettersi ad altre razze. Se qualcuno avesse desiderato convincere una Bestia Divina a seguirlo, doveva prima ottenerne l'approvazione.


Il principe dei Mostri Duyu sorrise lievemente quando notò che Lin Ming sapeva cosa fosse una Bestia Divina. Il motivo per cui l'aveva detto con noncuranza era per scioccare Lin Ming e fargli capire il calibro di Xiao Moxian.


La giovane mise da parte con cura la sua borsetta delle bestie. Chiaramente adorava proprio questo Da Huang."


"Ahah, apprendista junior, stai diventando sempre più forte. Per te affrontare un'antica bestia feroce è facile come bere un bicchier d'acqua, ma quel piccoletto sta mangiando sempre di più. Più un Taotie divora e più cresce velocemente. Se ti seguirà, sicuramente potrà mangiare bestie feroci ancora più potenti. Una volta adulto, sicuramente ti sarà di grande aiuto!"


Il Principe dei Mostri era anche invidioso di come Xiao Moxian aveva una bestia del genere e lui no. Tuttavia, quando pensava a come Xiao Moxian sarebbe diventata sua in futuro, si rilassò.


Chiaramente Xiao Moxian si godette le lusinghe del Principe dei Mostri Duyu. Sorrise contenta.


Xiao Moxian e Bing Meng erano diverse. Bing Meng era fredda e distaccata, raramente entrava in contatto con persone dell'altro sesso. Questo includeva anche persone come Lin Ming.


Ma Xiao Moxian non era disgustata dagli uomini. Aveva ancora un'innocenza infantile, come se non capisse come funzionassero i rapporti tra uomini e donne. Invece di essere irritata dai suoi corteggiatori, pensava invece che fossero divertenti.


Avrebbe fatto ogni sorta di scherzo per divertirsi alle spese degli altri. Occasionalmente anche il Principe dei Mostri Duyu ci sarebbe cascato.


I tre continuarono ad avanzare. Dopo altre dieci chilometri incontrarono un'altra bestia feroce.


Stavolta era una lucertola cornuta. La sua aura era di gran lunga superiore a quella dell'enorme rinoceronte che avevano incontrato prima.


Xiao Moxian voleva occuparsene, ma fu bloccata dal Principe dei Mostri: "Apprendista junior, ci mancano ancora diverse centinaia di chilometri prima di raggiungere la Rupe del Precipizio. Siamo tutti qui per andare all'avventura, quindi dovremmo partecipare tutti. Se combatterai ogni volta, allora non avremo la possibilità di intervenire. Che ne dici di affrontare queste bestie feroci a turno?"


Xiao Moxian guardò sorpresa il principe, ma non gli importava molto di lottare. Intanto Lin Ming intuì che il Duyu aveva fatto questo suggerimento per capire le sue capacità, umiliarlo o entrambi.


Tuttavia Lin Ming non aveva voglia di perdere tempo con i suoi giochetti subdoli.


Il Principe dei Mostri si occupò da solo di questa lucertola. In effetti era sbalorditivo. Anche se era più debole di Xiao Moxian, poteva proprio guardare con sdegno i suoi coetanei. Mentre il suo sangue di mostro ribolliva, combatté contro la lucertola cornuta. Dopo poche mosse, infranse le difese della lucertola cornuta e la colpì a morte.


Questa intera battaglia durò per soli cinque respiri di tempo. Il Principe dei Mostri Duyu aveva usato tre mosse in totale. La lotta fece esplodere la montagna vicina e cadere decine di antichi alberi. Il campo di battaglia era molto ampio!


"Ahah, questa lucertola era piuttosto forte. È stato uno scontro divertente."


Commentò con tono rilassato il Principe dei Mostri battendosi le mani per togliersi la polvere.


Con un cenno della mano, mise il corpo della lucertola nel suo anello spaziale, dopo sarebbe diventato la cena del piccolo Huang.


Tuttavia, nell'anello spaziale di Lin Ming, Hunbai sbuffò con disprezzo. "Che idiota. E pensare che ha usato così tanta energia per affrontare una sola lucertola cornuta."


"Oh?" Lin Ming ne fu sorpreso. Chiese allo schiavo con una trasmissione del suono:" Che avresti fatto?"


Prima Hunbai potesse rispondere, il Principe dei Mostri guardò Lin Ming sogghignando: "Fratello Lin, il prossimo sarà tuo."


Lin Ming ne fu divertito. Questo Principe dei Mostri Duyu stava davvero cercando di metterlo alla prova, ma non gli importava affatto.


I tre continuarono ad avanzare. Tuttavia ciò che preoccupò il Principe dei Mostri fu che Lin Ming aveva incontrato solo delle bestie deboli. Non aveva avuto bisogno di impegnarsi minimamente per sconfiggerle.


<em>'Così non funzionerà.'</em>


<em>
</em><em>'Anche quella bestia era troppo debole. Dove sono andate tutte le creature forti delle Terre Desolate?'</em>


Pensò imprecando il Principe dei Mostri. Finora le bestie che avevano trovato erano sempre più deboli.


Tuttavia, alla fine, quando arrivò di nuovo il turno di Lin Ming, incontrarono un'altra enorme bestia.


Era un'altra lucertola cornuta, ma invece di un corno, ne aveva tre. Inoltre era molto più grande di quella che aveva ucciso il Principe dei Mostri Duyu. Il suo corpo era nero come la pece e la sua testa era chiazzata di rosso. Solo la sua lingua era più spessa della coscia di un uomo!


Sentendo la sua aura, senza dubbio era molto più terrificante della lucertola cornuta che avevano incontrato prima.


"Ahah, questa lucertola non è male. Fratello Lin, dovrebbe essere il tuo turno di affrontarla. Non dovrebbe essere troppo difficile per te, vero?"


Il Principe dei Mostri Duyu guardò Lin Ming con derisione. Sogghignò in attesa che Lin Ming fosse sconfitto.


Lin Ming sorrise lievemente e si fece avanti.


"Lin Lanjian! Devi ucciderla entro tre respiri di tempo o sarà troppo triste!" Disse giocosamente Xiao Moxian. Sapeva bene quanto era forte Lin Ming.


Tuttavia questa sorta di incoraggiamento fece accigliare il Principe dei Mostri Duyu. Prima, quando aveva affrontato la lucertola, ci aveva messo cinque respiri di tempo. Ma quella creatura a tre corna chiaramente era superiore, eppure aveva detto che Lin Lanjian avrebbe dovuto ucciderla in tre respiri secondi. Come poteva crederci?


Lin Ming gettò un'occhiata verso Xiao Moxian e sorrise. Poi si avvicinò alla lucertola cornuta. Mandò una trasmissione del suono ad Hunbai: "Hunbai, hai detto che non ci vuole molta energia per uccidere questa lucertola?"


"Naturalmente. Questo tipo di creatura ha un punto debole nell'addome. Normalmente quando è a terra è coperto, ma una volta che attacca, lo rivela."


"Capito." Lin Ming non aveva bisogno che Hubai indicasse esattamente dove fosse il punto debole. Mentre lo esaminava con la sua percezione, scoprì subito un punto particolare nella sua pancia. Era lì!


<em>Roar!</em>


La lucertola cornuta ruggì e si lanciò verso Lin Ming. Lin Ming non tirò nemmeno fuori la Lancia del Sangue della Fenice. Svanì circolando le leggi dello spazio. Un momento dopo raggiunse in un lampo la pancia della lucertola. Gli diede un colpo di palmo e, con un lieve crepitio, la creatura tremò, come se fosse stata colpita da un fulmine. Il suo corpo ruzzolò. cadde indietro tra una pila di detriti.


I suoi arti continuarono a fremere. Presto morì.


"A-aspetta?!" Il Principe dei Mostri Duyu strabuzzò gli occhi. Anche i grandi occhi neri di Xiao Moxian si spalancarono. Batteva le palpebre con incredulità, non riusciva a credere a cosa fosse appena successo.


Prima aveva incoraggiato Lin Ming a finire lo scontro entro tre respiri di tempo perché aveva capito in parte quanto era potente. Se Lin Ming avesse davvero finito la battaglia entro tre respiri di tempo, allora non ne sarebbe stata affatto sorpresa. Ma ora Lin Ming non aveva usato la sua forza. Si era avvicinato semplicemente, aveva dato un colpo di palmo e aveva posto fine facilmente allo scontro. La lucertola cornuta era stata schiaffeggiata a morte?


Era davvero troppo incredibile. Anche se Xiao Moxian era convinta di poter uccidere quella lucertola, non avrebbe potuto farlo con un solo colpo di palmo. Per questa enorme creatura, un braccio umano non era diverso da un insetto.


"Come ci sei riuscito?"


Non poté che chiedere il Principe dei Mostri, deglutendo.


Lin Ming disse con semplicità: "Ha un punto debole nel suo addome, dov'è contenuto il suo nucleo. Se spingi quest'area e la inondi di vera essenza, allora potrai distruggere il suo nucleo ed ucciderla direttamente."


"Questo..." Il Principe dei Mostri rimase a bocca spalancata, ammutolito. Quando aveva ucciso la lucertola cornuta, si era impegnato abbastanza, ma ora era stato informato all'improvviso che la creatura aveva un punto debole. Questo lo faceva sentire preso in giro.


Disse senza fiato: "Se lo sapevi prima, allora perché non hai detto nulla?"


Lin Ming alzò le spalle: "Non hai mai detto che non lo sapevi, come avrei potuto saperlo? Non me l'hai nemmeno chiesto."


Il Principe dei Mostri si zittì.


<em>Questo maledetto moccioso!</em> All'inizio voleva mettere alla prova la forza di Lin Ming, ma non si era mai immaginato che sarebbe ricorso a questa scorciatoia per uccidere la lucertola a tre corna. Non aveva usato la sua forza.


"Così sei un nativo della Strada Asura."


Il Principe dei Mostri Duyu aveva pensato che Lin Ming fosse nato nella Strada Asura. In tal caso, allora non sarebbe strano che sapesse dei punti deboli della lucertola.


Lin Ming non fece commenti. Dato che aveva intenzione di nascondere la sua identità, avrebbe lasciato che il principe dei mostri deducesse qualunque cosa volesse.


<em>Questo moccioso, non avrei mai pensato che avrebbe avuto dei tali assi nella manica.'</em> Pensò il Duyu. E in quel momento erano già arrivati alla Rupe del Precipizio.
                                


                                



