---
weight: 1457
title: Capitolo 1457 – Pietra dell'Imperatore
pubDate: 2025-12-15T08:37:10.380Z
tags:
    - mw
---


<em>Capitolo sponsorizzato, ringraziamo Pierpaolo!
14 capitoli in coda (4 Pierpaolo + 10 Gatsu), 0/5
da editare,
-Schadenfreude</em>


Le parole del Principe dei Mostri Duyu suscitarono subito la rabbia di tutti.


Figuriamoci i membri d'élite di grandi Sect, anche i praticanti di arti marziali comuni erano irritati.


Per ottenere il distintivo di una missione di questo livello richiedeva dei certi requisiti. La maggior parte erano Asura di una stella. Dopo che erano arrivati qui, avevano visto le dimostrazioni di geni di grandi organizzazioni ed erano rimasti impressionati.


Ma in quel momento questi talenti erano stati definiti mediocri dal Principe dei Mostri Duyu. Non significava che tutti gli altri erano ancora peggio?


Come potevano non irritarsi?


"Chi diavolo sei?"


"Non sei incredibile come credi di essere!"


Alcuni praticanti di arti marziali lanciarono occhiatacce verso il Principe dei Mostri Duyu, che sogghignò e stese lentamente le braccia. Strinse i pugni, facendo crepitare le giunture: "Cosa? Siete così deboli eppure non si può dire?"


"Interessante! Davvero interessante!" Un uomo di mezz'età a capo del gruppo della famiglia Bái'è guardò il Principe dei Mostri Duyu: "Se sei così sicuro di te, credi di poter sbalordire tutti qui? I giovani sono proprio coraggiosi e imprudenti. Se vuoi, allora prova da te!"


<em>Nota traduzione: “I giovani sono proprio coraggiosi e imprudenti” (初生牛犊不怕虎) letteralmente significa “I vitelli appena nati non hanno paura delle tigri”.</em>


"Anziano Bai Rong, sta semplicemente parlando a sproposito! Se lascerà un marchio, lo batterò io per lei!" Disse un discepolo vicino. Tutti i giovani membri d'élite erano individui arroganti e nessuno di loro voleva ammettere di essere inferiore.


Il Principe dei Mostri continuò a sorridere. Era sicuro di poter lasciare il suo nome sul Precipizio della Rupe.


Grazie ai tentativi della famiglia Bái'è e della Fazione della Spada Blu, poteva valutare approssimativamente la difficoltà della missione. Il Precipizio della Rupe sembrava un muro eccezionalmente liscio, ma questa semplice parete conteneva l'aura di individui sbalorditivi da tempo immemore!


Anche se i segni di questi individui sbalorditivi erano svaniti, le loro aure sarebbero state preservate dal precipizio. Lentamente, nel tempo, si sarebbero condensate per formare un terrificante campo di forza. Non si poteva ottenere l'approvazione del Precipizio della Rupe a meno che non si fosse sbalorditivi.


Più in alto si saliva, maggiore sarebbe stata la pressione dell'aura.


Anche lasciare un solco nella Rupe del Precipizio era una sfida. Più era ampio il marchio lasciato, più tratti c'erano e maggiore sarebbe stata la difficoltà dell'impresa.


Non era affatto semplice lasciare un solco molto profondo mentre si sopportava la soppressione dell'aura.


Quando i praticanti di arti marziali della famiglia Bái'è e della Fazione della Spada Blu avevano fatto i loro tentativi, avevano raggiunto poco più di 10.000 piedi e i segni lasciati da loro erano molto semplici, non c'era bisogno di menzionare la loro profondità. Per il Principe dei Mostri Duyu erano semplicemente troppo deboli.


I praticanti di arti marziali della razza dei mostri tendevano ad essere diretti e impertinenti, parlavano senza controllarsi. Così il Principe dei Mostri aveva fatto dei commenti.


Così aveva irritato tutti quanti.


Naturalmente al Principe dei Mostri Duyu non importava della loro rabbia. Ai suoi occhi queste persone non erano nient'altro che formiche. In futuro sarebbero diventati Sacri Lord, mentre lui un Empireo.


Dopo essere arrivato ai piedi del Precipizio, guardò in alto e disse pigramente: "Naturalmente farò un tentativo. Il motivo per cui sono venuto qui è per completare una missione. C'è qualcuno di più forte tra di voi? C'è qualcuno disposto a competere con me mentre lascio un marchio sul precipizio?"


Il Principe dei Mostri fece un sorrisetto mentre scorgeva tutti con lo sguardo.


"Eheh, questo sciocco non sa cosa sta facendo."


Due persone si fecero avanti. Uno era un giovane alto e l'altra era una donna dalle pelle scura e l'aspetto ordinario.


Questi due provenivano rispettivamente dalla famiglia Bái'è e dalla Fazione della Spada Blu. Le loro aure erano contenute e le loro fondamenta erano solide. Si poteva vedere immediatamente che erano praticanti di arti marziali sbalorditivi.


"Geni di Terre Sacre al picco."


Valutò Lin Ming non troppo lontano. Era rimasto in silenzio per tutto questo tempo ed era rimasto in disparte a guardare.


"Iniziamo!"


Il Principe dei Mostri Duyu si leccò le labbra con entusiasmo. Sembrava impaziente, come se fosse sicuro di poter salire molto in alto.


Le altre due persone invece mostrarono degli sguardi solenni, in competizione con tutte le persone attorno. Potevano sentire che questo tipo imprudente non stava bleffando.


Non era una competizione normale. Non potevano permettersi di perdere, perché sarebbe significato macchiare l'onore dei loro Sect e delle loro famiglie.


"Andrò per primo. Credete di potermi tenere il passo con me?" Mentre parlava, il Principe dei Mostri Duyu volò verso l'alto. Era veloce come una freccia.


Gli altri due non volevano essere da meno. Saltarono entrambi, il contraccolpo del loro balzo fece esplodere il terreno sotto di loro. I tre avevano fatto un salto verso l'alto come delle tigri, inarrestabili!


"Quanto è forte!"


Tutti i praticanti di arti marziali irritati rimasero ammutoliti vedendo la potenza del Principe dei Mostri Duyu. Chiaramente non potevano rivaleggiare con lui.


Superò 10.000 piedi in un batter d'occhio. Il Principe dei Mostri Duyu non rallentò minimamente, fino a 20.000 piedi. A questo punto lo slancio degli altri due sembrò indebolirsi.


30.000 piedi! 40.000 piedi!


Il Principe dei Mostri Duyu era già salito per più di 20 chilometri!


A questa altezza, il Principe dei Mostri sembrava ancora rilassato mentre volava. Gli altri due invece erano arrivati al limite.


La pressione della Rupe del Precipizio era terrificante, specialmente nelle parti più alte. Più ci si avvicinava alla Pietra dell'Imperatore, maggiore sarebbe stata la pressione da sopportare, era impossibile per loro sopportarla.


Era impossibile ottenere il riconoscimento della Pietra dell'Imperatore per le persone prive di talento!


Se avessero continuato a volare verso l'alto sarebbero potuti arrivare a diverse migliaia di piedi, ma avrebbero consumato fin troppa energia e non sarebbero riusciti a lasciare nessun segno sulle pareti del precipizio.


Come poteva essere... il divario era troppo grande!


I due erano increduli. All'inizio pensavano che il Principe dei Mostri Duyu fosse una persona talentuosa, ma non si immaginavano che fosse di gran lunga superiore a loro!


A questo punto, i due non potevano più stare a pensare. Dovevano fermarsi e lasciare un segno.


La sciabola e la spada si incrociarono. Il giovane della famiglia Bái'è riuscì a stento a lasciare un solco sul muro.


La giovane della Fazione della Spada Blu fece solo un lieve segno superficiale; non aveva la forza di lasciare un altro tratto.


Poi i due iniziarono a cadere, mentre il Principe dei Mostri Duyu volò ancora più in alto!


"Cosa?!"


"Come può essere?"


I praticanti di arti marziali attorno erano rimasti tutti sbigottiti. Questo divario non era affatto piccolo!


Gli Anziani della famiglia Bái'è e i membri della Fazione della Spada Blu mostrarono espressioni scontente.


A diverse chilometri di distanza, Lin Ming scosse la testa: "I grandi geni di Terre Sacre non possono essere paragonati ai discendenti di Empirei. Non è una competizione, è più un massacro."


Si era aspettato fin dall'inizio questo risultato. Dopotutto un discendente di un grande Empireo non era una persona comune. Nell'intero Regno Divino non c'erano più di dieci persone del genere.


Ora il Principe dei Mostri era capitato in un piccolo angolo della Strada Asura. Per i geni ordinari era un'esistenza indescrivibile.


Quando tutti videro che il Principe dei Mostri Duyu era arrivato a circa 30 chilometri d'altezza, tutti si resero conto di cosa significava. Anche se non aveva lasciato un marchio, solo raggiungere questo punto era praticamente impossibile per loro. Al Principe dei Mostri però chiaramente rimaneva un bel po' di energia. Stava puntando alla Pietra dell'Imperatore?


Molti praticanti di arti marziali avevano ragione. L'obiettivo del Principe dei Mostri Duyu era proprio la Pietra dell'Imperatore!


Era il giovane genio numero uno della razza dei mostri del Regno Divino. Era orgoglioso della sua posizione. Una volta che la grande calamità fosse arrivata, avrebbe dovuto superare le imprese compiute da tutti i geni precedenti, così da poter mostrare il suo valore.


Aveva bisogno di essere riconosciuto! Doveva dimostrare quanto erano sbalorditivi i geni della razza dei mostri!


Naturalmente era anche conveniente rivelare la sua forza incredibile di fronte a Xiao Moxian.


A 33 chilometri, il Principe dei Mostri Duyu iniziò a sentirsi sotto pressione. Più si avvicinava alla Pietra dell'Imperatore, più sentiva una pressione terrificante.


"È più difficile di quanto pensassi."


 Il Principe dei Mostri Duyu evocò la sua vera essenza e si levò di un altro miglio.


La Rupe del Precipizio era alta 36 chilometri, ma la Pietra dell'Imperatore aveva un miglio di diametro. In altre parole, finché fosse arrivato a 35 chilometri, avrebbe potuto lasciare un segno sul grande macigno.


Ormai aveva consumato una quantità di energia considerevole. Immaginò che, anche se avesse superato le 35 chilometri, probabilmente non avrebbe avuto la forza per lasciare un carattere.


"Come può essere così difficile! Devo mettercela tutta!"


Ruggì il Principe dei Mostri Duyu. Le sue ossa iniziarono ad emettere dei crepitii. Il suo corpo divenne sempre più solido e le scaglie iniziarono a coprire il suo collo e le sue guance.


Questa era la metamorfosi della razza dei mostri. Duyu aveva attivato il potere del suo sangue per percorrere un altro miglio.


Alla fine arrivò di fronte alla Pietra dell'Imperatore.


"Ci sono!"


Tutto il sangue del Principe dei Mostri Duyu stava ribollendo e la sua energia era diventata caotica. Era arrivato al suo limite. Se avesse continuato a procedere, allora probabilmente sarebbe rimasto ferito e perfino i suoi meridiani sarebbero stati danneggiati. Tuttavia continuò a rilasciare vera essenza. Una volta che si fosse fermato, sarebbe stato impossibile per lui lasciare dei marchi sulla Pietra dell'Imperatore.


"Il Principe dei Mostri discende!"


Duyu artigliò la Pietra dell'Imperatore senza nessuna riserva!


Dopo aver completato la sua metamorfosi, le sue mani diventarono come un artiglio di drago. Inoltre le sue mani erano coperte da un guanto di metallo dall'aspetto feroce. Erano le armi del Principe dei Mostri Duyu. Erano affilati quanto una spada o una sciabola.


Il Principe dei Mostri Duyu riversò tutto il resto della sua vera essenza in questo colpo. Quando colpì, il suo sangue ribollì con forza.


<em>Crack!</em>


Ci fu un'esplosione sulla Pietra dell'Imperatore. Il Principe dei Mostri Duyu strappò una piccola quantità di frammenti di pietra.


Nonostante fosse solo un lieve segno, era riuscito a lasciare un marchio superficiale sulla Pietra dell'Imperatore. Ci era riuscito!


Questo colpo esaurì tutte le sue forze. Sotto la pesante pressione, iniziò a precipitare. A mezz'aria, represse il flusso agitato del suo sangue e mangiò una pillola per recuperare un po' di energia Origin. Solo allora riuscì a recuperare l'equilibrio.


Molti praticanti di arti marziali attorno al Principe dei Mostri Duyu rimasero ammutoliti.


Questo tipo era riuscito a lasciare un segno sulla Pietra dell'Imperatore. Nonostante fosse un marchio superficiale, era comunque una Pietra dell'Imperatore! In confronto alla Rupe del Precipizio, era ad un livello completamente diverso.


Il Principe dei Mostri Duyu guardò il segno che aveva lasciato. Quando aveva colpito, non era riuscito a trapassare la pietra con tutta la mano, il suo mignolo non era riuscito a fare danni al macigno. Inoltre i solchi che aveva lasciato erano molto superficiali.


"La Pietra dell'Imperatore è all'altezza della sua reputazione. Non è affatto facile..."


Mormorò il Principe dei Mostri Duyu, poi si girò verso Xiao Moxian e Lin Ming con un sorriso. Voleva vedere come Lin Ming sarebbe riuscito a completare questa missione.
                                


                                



