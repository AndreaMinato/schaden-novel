---
weight: 14590
title: Capitolo 1459 – Lotta tra Draghi e Fenici
pubDate: 2025-12-15T08:37:10.380Z
tags:
    - mw
---


<em>Capitolo sponsorizzato, ringraziamo Pierpaolo!
12 capitoli in coda (2 Pierpaolo + 10 Gatsu), 0/5
da editare,
-Schadenfreude</em>


Arrivati a questo punto, Lin Ming e Xiao Moxian attirarono l'attenzione di tutti i presenti. Una volta che superarono le 33 chilometri, la pressione aumentò all'improvviso di un altro livello. Ogni volta che superavano altri dieci piedi avrebbero dovuto consumare un'enorme quantità di energia.


Era difficile immaginare quanto fossero profonde le riserve di vera essenza dei due.


"Presto raggiungeranno la Pietra dell'Imperatore. Non sono molto lontani..."


"Potranno lasciare un marchio sulla pietra? Che cosa succede oggi, ora sono in tre a lasciare un segno sulla Pietra dell'Imperatore?"


Erano tutti increduli. Non troppo lontani da loro, il Principe dei Mostri Duyu fissava con intensità Lin Ming. Presto il giovane avrebbe superato le 34 chilometri. Lui stesso era arrivato a quel punto e capiva quanto era potente la pressione dell'ultimo tratto. Era l'ostacolo più difficile da oltrepassare.


"Questo moccioso... sta tenendo il passo con Xiao Moxian! Non credo che gli rimangano ancora così tante energie. Dopo le 34 chilometri la pressione aumenterà di un altro livello. Se non avrà più energie, allora sarà impossibile lasciare un marchio sulla Pietra dell'Imperatore. Voglio vedere come ci riuscirai..."


Il Principe dei Mostri Duyu aveva pensato che Lin Ming sarebbe salito al massimo fino alle 30 chilometri. Non aveva pensato che sarebbe riuscito a reggere il ritmo di Xiao Moxian.


Aveva difficoltà ad accettarlo.


Come aveva detto il Principe dei Mostri Duyu, l'ultimo miglio aveva una pressione di gran lunga superiore.


Lin Ming e Xiao Moxian all'improvviso rallentarono di fronte a questo muro di energia. L'aura del Precipizio della Rupe era fin troppo potente da essere tangibile.


"Finalmente un po' di sfida." Xiao Moxian rise. Guardò Lin Ming mentre delle fiamme nere avvolgevano il suo corpo. Un momento dopo ascese come una stella ardente, la sua velocità aumentò all'improvviso!


Per quanto riguardava Lin Ming, attivò il potere del Drago Azzurro nel suo corpo. Balzò sul muro di pietra e la forza del contraccolpo lo spinse velocemente verso l'alto.


Allo stesso tempo, Lin Ming fece un cenno e tirò fuori la Lancia del Sangue della Fenice.


<em>Ca!</em>


Attaccò. La luce di lancia trapassò la barriera formata dalla pressione, squarciandola. Lin Ming attraversò questa corrente come un pesce e aumentò di velocità.


"Cosa?!"


Il Principe dei Mostri Duyu spalancò gli occhi. Si aspettava che Lin Ming avrebbe ammesso la sconfitta o se non altro arrivasse al limite, ma non si sarebbe mai immaginato che sarebbe salito con ancora più foga. Era chiaro che avesse ancora una quantità terrificante di energia!


Com'era possibile...?


Il Principe dei Mostri Duyu era scioccato. Non era esausto e stava procedendo ancora più velocemente? Chi diavolo era?


All'inizio pensava che Lin Ming fosse un nativo della Strada Asura. Inoltre gli sembrava una persona ordinaria, il tipo che non avresti notato in una folla. Quando aveva ucciso le bestie feroci lungo la strada, aveva contato sulla sua esperienza per usare dei trucchi per sconfiggerli; non poteva essere considerata la sua vera forza.


Ma ora era chiaro che fosse un grande genio della sua razza!


"Bene, ottimo!" Xiao Moxian rise contenta mentre guardava Lin Ming. Poteva ancora ridere liberamente nonostante fosse sotto la pressione della Pietra dell'Imperatore. Questo impressionò tutta la folla sotto.


"Il tuo potenziale è sorprendente ma... non mi sono ancora trasformata. Ho già vinto questa competizione!"


Xiao Moxian ondeggiò le braccia verso il basso. Le fiamme nere attorno al suo corpo formarono delle ali. Accelerò immediatamente!


Aveva superato le 35 chilometri!


Xiao Moxian non aveva intenzione di fermarsi qui. Continuò a volare verso l'alto!


La Pietra dell'Imperatore aveva un diametro di un miglio esatto. Lasciare un segno in cima era ben diverso che imprimerlo in fondo. Xiao Moxian chiaramente non sarebbe stata soddisfatta di fermarsi nell'area più bassa; voleva incidere il suo nome in cima!


Anche Lin Ming aveva intenzioni del genere.


Quando Xiao Moxian superò le 35 chilometri, ebbe la sensazione di essere entrata in uno spazio diverso. Attorno a lei le leggi dello spazio e del tempo si distorsero in modo strano. Allo stesso tempo uno spaventoso campo di forza avvolse il suo corpo, ostacolando la sua ascesa!


"Che potenti leggi dello Spazio e del Tempo, c'è anche questo formidabile campo di forza. Questa Pietra dell'Imperatore è davvero meravigliosa."


Dopo essere stata bloccata da quest'aura, Xiao Moxian sentì ribollire il sangue e il flusso della sua energia divenne caotico. Nonostante potesse sopportarlo, la metteva sotto pressione. Se avesse continuato, sarebbe potuta salire al massimo per diverse centinaia di piedi.


"Trasformazione della Fenice!"


Gli occhi di Xiao Moxian brillarono. Le sue pupille divennero color viola nerastro, come se contenessero un inferno impetuoso.


Accompagnata da un grido di fenice, un'enorme quantità di energia origin del fuoco si radunò dietro Xiao Moxian. L'energia impetuosa divampò attorno a lei e un paio di ali di fenice si spiegarono dalla sua schiena, orgogliose e forti!


La sua apertura alare arrivava a più di 15 piedi, il doppio dell'altezza di un uomo adulto. In confronto ad esse, Xiao Moxian sembrava delicata e piccola. Poteva avvolgersi facilmente con queste ali.


<em>Hu! Hu! Hu!</em>


L'enorme quantità di energia del fuoco si condensò in fiamme nere che bruciavano attorno. Ben presto, questo fuoco si trasformò in un mare di fiamme che tinsero il cielo di nero!


Dopo essersi trasformata, Xiao Moxian era nelle sue condizioni più forti. Sembrava una dea della notte, una sovrana che richiedeva la venerazione di tutti.


Per quanto riguarda i molti praticanti di arti marziali sotto la Rupe del Precipizio, tutti rimasero scioccati. Anche questa ragazza dall'abito nero apparteneva alla razza dei mostri. Questo tipo di stirpe sembrava contenere un'aura maestosa e reale, facendoli cadere tutti in ginocchio.


"L'apprendista junior è troppo forte! Non l'ho vista in azione per due anni, eppure è diventata così potente. Anche se sono più grande di lei di diversi anni, non riesco ancora a rivaleggiare con lei. Il titolo di genio più talentuoso nel Regno Divino è sicuramente suo!"


Non poté che lodare il Principe dei Mostri Duyu. Allo stesso tempo la fissò con ancora più intensità. Era uno sguardo pieno di desiderio e brama.


Dopo che Xiao Moxian si trasformò, la sua forza aumentò all'improvviso. La pressione della Pietra dell'Imperatore fu distrutta dalle sue ali. Continuò a volare verso l'alto!


"Lin Lanjian, se non hai qualche asso nella manica, allora non avrai speranze!"


La voce limpida di Xiao Moxian risuonò nelle orecchie di Lin Ming.


Il giovane non poté che apprezzare le sue capacità. La sua trasformazione della fenice era davvero sconvolgente!


In quel momento, Lin Ming infuse tutta la sua energia nel suo mondo interno. Mentre avanzava su per la Pietra dell'Imperatore, il potere della tribolazione del fuoco e del fulmine nell'Albero del Dio Blasfemo esplose!


Dietro di lui apparì l'immagine dell'Albero del Dio Blasfemo!


Lin Ming attivò anche le Otto Porte Nascoste. Ondate di essenza astrale inondarono il suo corpo, che emise dei crepitii simili a dei tuoni. Sembrava che un Vero Drago si stesse destando nel suo cuore.


In quell'istante, la sua forza aumentò di diverse centinaia di milioni di jin! Anche la luce delle stelle si ravvivò a causa sua. I raggi d'argento degli astri conversero nel corpo di Lin Ming, radunandosi nei nove punti di agopuntura, formando un lieve miraggio dei nove Palazzi del Dao!


Dopo essersi rivelati, svanirono all'istante come se non fossero mai stati lì fin dall'inizio. Questo era il confine delle Nove Stelle del Palazzo del Dao!


Nell'Antico Abisso Demoniaco, Lin Ming era già sul punto di entrare nello stadio delle Nove Stelle del Palazzo del Dao. Anche se era ancora ben lontano dall'arrivare a quel livello, era di gran lunga superiore alla sola apertura delle Otto Porte Nascoste.


<em>Bang!</em>


Accompagnato da una forte esplosione di energia, Lin Ming sochilometriva ad una bestia in forma umana. Si precipitò in avanti, tenendo il passo con Xiao Moxian!


Un drago e una fenice, gareggiavano insieme con uno slancio inarrestabile!


Non si stavano fermando nemmeno a 35 chilometri.


"Questo... hanno raggiunto la Pietra dell'imperatore, ma non sono ancora soddisfatti? Hanno intenzione di lasciare il loro marchio in cima?"


"Chi sono? Il giovane mostro di prima era già anormale, ma in confronto a loro c'è un divario sconfinato.


Tutti iniziarono a gridare. Il Principe dei Mostri Duyu era di gran lunga inferiore a Xiao Moxian e a Lin Ming!


In realtà, in termini di forza, il Principe dei Mostri Duyu non era così debole in confronto ai due, ma la Rupe del Precipizio metteva alla prova il potenziale e il talento! In altre parole i loro futuri risultati!


Sotto questo punto di vista, il Principe dei Mostri Duyu non poteva confrontarsi con loro. Il divario era fin troppo vasto.


E in quel momento, ci fu una scena ancora più sbalorditiva. La ragazza vestita di nero attaccò all'improvviso il giovane con il mantello!


<em>Woosh!</em>


La frusta di Xiao Moxian scattò. Fiamme ardenti ruggirono, formando dei serpenti rossi che avvolsero Lin Ming!


Questo spaventò a morte il pubblico. Erano ad un'altezza di 35 chilometri! Loro non sarebbero nemmeno riusciti a resistere alla pressione della Pietra dell'Imperatore. Quell'aura li avrebbe feriti direttamente, facendoli vomitare sangue, ma i due giovani avevano ancora la forza di combattere!


Era fin troppo esasperante!


Quando guardò i serpente di fuoco, Lin Ming alzò un sopracciglio: "Vuoi farmi un agguato?"


"Eheh! Stiamo solo facendo una competizione, ma non ci siamo posti dei limiti. In altre parole, possiamo usare qualunque metodo desideriamo, quindi perché non posso attaccarti?" Xiao Moxian rise. Visto che stava usando la maggior parte delle sue energie per resistere alla pressione della Pietra dell'Imperatore, il suo potere d'attacco non era affatto formidabile. Invece era estremamente ingannevole, pieno di cambiamenti difficili da prevedere.


Tuttavia non fu affatto un problema per Lin Ming. Anche la velocità della sua lancia era spaventosa.


"Fulmine Inseguitore!"


La Lancia del Sangue della Fenice scattò. Accompagnata da una saetta, la sua arma distrusse i serpenti di fuoco!


"Se vuoi attaccarmi, allora significa che anche io posso farlo?" Chiese Lin Ming.


"Naturalmente, non devi trattenerti, altrimenti non ci sarebbe molto significato nel vincere."


"Sei proprio sicura di te. Credi che la tua vera forza combattiva possa rivaleggiare con la mia?" Lin Ming strinse la Lancia del Sangue della Fenice, radunando la sua forza.


"Mm... probabilmente no... tuttavia credo che nel mio repertorio di tecniche ci sia qualcosa di molto adatto alla situazione, quindi ho praticamente vinto!"


Xiao Moxian sorrise, le sue labbra rosse rivelarono dei piccoli canini.


Le sue ali si distesero. Dietro di lei, le fiamme nere iniziarono ad ardere all'impazzata.


"Arte del Risucchio Demoniaco!"


La tecnica di cui aveva parlato la giovane era proprio questa. Questa abilità poteva assorbire l'energia degli altri! Mentre salivano per la Pietra dell'Imperatore, stavano usando già il 90% della loro energia per resistere alla pressione. Se qualcuno avesse potuto assorbire la vera essenza degli altri, sarebbe passato in vantaggio!
                                


                                



