---
title: Capitolo 1460 – Raggiungere il Picco
pubDate: 2025-12-15T08:37:10.380Z
tags:
    - mw
---


<em>Capitolo sponsorizzato, ringraziamo Pierpaolo!
11 capitoli in coda (1 Pierpaolo + 10 Gatsu), 0/5
da editare,
-Schadenfreude</em>


Nel momento in cui l'Arte del Risucchio Demoniaco si scatenò, tutta l'energia Heaven Earth attorno iniziò a radunarsi verso Xiao Moxian. La vera essenza, la vitalità e i frammenti delle leggi nel corpo di Lin Ming furono attirati dalla sua potenza, quasi volevano uscire dal suo organismo!


Dopo dieci anni, l'Arte del Risucchio Demoniaco di Xiao Moxian aveva raggiunto un livello completamente diverso da quello che aveva mostrato nell'Incontro di Arti Marziali Assoluto.


La sua tecnica poteva assorbire la vera essenza e il potere del mondo di un praticante di arti marziali temporaneamente o permanentemente. Al momento Xiao Moxian stava usando la prima versione, altrimenti sarebbe stata troppo crudele e naturalmente non avrebbe danneggiato con noncuranza la coltivazione di un'altra persona.


Ma la prima versione aveva un potere traente più potente!


Tutte le persone sotto il Precipizio della Rupe videro un enorme vortice di energia a 36 chilometri di altezza.


Era difficile immaginare quanto fosse terrificante la sua forza visto lo spaventoso campo di forza del Precipizio della Rupe!


"Si stanno attaccando!"


"Hanno già difficoltà a resistere alla pressione, come possono avere anche la forza di combattere! Non sono amici? Perché cercherebbero di farsi cadere l'un l'altro?"


Molti avevano notato che Xiao Moxian stava parlando con Lin Ming mentre scalavano la Rupe del Precipizio. Xiao Moxian non si era trattenuta dal sorridere, dimostrando che il rapporto tra i due non era troppo male. Ma a 36 chilometri d'altezza avevano iniziato ad attaccarsi. Era davvero inaspettato.


"Forse stanno facendo una competizione... su chi lascerà il marchio più profondo, per questo si stanno attaccando l'un l'altro."


Alcuni capirono già il motivo per cui Xiao Moxian aveva colpito. Gli altri rimasero senza parole sentendoli.


Questa era la spiegazione più ragionevole.


Sarebbe stato davvero frustrante paragonarsi a loro. Gli altri provavano a lottare disperatamente per raggiungere la cima della Pietra dell'Imperatore senza poterci riuscire, ma questi due volevano perfino fare una gara. Per loro lasciare un marchio sulla Pietra dell'Imperatore non era affatto una sfida. Anzi, la sola sfida proveniva dal competere con qualcun altro. Solo gareggiando con qualcun altro li avrebbe stimolati.


L'Arte del Risucchio Demoniaco di Xiao Moxian creò un enorme vortice che coprì quasi tutta la Pietra dell'Imperatore. Ridacchiò, si girò verso Lin Ming e disse: "Che altri metodi hai? Se non li userai ora, non avrai più tempo!"


"Arte del Risucchio Demoniaco, uh? Allora è così che andrà."


Lin Ming certamente aveva riconosciuto questa mossa. Dopo che il vortice coprì il suo corpo, sentì che la sua energia veniva trascinata via. La pressione attorno a lui aumentò immediatamente.


Questa era la potenza trascendente creata dall'Empireo Genesi Diabolica. In quanto sua diretta discendente, naturalmente aveva un sangue perfettamente adatto a questa tecnica!


"Eheh, il tuo potere è così puro. La pressione attorno a me si è alleggerita di molto!"


La risata di cuore di Xiao Moxian risuonò nelle orecchie di Lin Ming. Il potere della tribolazione dell'Albero del Dio Blasfemo aveva difficoltà a resistere, così Lin Ming fece un respiro profondo e fece sprofondare la sua energia nel suo mondo interno. Il seme del buco nero uscì fuori ululando!


Un buco nero era più pesante di un corpo celeste e la sua trazione gravitazionale era la più potente. Nell'orizzonte, non poteva scappare nemmeno la luce.


In quell'istante apparì un vortice ancora più grande e terrificante di quello di Xiao Moxian!


L'uragano era oscuro e vorticava nella direzione opposta. Come una crudele sega circolare, squarciò il vortice di Xiao Moxian!


"Cosa?!"


Xiao Moxian subì un contraccolpo, il suo viso impallidì e all'improvviso si fermò.


La sua Arte del Risucchio Demoniaco era una potenza trascendente di massimo livello, ma l'Arte del Sigillo Divino di Lin Ming aveva superato questa categoria. Era un metodo di coltivazione creato da una Vera Divinità!


Non solo, ma l'Arte del Risucchio Demoniaco e quella dell'Arte del Sigillo Divino erano metodi analoghi, entrambi formavano giganteschi vortici. Una volta che si fossero scontrati, naturalmente avrebbero gareggiato in superiorità!


Tutte le persone sotto impallidirono quando videro questa scena. Il vantaggio di Xiao Moxian era stato completamente sventato da Lin Ming. Non solo, il giovane aveva creato anche un vortice nero sconvolgente. Il Principe dei Mostri Duyu era rimasto impietrito. Nei suoi occhi era riflesso solo quel mulinello nero. Mormorò tra sé e sé, incapace di accettare ciò che stava accadendo.


Sotto la trazione del seme del buco nero, l'energia che Xiao Moxian aveva radunato fu risucchiata rapidamente. Questo fece aumentare la pressione su di lei!


La giovane strinse i denti e le sue enormi ali della fenice sollevarono un tornado, facendole riprendere l'equilibrio in mezzo all'enorme tempesta di energia e all'aura della Rupe del Precipizio.


"Questo metodo di coltivazione è..." A Xiao Moxian ricordò subito qualcosa. Nonostante fosse stata sconfitta, non era affatto triste, anzi, mostrò uno sguardo entusiasta, perché chiaramente aveva riconosciuto la vera natura di questa tecnica.


"Sono le abilità di quel tipo dopotutto. Nonostante il suo aspetto sia un po' diverso, l'aura non può essere sbagliata. Durante l'Incontro di Arti Marziali Assoluto ha usato questa tecnica per interrompere la Melodia Immortale del Sogno e dell’Anima e concludere in pareggio con lei! Questo Lin Lanjian è davvero quel tipo anormale! Ahah! E pensare che avrebbe usato una tecnica per cambiare il suo aspetto per ingannarmi!"


Al momento Xiao Moxian aveva confermato la vera identità di Lin Ming. Il potere del fulmine e del fuoco, le leggi primordiali e il metodo di coltivazione del buco nero erano più che convincenti.


Esistevano innumerevoli praticanti di arti marziali al mondo e chissà quanti praticavano leggi e metodi di coltivazione simili.


Ma le leggi che Lin Ming coltivava erano estremamente rare, forse poteva essere il solo ad allenarle. Le persone che usavano tecniche simili erano quasi zero. Inoltre il talento e il potenziale di questo Lin Lanjian erano indubbi.


<em>'Un mostro è davvero un mostro. Sono già migliorata così tanto dopo dieci anni, ma ancora non riesco ad eguagliarlo. Sta crescendo velocemente!'</em>


Mentre ci stava pensando, Xiao Moxian non rimase con le mani in mano. Nonostante fosse coperta dal vortice del buco nero, aveva ancora la forza di combattere.


Contrattacco: Arte del Risucchio Demoniaco!"


Xiao Moxian aveva accumulato tutte le forze che aveva assorbito in un diagramma del dao e poi lo scagliò in avanti.


<em>Bang!</em>


Con una forte esplosione, la barriera del vortice creato dal seme del buco nero fu squarciata da Xiao Moxian, permettendole di avanzare.


"Sei abbastanza spietato, non giocherò più con te!"


Xiao Moxian volò dritta verso il picco della Pietra dell'Imperatore. Tuttavia il breve scambio di prima aveva consumato una grande quantità della sua forza. Non era stata troppo veloce e non era stato facile per lei resistere alla pressione.


Vedendo che Xiao Moxian aveva finito di combattere, Lin Ming richiamò il seme del buco nero e la seguì.


Tutti rimasero scioccati.


"Che battaglia intensa, eppure hanno ancora la forza di incidere un marchio sulla pietra?


"Ti sbagli. Nonostante sembrasse un'intensa battaglia, è stato per lo più uno scambio di energia. Non hanno usato troppa vera essenza."


Tra i praticanti di arti marziali presenti, c'erano alcuni uomini dalle capacità di valutazione straordinarie.


Avevano ragione. Anche se Lin Ming e Xiao Moxian erano geni impareggiabili della loro generazione, non potevano comunque ignorare la pressione della Pietra dell'Imperatore.


Quindi avevano fatto le loro mosse risparmiando energia. Nonostante quello scambio fosse sembrato una battaglia intensa, in realtà era sata una competizione di energia. Alla fine Lin Ming ne era uscito in vantaggio!


I due raggiunsero simultaneamente il picco della Pietra dell'Imperatore!


In quel momento i due non osarono rilassarsi. Stavano usando circa il 95% della loro forza per arrivare a questo punto.


Xiao Moxian fu la prima ad agire! Il macigno era estremamente duro, molto più duro del ferro divino. La mano destra di Xiao Moxian si trasformò in un artiglio di fenice e colpì, scavando tra la pietra!


Nonostante il macigno fosse duro, Xiao Moxian aveva il fisico di una Bestia Divina. Insieme alla vera essenza che inondava il suo corpo, incidere qualcosa nella Pietra dell'Imperatore non era affatto difficile.


<em>Peng! Peng! Peng! Peng! Peng! Peng!</em>


Le rocce si frantumarono. Il flusso sanguigno di Xiao Moxian iniziò ad agitarsi. Evocò vigorosamente la sua energia, rilasciando una raffica di colpi! Ogni pezzo di roccia non era più piccolo di quello che era caduto dopo l'attacco del Principe dei Mostri Duyu!


Nel frattempo, Lin Ming usò le sue dita come se fossero una lancia, mirando alla Pietra dell'Imperatore. La luce di lancia si avvolse attorno alla sua mano, formando una lama divina. Ovunque indicasse, faceva crollare pezzi di roccia! Era già ad un passo dal raggiungere le Nove Stelle del Palazzo del Dao. In termini di forza, non era inferiore a Xiao Moxian. Inoltre la sua vera essenza era molto più vasta rispetto a quella di Xiao Moxian, stava facendo cadere ancora più prezzi di pietra di lei!


I due rivelarono i loro poteri sovrannaturali. Dopo aver colpito una volta, non si fermarono affatto, continuarono la loro raffica di colpi!


Non sarebbero stati soddisfatti nel lasciare solo una traccia, volevano incidere dei caratteri nella Pietra dell'Imperatore!


Il carattere che Xiao Moxian stava formando era grande un piede quadrato, quello di Lin Ming era un po' più ampio!


Anche lasciare un lieve solco sulla Pietra dell'Imperatore era già un'impresa. Per una persona ordinaria sarebbe stato già difficile lasciare un semplice carattere, avrebbero dovuto consumare una forza decine di volte superiore.


<em>Ca!</em>


Risuonò un crepitio che allarmò tutti. Gli attacchi di Xiao Moxian erano agili come il vento. Anche così, lei impallidì, era chiaro che avesse consumato un'enorme quantità di energia.


In soli dieci respiri di tempo, un carattere delicato e splendido era apparso sul picco della Rupe del Precipizio. Era il carattere che rappresentava il suo nome: 'Xian'.


E vicino, anche Lin Ming aveva completato l'incisione: 'Lin'!


Questo carattere Lin sembrava sinuoso come un drago o un serpente, pareva formato da lame danzanti. Tratti regolari, giri netti, un grande slancio, dava l'impressione di poter ferire solo guardandolo! Dava la sensazione che contenesse i misteri delle arti marziali, poteva essere la sua eredità!


"Che caratteri magnifici..."


Le persone sotto non si stavano più meravigliando dei caratteri che avevano lasciato, ma si stavano concentrando sui Concetti al loro interno.


'Xian' conteneva un'aura elegante e agile. 'Lin' aveva un'aura feroce, come quella di una lancia divina. Entrambi si complementavano l'un l'altro, accentuando la bellezza dell'altro, ognuno con i suoi vantaggi!


"Sono davvero dei geni sbalorditivi della giovane generazione." Tutti trattennero il fiato mentre guardava la Pietra dell'Imperatore.


Nessuno sapeva che, non troppo lontano, due paia di occhi stavano guardando tutto ciò che accadeva nel Precipizio della Rupe da una distorsione nello spazio.


"Quei due devono essere quelli che hanno completato il Gioco del Cacciatore nella città della Discordia e in quella dell'Onda!"


"Una possiede il fisico di una Fenice e l'altro ha ottenuto l'eredità di un guerriero impareggiabile. Hanno un potenziale infinito."


"Interessante, molto interessante... sembra che sarà scritta una nuova storia nel grande mondo dei 33 Cieli. Forse sarà diverso dal passato..."


Gradualmente le voci si spensero. dall'inizio alla fine, nessuno riuscì a percepire la loro aura. Sembrava che si fossero fusi completamente con lo spazio della Strada Asura. Nessuno poteva sentirli.
                                


                                



