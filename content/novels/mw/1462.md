---
weight: 14620
title: Capitolo 1462 – Stadi Avanzati del Divine Transformation realm
pubDate: 2025-12-15T08:37:10.381Z
tags:
    - mw
---


<em>Capitolo regolare!
11 capitoli in coda (1 Pierpaolo + 10 Gatsu), 0/5
da editare,
-Schadenfreude</em>


Solo lasciando un nome sulla Pietra dell'Imperatore si sarebbe ricevuta una runa divina. Questa era la missione che avevano ricevuto dal Dao Celeste della Strada Asura.


Comunque, secondo la descrizione della missione, dopo averla completata, avrebbero dovuto ottenere una runa blu. Eppure ora si era rivelata nera.


Non solo per Lin Ming, anche per Xiao Moxian.


Questa era la terza runa nera che aveva ottenuto Lin Ming. Le prime due erano la Protezione e la Benedizione Divina, e ora ce n'era un'altra!


<em>'Dev'essere stato perché abbiamo inciso perfettamente i nostri nomi sulla Pietra dell'Imperatore, così le rune di livello blu di prima sono state potenziate.'</em>


Mentre Lin Ming stava riflettendo, la runa della Pietra dell'Imperatore si trasformò in un raggio lucente che entrò nel suo corpo, penetrando nel suo mondo interno!


In quell'istante Lin Ming sentì le tre rune divine risuonare in armonia. Un momento dopo, si ruppero allo stesso tempo, trasformandosi in pura energia che rinfrescò Lin Ming come un flusso d'acqua fresca. Era un tipo di energia particolare; non entrò nei meridiani o nei punti di agopuntura, ma si diffondeva nel sangue e nei muscoli, nuotando per tutto il suo corpo.


Lin Ming coltivava il potere della divinità. Poteva utilizzare vera essenza, essenza astrale e spirituale. Questa energia era completamente diversa dalla vera essenza che fluiva con tranquillità, dall'impetuosa essenza astrale e dalla flessibilità della forza spirituale, sembrava essere indipendente da esse.


Questo era un nuovo tipo di energia. Quando il maestro della Strada Asura aveva compreso i 33 Dao Celesti e aveva creato questo mondo, l'aveva generata seguendo le regole del suo dao.


Dopo che questa energia percorse l'organismo di Lin Ming, si radunò nel suo mondo interno, dove iniziò ad attaccarne i confini.


Lin Ming fu scioccato da questo evento improvviso!


Aveva da tempo raggiunto il picco degli stadi intermedi del Divine Transformation realm. Se il suo mondo interno avesse continuato ad evolvere, sarebbe arrivato negli stadi avanzati e avrebbe completato la sesta delle Nove Trasformazioni Divine!


Lin Ming era immerso in questa energia che rivitalizzava il suo organismo, dandogli una sensazione inebriante. Il campo di forza della Pietra dell'Imperatore, che prima era svanito, riapparì di nuovo, avvolgendolo.


Tuttavia era diverso rispetto a prima. Precedentemente quest'aura lo aveva messo sotto pressione, costringendolo a fare circolare la sua energia per resistere.


Ma ora questo campo di forza era confortevole e leggero.


Avvolse l'area attorno a Lin Ming, portandolo in un bozzolo invisibile. Dentro questa protezione, Lin Ming si sentì come se fosse tornato nel ventre di sua madre, era incredibilmente confortevole.


Vagamente, come se fosse nel bel mezzo di un sogno, Lin Ming vide che anche Xiao Moxian era avvolta da questo enorme bozzolo. I suoi occhi erano chiusi e il suo viso era arrossato. Le sue sopracciglia tremavano gentilmente e stava sorridendo contenta, chiaramente era estatica.


Lin Ming sapeva che stavano avvenendo dei cambiamenti simili in lei. Nel suo corpo probabilmente c'erano due o tre rune nere e ora si stavano trasformando in uno strano potere.


Nonostante questa energia particolare non appartenesse al sistema di raduno dell'essenza, aveva fuso vera essenza, essenza astrale e spirituale nei loro corpi, aumentando la loro coltivazione.


Lin Ming sapeva che le rune divine erano estremamente preziose. C'erano molti praticanti di arti marziali nella Strada Asura che non avevano intenzione di completare intere serie di rune per partecipare alla prova finale. Anche così, continuavano a radunare rune divine per venderle. Una serie di rune dorate era inestimabile, una rara runa blu era qualcosa per cui perfino un Sacro Lord avrebbe lottato ferocemente, figuriamoci una runa nera.


Più era alta la qualità di una runa divina, più era preziosa. Queste rune divine portavano ogni tipo di vantaggio. Potevano potenziare la forza, la difesa, la vitalità del sangue, il destino... alcune potevano aumentare direttamente il proprio livello!


In quel momento, Lin Ming e Xiao Moxian erano come farfalle che stavano per uscire dal bozzolo. Avvolti dall'intenso campo di forza, i loro corpi si stavano trasformando costantemente, evolvendosi.


Non troppo lontani, i praticanti di arti marziali sotto intuirono cosa stava accadendo quando videro questo. Probabilmente era la ricompensa fornita dalla Pietra dell'Imperatore per loro visto che avevano impresso i loro nomi sul picco!


Agli occhi di queste persone, Lin Ming e Xiao Moxian erano talenti impareggiabili. Ora avevano ottenuto ancora più vantaggi, facendo aumentare di livello la loro forza. Questa sorta di trasformazione destava davvero invidia.


Tra la folla, il Principe dei Mostri Duyu strinse i pugni, il suo sguardo divenne truce mentre osservava Xiao Moxian e Lin Ming. Era estremamente scontento!


Questa grandissima opportunità fortunata di trasformarsi insieme a Xiao Moxian lo stava facendo impazzire di gelosia.


"Perché lui e non me?!"


Il Principe dei Mostri Duyu strinse i denti. Si ricordò del suo ottimo umore quando era arrivato nel Precipizio della Rupe e come aveva surclassato la famiglia Bái'è e la fazione della Spada Blu. Ogni sua azione era stata semplicemente ridicola. Che significato c'era nel competere con comuni mortali come loro?


Inoltre aveva il forte presentimento che se avesse continuato a viaggiare con Lin Ming, la situazione di oggi si sarebbe ripetuta più e più volte!


Questa Strada Asura era un'area gigantesca dove si veniva messi alla prova. C'erano occasioni fortunate ovunque. Finché fossi stato abbastanza forte e avessi avuto un destino sufficiente, sarebbe stato tutto alla tua portata!


Il forte sarebbe diventato più potente! Il debole più debole! Il debole non sarebbe riuscito nemmeno a trovare un'opportunità; sarebbe stato falciato dalla terribile e crudele legge della giungla della Strada Asura!


Nonostante il Principe dei Mostri Duyu provasse un odio e un'invidia intensi nei confronti di Lin Ming, non poté che ammettere che Lin Ming lo superava di netto sia in forza che in destino!


"Questo maledetto Lin Lanjian, come posso sbarazzarmi di lui?"


Una luce fredda e minacciosa brillò negli occhi del Principe dei Mostri Duyu. Stava stringendo così forte i pugni che le sue unghie scavarono nei suoi palmi, facendoli sanguinare. Non voleva viaggiare con Lin Ming.


Nelle situazioni più estreme, se fossero entrati in qualche regno mistico pieno di pericoli, o se fossero stati inseguiti da guerrieri impareggiabili, allora forse non sarebbe stato altro che carne da cannone per Lin Ming. La sua morte forse avrebbe potuto perfino aiutarlo!


Se uno non avesse avuto un destino e una forza sufficienti, allora morire in una situazione pericolosa non sarebbe stato affatto strano!


Allora sarebbero rimasti solo Lin Ming e Xiao Moxian. Tutto sarebbe stato ottenuto da Lin Ming, che non l'avrebbe nemmeno ricordato. Forse avrebbe pensato di essere fortunato ad aver avuto uno sciocco che lo aveva aiutato ad avere successo sacrificandosi per lui.


In questo caso, se fosse accaduto di nuovo qualcosa tra Lin Ming e Xiao Moxian...


Il Principe dei Mostri Duyu non osava nemmeno immaginare cosa sarebbe successo. Era così furioso che gli ribolliva il sangue. Di una cosa era sicuro, non poteva continuare a viaggiare con Lin Ming!


Mentre il Principe dei Mostri Duyu era perso nei suoi pensieri, il tempo continuò a scorrere. Presto passò un'ora.


Durante questo periodo di tempo, Lin Ming e Xiao Moxian continuarono a fluttuare di fronte alla Pietra dell'Imperatore. I bozzoli attorno a loro erano diventati più densi, formando quasi una dimensione dello spazio-tempo a parte. Era impossibile per le persone all'esterno vederli.


Questi bozzoli spessi e grandi non solo aiutavano Lin Ming e Xiao Moxian ad assorbire l'energia delle rune divine, dava loro uno spazio per coltivare. Questa era la migliore protezione possibile. Normalmente era estremamente difficile per un praticante di arti marziali volare oltre 30 chilometri su per il Precipizio della Rupe, figuriamoci attraversare questo enorme bozzolo.


Confuso, Lin Ming sembrò sperimentare una vita completamente diversa. Gli parve di rivivere i primi momenti in cui aveva praticato le arti marziali. I suoi pugni colpivano la dura corteccia di un albero ferroso, ogni colpo emetteva un tonfo spento. Dopo chissà quanto tempo, la corteccia si macchiò di sangue. Senza nessun materiale medicinale, era facile che le ferite nascoste si accumulassero nei suoi muscoli, nelle sue ossa e nei suoi meridiani, formando ferite che l'avrebbero fatto diventare un invalido...


Tuttavia Lin Ming continuava ad impegnarsi giorno dopo giorno, senza mai arrendersi. Continuò ad allenarsi, raggiungendo il Circolazione realm.


Poi arrivò agli stadi Houtian, Xiantian, Sfera d'Energia... Gli avversari che affrontava divennero sempre più potenti e i regni mistici in cui si avventurava erano sempre più pericolosi.


Non sapeva quante volte avesse rischiato la vita, ma la sua coltivazione aumentò sempre di più finché non diventò un'esistenza impareggiabile in tutto il Regno Divino!


Non sapeva quanti anni stesse trascorrendo in questo sogno. Poi ad un certo punto si svegliò.


In quel momento scoprì che il suo mondo interno si era sviluppato ulteriormente. Era arrivato agli stadi avanzati del Divine Transformation realm!


Era solo ad un passo dal Lord Divino realm, uno stadio estremamente critico.


Bisognava sapere che anche l'attuale livello del Sacro Figlio di Zaohua era solo al picco degli stadi avanzati del Lord Divino realm!


Se Lin Ming poteva arrivare negli stadi intermedi del Lord Divino realm, allora, anche se non fosse riuscito a sconfiggere il Sacro Figlio di Zaohua, avrebbe potuto contendere con lui!


Allora, anche se avesse incontrato un re del Mondo, Lin Ming sarebbe riuscito a difendersi.


Si girò a guardare Xiao Moxian. Notò che doveva ancora completare la sua trasformazione. Le sue ali nere come la pece erano ancora avvolte attorno al suo corpo, come uno splendido angelo.


In quel momento la luna era calata e il cielo ad est si era illuminato. Era giunta l'alba.


Poi Xiao Moxian batté le ali all'improvviso. Le fiamme sembrarono bruciare tra le sue sopracciglia. Allo stesso tempo, il gigantesco bozzolo di fronte alla Pietra dell'Imperatore rilasciò una luce splendente.


Tutti i praticanti di arti marziali sotto la Rupe del Precipizio videro questo bagliore, si allertarono tutti. Potevano sentire che Lin Ming e Xiao Moxian stavano per uscire dai bozzoli!


Gli eventi di oggi sarebbero stati ricordati vividamente da tutti i presenti. Tre persone erano arrivate alla Rupe del Precipizio e avevano lasciato il loro marchio sulla Pietra dell'Imperatore. Naturalmente, in confronto a Lin Ming e a Xiao Moxian, la prima persona, il Principe dei Mostri Duyu, non era degna di essere menzionata. In futuro sarebbe stato dimenticato.


Si erano diffuse dicerie di come uno avrebbe potuto ottenere una ricompensa dal dao celeste se avesse lasciato il suo nome in cima alla Pietra dell'Imperatore. E ora, gli eventi di oggi erano stati confermati dai miracoli che stavano accadendo a Lin Ming e a Xiao Moxian!


La luce divina brillò, i venti e le nuvole si levarono da tutto il mondo. Il sole nascente ad est illuminò il mondo con il suo bagliore glorioso. Quando questa barriera lucente si rifletté su Lin Ming e su Xiao Moxian, il bozzolo attorno a loro si ruppe. Erano due dei discesi dal cielo.


I due scesero lentamente. Quando i praticanti di arti marziali sotto la Rupe del Precipizio li videro, rimasero senza parole.


Due geni impareggiabili avevano lasciato il loro nome sulla cima della Pietra dell'Imperatore, lasciando il marchio 'Xian' e il nome 'Lin'. Questi caratteri contenevano dei Concetti ed erano simili a delle eredità di arti marziali. Solo guardandoli avrebbero potuto approfondire la loro comprensione. Poi i due erano anche avanzati di livello di fronte alla Pietra dell'Imperatore, arrivando entrambi negli stadi avanzati del Divine Transformation realm.


Avevano davvero creato un miracolo.
                                


                                



