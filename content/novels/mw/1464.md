---
weight: 14640
title: Capitolo 1464 – Insormontabile
pubDate: 2025-12-15T08:37:10.381Z
tags:
    - mw
---


<em>Capitolo regolare!
11 capitoli in coda (1 Pierpaolo + 10 Gatsu), 0/5
da editare,
-Schadenfreude</em>


"Questi due caratteri..."


Il Principe Imperiale Naqi si sfregò il mento, intento a fissarli. La maggior parte dei marchi sulla Pietra dell'Imperatore emanavano un'aura antichissima, ma questi due segni sembravano piuttosto nuovi, come se fossero stati appena incisi.


"Interessante."


Il Principe Imperiale sogghignò. Il carattere 'Lin' gli ricordava qualcuno.


Naturalmente non poteva confermarlo affatto.


"Non si diceva che lasciare un nome nel punto più alto della Pietra dell'Imperatore era estremamente difficile? Che farlo perfettamente era qualcosa che non capita nemmeno una volta ogni cento milioni di anni? Questi caratteri sono stati incisi di recente, a quanto pare anche questa Pietra dell'Imperatore è mediocre."


Naqi ridacchiò. Conosceva bene i geni dell'umanità. Sospettava che il carattere Lin fosse stato lasciato da Lin Ming e quello Xian sia stato creato da Xiao Moxian. Durante la grande battaglia nel continente del Massacro, Naqi non aveva visto Xiao Moxian; aveva solo sentito che era dotata di un talento eccellente.


Pensandoci, l'attuale coltivazione di Lin Ming e di Xiao Moxian era adatta per andare all'avventura nella Strada Asura. Se Lin Ming fosse entrato direttamente nella Strada Asura dopo la loro battaglia nel continente del Massacro, non l'avrebbe trovato affatto strano.


Dato che Lin Ming e Xiao Moxian erano stati entrambi capaci di lasciare il loro nome sulla cima della Pietra dell'imperatore e di farlo così perfettamente, Naqi era pienamente sicuro di poter riuscire a fare lo stesso.


Dopotutto, anche se aveva perso contro Lin Ming, non era pienamente convinto della sua sconfitta. In realtà Lin Ming non era riuscito a batterlo completamente. Anzi, nello stadio finale del loro scontro, era rimasto in lieve svantaggio.


Durante il momento più critico però Lin Ming aveva evocato quello strano portale, facendolo schiantare su di esso. Non solo Naqi era rimasto ferito al punto di vomitare sangue, ma questo colpo aveva ribaltato le sorti della battaglia. Se non fosse accaduto, il Principe Imperiale Naqi era sicuro di poter vincere.


Dopotutto, in termini di resistenza, Naqi aveva piena fiducia in sé stesso visto che era un praticante di arti marziali della trasformazione del corpo.


In questa sorta di situazione, credeva di essere di gran lunga superiore a Lin Ming in quanto a talento, potenziale o forza. Se Lin Ming aveva impresso perfettamente il suo nome sulla Pietra dell'Imperatore, allora lui ci sarebbe riuscito con facilità.


Inoltre anche quella donna, Xiao Moxian, l'aveva fatto. Questo dimostrava che la missione della Pietra dell'Imperatore non era troppo ardua. Anche se il Principe Imperiale Naqi non aveva mai visto Xiao Moxian, solo le dicerie che aveva sentito non erano sufficienti a dimostrare che il suo talento superasse quello di Lin Ming.


"Ahah, sua Altezza ha ragione. Credo che questa Pietra dell'Imperatore sia stata preparata apposta per lei. Ha il titolo di Principe Imperiale e questa è la Pietra dell'Imperatore. Se non lasciasse il suo nome in cima, allora il suo nome non avrebbe senso!"


"Sono sicuro che sua Altezza otterrà un immediato successo!" Alcuni sottoposti iniziarono a lusingarlo.


Le persone che li guardavano da lontano provarono disprezzo. Dopo essere stati cacciati scortesemente da questo nuovo gruppo di persone, erano tutti risentiti.


"Davvero, sembra che non si spaventi a straparlare. Pensa che sia un giochetto."


"Hanno visto i caratteri perfetti lasciati da quella coppia, quindi pensano che sia semplice. Scommetto che i due di ieri erano dei geni mostruosi. Eheh, non vedo l'ora che queste persone falliscano."


Diversi praticanti di arti marziali stavano discutendo in segreto tra di loro usando trasmissioni di vera essenza. Sicuramente non avrebbero osato dirlo ad alta voce. Nella Strada Asura esistevano innumerevoli maestri e poche parole imprudenti sarebbero costate facimlente la vita.


Tuttavia, proprio mentre stavano parlando, quel praticante di arti marziali vestito di bianco nel gruppo di nuovi arrivati li guardò. Sorrise e fece cenno loro di venire, facendoli quasi svenire di paura.


"Dannazione! Ha sentito le nostre trasmissioni del suono?!"


"Impossibile! Calmati! Quando mai è stato facile sentire una trasmissione di vera essenza?"


Diversi praticanti di arti marziali impallidirono e iniziarono ad avvicinarsi al Principe Imperiale Naqi con un po' di trepidazione.


"Voglio chiedervi una cosa. I due che hanno lasciato i nomi sulla Pietra dell'Imperatore erano un uomo e una donna?" Chiese Naqi.


I praticanti di arti marziali annuirono. Descrissero l'aspetto della coppia.


"Il giovane aveva un colorito giallo e il suo aspetto era ordinario..."


Il Principe Imperiale Naqi si toccò il mento. Questa descrizione chiaramente non combaciava con quella di Lin Ming, ma c'era sempre la possibilità che avesse usato una tecnica per cambiare il suo aspetto. Per qualcuno dalla posizione così delicata come Lin Ming, farlo gli avrebbe permesso di viaggiare per la Strada Asura più al sicuro.


"Mn, molto bene, ora potete tutti smammare!" Il Principe Imperiale Naqi sogghignò con fare diabolico. Stringendo all'improvviso i pugni, evocò un'ondata di essenza astrale. Quando questa energia impattò sui praticanti di arti marziali, li fece tremare e gridare di dolore facendoli volare via.


<em>Rumble rumble rumble!</em>


Tre persone si schiantarono su dei macigni, facendoli scoppiare. Erano rimasti tutti feriti, vomitavano continuamente sangue.


<em>Uhyak!</em>


I guerrieri si rialzarono barcollando, continuavano a rigettare sangue e pezzi di organi. Il Principe Imperiale Naqi si limitò a sogghignare vedendoli.


"Di cosa stavate parlando prima? Non capite che una bocca larga può causare guai?"


Le parole di Naqi fecero ammutolire tutti i guerrieri attorno! In effetti le persone che avevano discusso tra di loro erano più dei tre che stavano strisciando a terra. La maggior parte della gente qui pensava che fosse impossibile per il principe imperiale lasciare il suo nome sulla Pietra dell'Imperatore.


Ora che avevano visto le condizioni tragiche in cui erano finiti i tre praticanti di arti marziali, si rallegrarono di non essere stati scelti.


In realtà il Principe Imperiale Naqi non aveva sentito di cosa stavano parlando tramite le trasmissioni di vera essenza; non era in grado di farlo. Ma solo vedendo gli sguardi di derisione e sdegno, poteva capire di cosa stavano discutendo. In particolare i loro sguardi sorpresi dopo che li aveva ammoniti avevano confermato le sue ipotesi.


"Lo-Lord, per favore mi perdoni... non mi sono reso conto di chi avevo davanti. Per favore ci consideri delle nullità e ci ignori."


Nonostante diversi praticanti di arti marziali odiassero profondamente Naqi, non ebbero altra scelta se non implorare pietà. In quanto persone che erano sopravvissute nella Strada Asura, sapevano quando abbassare la testa, altrimenti sarebbero morti molto tempo fa.


"Tranquilli, non voglio sprecare tempo ad uccidervi. Perdonerò le vostre misere vite perché voglio che vediate personalmente quanto siete inesperti!"


Mentre parlava, Naqi rivolse lo sguardo verso il Precipizio della Rupe. Vide la Pietra dell'imperatore. Poi mostrò un sorriso. Aveva appena avuto un'idea eccellente.


"Signor Zhou, ho sentito che lasciare un nome sulla Pietra dell'Imperatore è come ottenere l'approvazione di tutti i membri d'élite sbalorditivi del passato e il supporto del loro destino. È vero?"


Il vecchio Re del Mondo vicino a Naqi rispose subito: "È questo che si dice."


"Mm, molto bene. In tal caso, prima di lasciare il mio nome, distruggerò i due caratteri che hanno lasciato e imprimerò il mio nome al loro posto!"


Mentre parlava, Naqi mostrò un sorriso diabolico. Se uno avesse potuto lasciare un segno sulla Pietra dell'Imperatore, naturalmente avrebbe potuto rovinare i marchi lasciati dagli altri. Naturalmente farlo era molto più difficile!


"La mia strada per diventare un grande imperatore inizierà qui!"


Naqi balzò verso l'alto. I suoi movimenti erano agili ed eleganti, come una nuvola sollevata dal vento.


La pressione attorno alla Rupe del Precipizio non era capace di influenzarlo minimamente.


"Incredibile!"


"Sua Altezza è così potente!"


Lodarono molti praticanti di arti marziali ai piedi del precipizio, ossequiosi. Il Principe Imperiale sarebbe diventato almeno un grande Empireo e aveva anche la possibilità di diventare una vera Divinità. Nella Terra Sacra di Zaohua, anche la posizione dei Grandi Re del Mondo era inferiore alla sua.


Il Principe Imperiale sfrecciò verso l'alto come una meteora ascendente. Era già arrivato ad un'altezza di 30 chilometri.


La pressione qui non era ancora capace di ostacolare i suoi movimenti. Con un sorriso, superò facilmente le 33 chilometri.


Fu solo in quel momento che sentì un'aura considerevole.


"Ora si sta facendo interessante."


Naqi sorrise.


34 chilometri, 35 chilometri, presto arrivò all'altezza della Pietra dell'Imperatore. Ma qui la pressione aumentò di colpo in maniera astronomica!


"Mm?!"


Naqi si accigliò. L'aura della Pietra dell'Imperatore era aumentata di diverse volte.


<em>Pop! Pop! Pop! Pop!</em>


Le giunture di Naqi emisero degli scricchiolii. Stava usando la metamorfosi della sua razza.


Tuttavia, più in alto andava e più doveva affrontare un'aura terrificante. Era stata quasi una crescita esponenziale!


Mentre volava al centro della Pietra dell'Imperatore, Naqi non ebbe altra scelta se non usare la sua seconda metamorfosi!


Corna ricurve spuntarono dalla sua testa e un paio di ali demoniache si spiegarono dalla sua schiena. La pressione qui aveva già superato le sue aspettative. Quest'aura era stata lasciata da numerosi geni impareggiabili negli ultimi centinaia di milioni di anni. Questo includeva le aure di Lin Ming e di Xiao Moxian. L'aura che avevano lasciato nella Pietra dell'Imperatore era anche diventata parte della pressione!


"Cos'è questo?!"


Naqi impallidì!


L'aura cadde su di lui come una tempesta torrenziale. Poteva sentire di stare arrivando al limite!


Questo valeva in particolare per le aure di Lin Ming e di Xiao Moxian. Visto che avevano appena lasciato i loro nomi, la pressione delle loro aure era diventata estremamente forte. Naqi sentì che questo potere apparteneva a Lin Ming.


"È davvero lui?!"


Naqi strinse i denti e cercò di volare più in alto. Non avrebbe mai pensato che dopo così poco tempo, avrebbe dovuto usare questo tipo di metodo per competere con Lin Ming!


 L'aura di Lin Ming era pesante come l'energia primordiale. Mentre veniva avvolto da essa, si sentì schiacciato da una montagna di 100.000 piedi. Era davvero un peso terrificante.


L'aura di Xiao Moxian era un po' più leggera, ma questo non significava che fosse facile da sopportare. Quando Naqi fu investito dal suo campo di forza, si sentì come se innumerevoli fiamme lo stessero bruciando, riempiendolo di agonia.


In quel momento, il principe imperiale era a soli 200-300 piedi di distanza dalla cima della Pietra dell'Imperatore, ma questa distanza era diventata un fossato quasi insormontabile!


Se avesse voluto lasciare il suo nome a questa altezza, sarebbe stato facile per Naqi. Tuttavia si era vantato di fronte a tutti e non era disposto a rimangiarsi la parola. Evocò un po' più di essenza astrale, superando altri 100 piedi!


Il Principe Imperiale si fece leva sulla Pietra dell'Imperatore. Ma ogni volta che lo faceva, tutta la carne e il suo sangue sembravano sul punto di rompersi. Il suo flusso sanguigno si agitò, come se stesse per scoppiare da un momento all'altro.


Naqi strinse i denti e avanzò per altri 100 piedi.


<em>Pa pa pa!</em>


I vasi sanguigni nelle braccia e nelle ali di Naqi si ruppero. Il suo corpo tremò e il sangue iniziò a colare dagli angoli della sua bocca.


"Come può essere?!"


Naqi era riluttante. Se fosse stato solo Lin Ming ad imprimere il suo nome avrebbe potuto accettarlo, ma anche quella Xiao Moxian aveva lasciato un carattere sulla cima della Pietra dell'Imperatore. Ora non poteva fare lo stesso!


Guardando verso l'alto, dove i due caratteri Lin e Xian incutevano sopra di lui, freddi e distanti, non aveva pensato che fossero così lontani, ma ora non riusciva a percorrere questi ultimi 100 piedi.
                                


                                



