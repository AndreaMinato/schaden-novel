---
weight: 14650
title: Capitolo 1465 - Città del Diavolo Divino
pubDate: 2025-12-15T08:37:10.381Z
tags:
    - mw
---


<em>Capitolo sponsorizzato, ringraziamo Pierpaolo!
10 capitoli in coda (0 Pierpaolo + 10 Gatsu), 0/5
da editare,
-Schadenfreude</em>


Naqi desiderava con tutto sé stesso di poter rovinare quei due caratteri, ma era solo a 200-300 piedi di distanza ed era arrivato al limite; molti dei suoi vasi sanguigni erano scoppiati!


<em>Bang!</em>


Naqi scagliò un pugno verso il carattere Lin impresso sulla Pietra dell'Imperatore!


Tuttavia già gli rimaneva poca forza e a causa della pressione, il suo attacco quasi si annullò. Non riuscì nemmeno a lasciare un segno sul macigno.


L'aura del carattere Lin rimase feroce come prima, guardandolo dall'alto illeso, come se stesse deridendo la sua incompetenza.


"Sua Altezza, non si forzi!"


Gridò il vecchio saggio ai piedi della Rupe del Precipizio. Tutti avevano visto che Naqi era arrivato al limite, era impossibile per lui raggiungere la cima della Pietra dell'Imperatore.


Molti mostrarono sguardi provocatori. Naqi era a meno di 200 piedi dalla cima. Per chiunque altro sarebbe stato un risultato di cui essere orgogliosi, ma dato ciò che aveva detto il principe imperiale, molti lo trovarono ridicolo.


"Eheh, e pensare che voleva distruggere i caratteri lasciati da quella coppia e lasciare il suo. Chi diavolo si crede di essere? Quei due erano geni mostruosi. Perfino il grande discendente di un Empireo non può sperare di arrivare al picco della Pietra dell'Imperatore."


"Lotta disperatamente solo perché vuole salvarsi la faccia. Voglio vedere come finirà."


"Shh, smettila di usare trasmissioni del suono, se non stai attento ti noteranno."


Diversi praticanti di arti marziali stavano usando delle trasmissioni del suono per discutere di ciò che stava succedendo. Al momento il principe imperiale Naqi era a soli dieci piedi di distanza dalla cima. Tuttavia il suo flusso sanguigno si era quasi immobilizzato; era esausto.


"Come può essere!"


Il Principe Imperiale Naqi provò una profonda vergogna.


Non pensava di essere più debole di Lin Ming. In effetti, durante il loro duello nel continente del Massacro, non aveva davvero perso contro di lui. Eppure ora non poteva rivaleggiare con lui.


Questo significava che, nonostante la sua forza non fosse inferiore a quella di Lin Ming, il suo potenziale lo era!


"Ho meno potenziale di lui?!"


Il Principe Imperiale non poteva accettarlo. Ai piedi del Precipizio della Rupe, il vecchio Zhou sospirò profondamente. In passato Naqi e Lin Ming erano quasi allo stesso livello.


Visto che il duello era quasi finito in parità, tutti avevano trascurato un dettaglio importante. Naqi era negli stadi avanzati del Saint Transformation, mentre Lin Ming era solo nelle fasi intermedie del Divine Transformation!


Lin Ming lo aveva battuto nonostante fosse in svantaggio!


Per dei grandi geni, affrontare nemici dalla coltivazione superiore era facilissimo, ma quando combattevano contro altri talenti e fossero stati entrambi erano guerrieri impareggiabili della loro generazione, sarebbe stato davvero difficile!


Ogni volta che un talento aumentava di grado, la sua forza sarebbe aumentata enormemente.


<em>'Questo Lin Ming è davvero terrificante. Ma fortunatamente la mia razza invaderà il Regno Divino prima che possa crescere, altrimenti, se avesse tempo potrebbe raggiungere il livello dell'Empireo Sigillo Divino di 3,6 miliardi di anni fa!'</em>


Mentre il signor Zhou stava riflettendo, pensò che sarebbe stato ancora meglio uccidere Lin Ming il prima possibile. Per estirpare le erbacce, avrebbe dovuto distruggerle dalla radice!


Naqi non poté più continuare. Più si avvicinava alla cima, più la pressione diventava terrificante. Nonostante fosse una mera distanza di 10 piedi, sembrava invalicabile.


Si poteva sfidare la Pietra dell'Imperatore solo una volta nella vita. Una volta che avesse fallito, il suo distintivo si sarebbe rotto. Naqi sapeva che raggiungere la cima della Pietra dell'Imperatore non era più possibile. Pieno di odio, colpì con i suoi artigli.


<em>Crack!</em>


Naqi strappò un pezzo di pietra.


L'ultima artigliata conteneva tutto il resto della sua energia. Dopo questo colpo non riuscì più a reggersi in piedi. Iniziò a precipitare verso il basso.


<em>Hu!</em>


Il signor Zhou afferrò al volo Naqi. Quando vide il marchio che il Principe Imperiale aveva lasciato, scosse la testa.


L'ultimo colpo di artiglio che aveva lasciato Naqi era un segno lungo tre pollici. Ma in termini di profondità, non era superiore a quello laciato dal Principe dei Mostri Duyu. Inoltre era un segno molto rozzo. Si poteva distinguere a stento il simbolo della razza dei saggi e non conteneva nessun Concetto.


Questo perché Naqi era già esausto e così non era riuscito a lasciare l'energia di una legge.


Se Naqi non avesse insistito a percorrere gli ultimi 100 piedi della Pietra dell'Imperatore, allora avrebbe potuto imprimere un marchio perfetto. Ora però il segno che aveva creato non era diverso da quello che avrebbe lasciato un cane.


Accanto al signor Zhou, gli altri discepoli saggi si stavano guardando l'un l'altro con delusione. Nessuno di loro sapeva cosa dire.


E non troppo lontano, gli altri praticanti di arti marziali se ne andarono silenziosamente. Temevano che il Principe Imperiale Naqi avrebbe sfogato la sua rabbia su di loro dopo che si fosse ripreso.


"Riposiamo per un momento e poi ci addentreremo nelle Terre Desolate!" Ordinò il signor Zhou. Mentre parlava, un lampo freddo brillò nei suoi occhi. Stava pensando a come assassinare Lin Ming.


.....


Nelle vaste Terre Desolate, c'era una gola profonda 10.000 piedi. Si estendeva per diverse centinaia di chilometri, così ripida che sembrava fosse stata creata da un colpo di sciabola. Sopra questa gola torreggiava una magnifica città. Le mura erano alte mille piedi ed erano tenute insieme da formidabili formazioni. Da lontano sembrava una catena montuosa nascosta nell'orizzonte. Le meraviglie di questa città lasciavano sbigottiti.


Era la città del Diavolo Divino.


Era ampia oltre dieci volte rispetto alla città della Discordia ed era anche il centro più grande ai confini delle Terre Desolate. Molti praticanti di arti marziali che avevano intenzione di partecipare alle prove delle Terre Desolate si sarebbero fermati qui. Grazie al costante afflusso di persone, era sempre animata.


Lin Ming e il suo gruppo entrarono in città. Ad entrambi i lati delle strade c'erano vari negozi. I guerrieri che camminavano per le vie erano per lo più giovani. Inoltre ognuno di loro aveva solide fondamenta in quanto a coltivazione; erano tutti membri d'élite dalle abilità straordinarie!


Era comprensibile, dopotutto erano venuti qui per avventurarsi nelle Terre Desolate o erano abitanti della città, e quindi dovevano poter affrontare le antiche bestie feroci di questi territori. Altrimenti sarebbero finiti in pasto a quelle creature.


Era un posto dove si radunavano guerrieri. Grazie anche ai costanti massacri che avvenivano per tutto l'anno, i forti sopravvivevano e i deboli venivano eliminati. La città del Diavolo Divino superava di gran lunga in qualità tutte le altre città nella periferia della Strada Asura.


Xiao Moxian era estremamente curiosa, non aveva mai visto una scena del genere nel Regno Divino.


Nel Regno Divino i maestri normalmente si radunavano in grandi Sect o Terre Sacre. In città di solito c'erano solo praticanti di arti marziali di basso livello. Dopotutto di solito i maestri sarebbero rimasti nel loro Sect a coltivare in isolamento.


Ma nella Strada Asura la situazione era diversa. La maggior parte dei praticanti di arti marziali qui affrontavano battaglie all'ultimo sangue e partecipavano a numerose prove. Le persone che fondavano dei Sect per coltivare erano in minoranza.


"Padrone, se desidera trovare informazioni, può andare dal Segreto Celeste. Il Segreto Celeste è una rete di informazioni che opera ai confini della Strada Asura. Finché sarà abbastanza ricco, potrà scoprire molti segreti."


"Segreto Celeste? Non c'è fretta. È meglio non chiedere direttamente informazioni riguardo alla mappa della giada dell'imperatore."


Lin Ming aveva già i suoi piani. Avrebbe diviso le informazioni in più di una decina di pezzi e avrebbe indagato lentamente.
                                


                                



