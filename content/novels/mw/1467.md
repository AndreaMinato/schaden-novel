---
weight: 1467
title: Capitolo 1467 – Grasso Zhou
pubDate: 2025-12-15T08:37:10.382Z
tags:
    - mw
---


<em>Capitolo sponsorizzato, ringraziamo Gatsu!
8 in coda (Gatsu), 0/5 donazione</strong></em>
<em>-Schadenfreude</em>


Senza dubbio il Deposito Divino delle Terre Desolate aveva qualche rapporto con il maestro della Strada Asura.


E se questa Valle della Morte Tragica poteva uccidere perfino gli Empirei, allora anch'essa probabilmente era ugualmente speciale.


In tal caso, c'erano molte possibilità che il Deposito Divino delle Terre Desolate si trovasse nella Valle della Morte Tragica!


"È una terra dove muoiono perfino gli Empirei. Se ci andassi, allora tutto ciò su cui potrei contare sarebbe questa giada dell'imperatore che ho ottenuto dalla città della Discordia."


"Ma non posso confermare che mi possa salvare dalla morte!"


Lin Ming era sicuro che, se fosse entrato nella Valle della Morte Tragica, avrebbe avuto alcuni benefici rispetto agli altri. Ma era un mistero quanto sarebbe stato vantaggioso per lui. I pericoli nella Valle della Morte Tragica non potevano essere sottovalutati.


Lin Ming non poté che volgersi verso lo spazio del Cubo Magico. Lì fluttuava con calma la giada dell'imperatore. Il suo intero corpo era color verde scuro ed era ricoperto di linee leggere. I motivi che formavano erano simili alle mappe della Cresta del Cimitero degli Dei.


Lin Ming doveva andare assolutamente nella Valle della Morte Tragica. Per un coltivare, percorrere la strada delle arti marziali era una sfida nei confronti del cielo. Se c'era l'opportunità di ottenere una sconvolgente opportunità fortunata, ma fosse stato troppo impaurito per coglierla, allora non sarebbe mai riuscito a progredire davvero.


Lin Ming non voleva lasciarsi sfuggire un'occasione fortunata del genere. Ma il punto focale era, come ci sarebbe potuto entrare e quando?


Ad esempio, una volta che fosse avanzato al Lord Divino realm, sarebbe riuscito a scappare dalle grinfie di un Re del Mondo. Se fosse arrivato negli stadi intermedi sarebbe riuscito ad affrontare un ordinario Re del Mondo.


Lin Ming era pensieroso. In quel momento però il vecchio diavolo di fronte a lui diventò impaziente: "Ehi, avete finito di guardare o no? Smettetela di bloccare la strada, ci sono ancora molti sfidanti dietro di voi che stanno aspettando di accettare una missione!"


Disse il vecchio diavolo con un tono serio. Lin Ming rifletté per un momento, senza preoccuparsi dei modi scortesi del responsabile. Invece tirò fuori una tavoletta di giada piena di rune origin dal suo anello spaziale e la consegnò al vecchio diavolo. Aveva ottenuto queste rune scambiandole per nove giade dei soli nella città della Discordia.


Il vecchio diavolo ne fu sorpreso. Usò le sue mani callose per sfregare la tavoletta di giada e vide subito quante rune origin conteneva. Era sicuramente una ricchezza considerevole.


"C-cosa desideri?"


"Prenderò questa missione, puoi tenere il resto delle rune origin. Voglio solo che rispondi ad una domanda. A cosa dovrei prestare attenzione se volessi andare nella Cresta del Cimitero degli Dei?"


Il vecchio diavolo sorrise. Si guardò attorno per vedere se c'era qualcuno che lo stava osservando e poi mise da parte la tavoletta di giada. Disse: "Sei un tipo intelligente. Arrivano molti avventurieri qui e si precipitano tutti nella Cresta del Cimitero degli Dei senza sapere nulla, morendo lì. Eheh, questa è una domanda perfetta.
Nella Cresta del Cimitero degli Dei ci sono molte cose a cui devi prestare attenzione, ma solo persone esperte le conoscono. Queste esperienze sono state raccolte grazie ai sacrifici dei loro predecessori. Le persone che ci sono state non ne parleranno facilmente, e anche se lo facessero potrebbero farlo usando termini vaghi. Vai nella città ad ovest e cerca Grasso Zhou, Zhou Shiyan.
Se offrirai una ricompensa abbastanza alta, ti condurrà nella Cresta del Cimitero degli Dei. Ma lascia che ti dica una cosa. Il costo del viaggio dovrebbe arrivare ad un milione di rune origin. Se pagherai di più, allora vuol dire che sarai stato ingannato da lui!"


Disse il vecchio diavolo facendogli l'occhiolino. Trovare una guida sarebbe stato sicuramente più sicuro, Lin Ming era d'accordo.


"Eh... voi tre volete davvero andare nella Cresta del Cimitero degli Dei? Al vostro attuale livello andarci sarebbe un suicidio. Non tornereste più!"


Avvertì il vecchio diavolo quando vide Lin Ming e gli altri allontanarsi. Lo aveva fatto solo perché aveva ricevuto delle rune origin di mancia.


Lin Ming disse con noncuranza: "La nostra squadra ha anche alcuni maestri, quindi non devi preoccuparti di noi."


Vedendolo uscire dalla Divina Fortezza Nera, il vecchio diavolo scosse la testa: "Avere delle guardie è inutile. Quella Cresta del Cimitero degli Dei è troppo strana. Ci sono pericoli specifici per ogni persona che entra in quel territorio. A volte anche persone dalla coltivazione elevata moriranno comunque!"


Pericoli specifici per ogni persona?


Lin Ming si fermò per un momento: "Grazie, ora capisco."


Poi lasciò la Divina Fortezza Nera con Xiao Moxian. Il vecchio diavolo scosse la testa mentre li guardava andarsene. Sapeva che giovani come loro non avrebbero ascoltato il suo consiglio.


"Come possono esserci così tante persone che vogliono suicidarsi quest'anno?"


Sproloquiò il vecchio diavolo. In quel momento però Lin Ming e gli altri avevano già lasciato la Divina Fortezza Nera. Avevano intenzione di andare ad ovest a cercare questo Zhou Shiyan.


"Sei sicura di volerci andare?"


Dopo che il Principe dei Mostri Duyu uscì dalla fortezza, non continuò a camminare. Invece fissò con sguardo cupo Xiao Moxian. "Apprendista junior, vuoi davvero andare nella Cresta del Cimitero degli Dei con uno sconosciuto? È un posto estremamente pericoloso, quindi dovresti guardarti le spalle! Sai che hai..."


Il Principe dei Mostri Duyu si fermò all'improvviso. Il suo sguardo malevole si rivolse verso Lin Ming, pieno di intento omicida. Stava parlando apertamente di fronte a lui, senza usare trasmissioni di vera essenza. Era chiaro che fosse stanco di viaggiare con lui.


Lin Ming sapeva quali sarebbero state le ultime parole del Principe dei Mostri Duyu. Si stava riferendo alla sua stirpe della fenice. Possedeva il fisico di una vera Bestia Divina. In passato, nel clan dell'Antica Fenice, una sola goccia di essenza di sangue della fenice era incredibilmente preziosa. Solo per questo si poteva capire quanto fosse prezioso il fisico di Xiao Moxian.


Se qualcuno di malvagio l'avesse catturata, avrebbe potuto sfruttarla. Sia per coltivare, che per usarla come materiale alchemico, uno avrebbe potuto ottenere benefici inestimabili.


"Come può un uomo essere così lamentoso? Se non vuoi andare, allora puoi aspettare in città e aspettare che torniamo."


Xiao Moxian non poteva sopportare sopratutto le persone che continuavano a disturbarla per farle cambiare idea. Durante questo viaggio, il Principe dei Mostri Duyu l'aveva fatto ripetutamente. Ormai era stufa di lui.


Sentendo le parole di Xiao Moxian, il Principe dei Mostri Duyu si infuriò così tanto da poter vomitare sangue, ma non poteva farle cambiare idea. Continuò a guardare male Lin Ming. Se gli sguardi avessero potuto uccidere, Lin Ming sarebbe già morto cento volte.


Il Principe dei Mostri Duyu strinse i denti e alla fine decise di seguirli. Le ferite del vecchio Qing non erano ancora pienamente guarite e, anche se si fosse ripreso, avrebbe dovuto sbarazzarsi della runa tracciante su di lui. Per un po' non avrebbe potuto aiutarli in nessun modo.


Se avesse perso Xiao Moxian e fosse tornato da solo, non avrebbe potuto spiegarsi. Inoltre era preoccupato di lasciarla da sola con Lin Ming. Se fosse accaduto qualcosa tra loro due, l'avrebbe rimpianto per il resto della vita.


<em>'Potrei non incontrare incidenti se mi dirigessi nella Cresta del Cimitero degli Dei. Forse ci potrebbe essere un'opportunità fortunata anche per me.</em>'


Pensò il Principe dei Mostri Duyu, cercando di consolarsi da solo. Seguì Lin Ming e Xiao Moxian, che alla fine arrivarono nella parte occidentale della città. Dopo aver chiesto in giro, trovarono quel Zhou Shiyan di cui aveva parlato il vecchio diavolo.


Zhou Shiyan viveva in una costruzione a tre piani. L'edificio era composto da formazioni costose e nel giardino sul retro erano stati piantati ogni genere di fiori spirituali. Sembrava splendido e raffinato, come se fosse sempre primavera lì.


<em>'Questo Zhou Shiyan è piuttosto ricco.'</em>


Pensò Lin Ming. Nella città del Diavolo Divino, i terreni costavano un occhio della testa. Nella città della Discordia, il prezzo di una casa era sufficiente per fare disperare un comune guerriero al Lord Divino realm, ma nella città del Diavolo Divino era ancora più costoso. Se questo Zhou Shiyan poteva vivere in una dimora relativamente grande, questo dimostrava che era abbastanza capace.


"Sembra che questo Zhou Shiyan sia sufficientemente capace. Se può radunare una ricchezza del genere, probabilmente è grazie alla Cresta del Cimitero degli Dei. Se è davvero familiare con il posto, sia come guida, sia per andare a caccia di tesori, probabilmente ha ottenuto una fortuna facendolo."


Lin Ming entrò nel piccolo edificio. Mentre lo faceva, le formazioni apparirono immediatamente, bloccandolo. Per Lin Ming queste barriere non erano niente di che, ma si comportò con cortesia e aspettò che il padrone di casa uscisse.


Presto un uomo grasso che indossava un abito blu apparì all'entrata. Questo tipo era mezza testa più basso di Lin Ming ed era paffuto, pieno di salute e vitalità. Aveva un doppio mento e degli occhi brillanti mentre guardava Lin Ming e gli altri, pieno di contentezza.


"Siete qui per discutere di affari?"


"Mn. Vogliamo andare nella Cresta del Cimitero degli Dei!" Lin Ming andò dritto al punto.


"Cresta del Cimitero degli Dei? Bene! Sembra che voi piccoletti stiate diventando sempre più coraggiosi. Tre giovani al Divine Transformation realm vogliono andare alla Cresta del Cimitero degli Dei? Beh, lasciate che vi dica subito che vi guiderò soltanto. La vostra sicurezza dipenderà da voi!"


"Capisco." Nonostante Lin Ming avesse una rozza mappa, non sapeva quale sarebbe stata la via più sicura per entrare nella Cresta del Cimitero degli Dei.


"2 milioni di rune origin per ogni persona. Se volete partecipare tutti e tre, allora vi farò uno sconto e vi farò pagare 5 milioni." Il Grasso Zhou stese cinque dita tozze.


"3 milioni, non di più, non di meno." Rispose Lin Ming. Nonostante non gli importasse di pagare 2 milioni di rune origin in più, non voleva passare per stupido. Altrimenti gli altri lo avrebbero trattato come uno sciocco e allora avrebbero potuto provare ad ingannarlo e a condurlo in qualche situazione pericolosa.


"Ahah, sembra che abbia già considerato prima il prezzo." Il Grasso Zhou rise senza il minimo imbarazzo: "Affare fatto!"
                                


                                



