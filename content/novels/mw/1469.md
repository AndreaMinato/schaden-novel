---
weight: 1469
title: Capitolo 1469 – Entrare nella Cresta del Cimitero degli Dei
pubDate: 2025-12-15T08:37:10.382Z
tags:
    - mw
---


<em>Capitolo regolare,
7 in coda (Gatsu), 0/5 donazione</strong></em>
<em>-Schadenfreude</em>


<em>'Naqi, ha deciso anche lui di avventurarsi per la Strada Asura?'</em>


Lin Ming sussultò. Tuttavia incontrarlo non era così assurdo. Nel momento della loro battaglia, Naqi era nel suo periodo migliore per viaggiare per la Strada Asura, così era normale che venisse qui.


Anche Zanna di Drago, Hang Chi e gli altri dovrebbero essere nella Strada Asura, solo che Lin Ming non li aveva ancora incontrati.


Accanto a Naqi c'era un vecchio con gli occhi serrati che però si stavano muovendo rapidamente sotto le sue palpebre, come se stesse usando una qualche tecnica arcana. Lin Ming spalancò gli occhi. Poteva percepire lievemente innumerevoli fili di senso divino diffusi per una distanza di decine di chilometri.


Questo fece provare un po' di paura a Lin Ming. Questo vecchio era un Re del Mondo e vicino a lui c'erano due uomini di mezz'età ad un passo dal diventare Re del Mondo!


<em>'Naqi, si è reso conto che sono qui?'</em>


Lin Ming iniziò a riflettere. Aveva lasciato la sua firma sulla Pietra dell'Imperatore e se anche Naqi fosse passato di lì, allora avrebbe potuto formare quell'associazione.


Nonostante i saggi e gli umani avessero firmato un trattato di pace temporanea che li proibiva di uccidersi a vicenda, c'erano comunque dei limiti; il suo raggio era limitato al Regno Divino. Nella Strada Asura i saggi sarebbero stati liberi di inseguirli e questo non avrebbe comunque violato i termini del trattato, e quindi nessuno si sarebbe dovuto preoccupare del contraccolpo dei loro demoni del cuore.


Se Naqi avesse saputo che era nella città del Diavolo Divino, inevitabilmente avrebbe fatto di tutto per dargli la caccia.


<em>'Forse, solo forse quel vecchio Re del Mondo sta usando qualche tecnica segreta per cercarmi!'</em> Pensò immediatamente Lin Ming.


Mentre il gruppo di Grasso Zhou procedeva, Lin Ming e Naqi si avvicinarono sempre di più l'uno all'altro. Il saggio cavalcava un grosso lupo cornuto e si guardava attorno con un atteggiamento di superiorità.


In effetti era una persona eccezionale in questo ambiente. Solo il signor Zhou da solo era sufficiente per scioccare molte persone.


Naqi scorse con lo sguardo Lin Ming, ma non lo degnò di un'altra occhiata. Si fermò solo su Grasso Zhou per un breve momento per poi ignorare la sua squadra.


Accanto a lui, il signor Zhou era ancora ad occhi chiusi. Occasionalmente avrebbe formato un po' di sigilli con le mani. Questi simboli vorticavano e danzavano nell'aria, sembravano estremamente misteriosi.


Il signor Zhou stava cercando Lin Ming usando l'aura che Lin Ming aveva lasciato nella Pietra dell'Imperatore. L'Arte dell'Individuazione del Mondo era una tecnica segreta che cercava una persona basandosi sull'aura; era un'abilità di tracciamento di alto livello molto più accurata della ricerca ad occhio.


Tuttavia, quando Lin Ming e Naqi si incrociarono, il vecchio continuò a formare simboli con il gesto delle sue mani. Ci fu un lieve scricchiolio mentre questi sigilli sparivano costantemente nel vento.


Dall'inizio alla fine, non aprì gli occhi, né percepì Lin Ming.


Lin Ming rimase calmo come prima. La sua tecnica poteva cambiare il suo aspetto, la sua aura e le fluttuazioni dello spirito; nemmeno un Grande Re del Mondo poteva smascherarlo.


La sola preoccupazione di Lin Ming era che il Principe dei Mostri Duyu lo tradisse, ma fortunatamente non conosceva la sua vera identità. Al momento Duyu era incupito, preoccupato di cosa sarebbe accaduto durante il viaggio per la Cresta del Cimitero degli Dei.


Così, il Principe Imperiale Naqi e il suo gruppo entrarono nella città del Diavolo Divino. Lin Ming e gli altri invece partirono senza nessun problema.


Naqi non si sarebbe mai immaginato di essere passato vicino a Lin Ming.


"Sua Altezza, dove dovremmo dirigerci prima?"


"Andremo nella Divina Fortezza Nera. potrebbero esserci degli indizi lì. Quel Lin Ming, se è davvero entrato nelle Terre Desolate, allora si dev'essere fermato per forza nella città del Diavolo Divino. Dopo essere entrato in città, dovrebbe essere andato nella Divina Fortezza Nera per cercare missioni da completare per ottenere rune divine. Vedremo se potremo trovarlo lì. Se non ci riusciremo, cercheremo tracce di lui."


"Sua Altezza, è davvero astuto!"


Poi, il Principe Imperiale Naqi e il suo gruppo si diresse verso la Divina Fortezza Nera.


Per quanto riguardava Lin Ming e gli altri, non appena lasciarono la città, usarono tutti le loro tecniche di movimento e volarono via con una velocità fulminea!


I dodici viaggiarono per diverso tempo, percorrendo più di 10.000 chilometri. Solo allora Grasso Zhou rallentò.


"Presto arriveremo nella Cresta del Cimitero degli Dei."


Quando Grasso Zhou disse questo, il gruppo atterrò lentamente. Lin Ming guardò avanti. All'orizzonte poteva vedere una catena montuosa nera e tortuosa. Emetteva un'aura antica e solitaria, dandole un aspetto davvero speciale.


Lin Ming scoprì perfino che, più si avvicinava e meno bestie feroci c'erano. Sembrava che le creature temessero di entrare nella Cresta del Cimitero degli Dei, così la evitavano deliberatamente.


"Ehi, Grasso, sai che origini ha la Cresta del Cimitero degli Dei?" Chiese all'improvviso Xiao Moxian, curiosa. Anche molte persone lo guardarono, volevano sapere che storia aveva la catena montuosa. Questa sorta di strano e minaccioso territorio probabilmente non si era formato naturalmente.


Grasso Zhou ridacchiò. Non si arrabbiò, né si irritò per essere stato chiamato così da Xiao Moxian; era un suo soprannome ben conosciuto.


"Non so le origini di questo posto. Ho solo sentito che la Cresta del Cimitero degli Dei è già esistita per oltre dieci miliardi di anni. In quel posto si nascondono molti mali! Una volta che entreremo, dovrete restare vicini a me e non agire di testa vostra. Se morirete lì, allora non potrò fare nulla per aiutarvi."


Grasso Zhou si batté la pancia dopo aver finito di parlare, continuando a fare loro strada camminando come un pinguino.


Dietro di lui c'era Xiao Moxian, che aveva un'espressione rilassata e un po' entusiasta. La sua reazione era in netto contrasto con quella del Principe dei Mostri Duyu. Dal momento in cui il gruppo era partito, era rimasto silenzioso, davvero incupito e avvilito. Aveva la sensazione che in questo gruppo di persone, nonostante non fosse il più debole, era nella fascia più bassa in termini di forza.


Molte di queste persone erano inferiori a lui in quanto a talento, ma la loro coltivazione era superiore. I soli qui che avevano un livello simile al suo erano Lin Ming e Xiao Moxian, ma erano due geni anormali.


Grasso Zhou stava camminando molto lentamente. Quando calò la notte, avevano viaggiato solo per 100-200 chilometri.


Durante questo periodo di tempo, non videro nessuna stranezza. Attorno a loro c'erano solo montagne e pianure spoglie. C'erano pochissime piante e perfino le rocce erano scoperte ed esposte alle intemperie.


"Grasso Zhou, credo che stia camminando troppo lentamente. È passato un intero giorno, ma abbiamo percorso meno di 200 chilometri. Ho sentito che questa Cresta del Cimitero degli Dei si estende per decine di migliaia di chilometri. Se continueremo così, non ci metteremo diversi mesi prima di raggiungere la meta?"


Era stato un giovane saggio a parlare. Stavano camminando così lentamente, eppure, figuriamoci i pericoli di cui parlavano le leggende, non avevano visto nemmeno l'ombra di un mostro. Stavano diventando sempre più stanchi di viaggiare così.


"Vuoi raggiungere la meta? Questa è la Cresta del Cimitero degli Dei! Attraversare diverse chilometri ed uscirne vivi è già una fortuna per te, eppure hai il coraggio di dire che vuoi raggiungere la meta. Sembra che tu sia stanco di vivere!" Disse apertamente Grasso Zhou.


Il saggio si accigliò. Dopo essere stato rimproverato così, inevitabilmente divenne scontento. "Lo dirò cortesemente, ma siamo i tuoi ospiti qui. Se possiamo unirci a questa squadra, significa che nessuno di noi è un comune mortale. Anche quei tre praticanti di arti marziali al Divine Transformation realm hanno delle origini straordinarie. Non credo che ti possa permettere di offendere perfino persone come loro."


"Ehi, di chi stai parlando?" Disse scontenta Xiao Moxian.


In quel momento, a causa della sua tecnica del cambio d'aspetto, Xiao Moxian non sembrava affatto carina, né pura. Il giovane saggio non si bevve la sua recita. Si limitò a sbuffare e non parlò più.


Mentre il gruppo procedeva, Grasso Zhou sembrò contrariare apposta il giovane saggio. Non solo non aumentò il passo, ma rallentò perfino.


Nelle venti ore precedenti avevano attraversato quasi 200 chilometri, ma nelle 8-10 ore dopo, anche se Grasso Zhou li aveva fatti camminare fino all'alba, erano riusciti a percorrere 40-50 chilometri. Questo era un ritmo ancora più lento di quello dei mortali!


Inoltre spesso avrebbe guidato il gruppo lungo una traiettoria curva. Queste deviazioni avrebbero fatto impiegare loro più del doppio del tempo rispetto ad una linea retta. Un praticante di arti marziali ci avrebbe messo un batter d'occhio a coprire questa distanza, ma sotto la guida di Grasso Zhou, si spostavano con la velocità di una lumaca. Questo esasperò molte persone.


"Grasso Zhou, perché stai andando in cerchio? Se continuiamo così non troveremo pietre del Cimitero degli Dei nemmeno tra un anno!"


Il giovane saggio che si era lamentato prima diventò sempre più impaziente. Questa lentezza era davvero oltraggiosa e pensava che questo Grasso Zhou si stesse prendendo gioco di lui. Nonostante chiaramente non ci fossero pericoli, stava camminando in cerchio attorno a delle zone a caso. Chi sapeva se fosse davvero necessario? Sembrava che Grasso Zhou volesse dimostrare di avere una percezione speciale e li stesse conducendo deliberatamente per lunghe deviazioni.


Questo giovane saggio iniziò perfino a sospettare che Grasso Zhou fosse un imbroglione e che si fosse coalizzato con il responsabile della Divina Fortezza Nera per spingere gli sfidanti a spendere soldi. In realtà questo Grasso Zhou era una guida inutile che non sapeva nulla.


"Vi ho fatto fare delle deviazioni per evitare delle possibili zone pericolose. Nonostante non si possa dire che ci siano sicuramente dei pericoli, le possibilità di incontrare delle minacce in quei luoghi è di gran lunga superiore al normale. Meglio prevenire che curare. Andare un po' più lenti è molto meglio che morire."


Spiegò pazientemente Grasso Zhou. Tuttavia il giovane saggio non ci credette minimamente: "Sei il solo che dice che ci sono pericoli. Come sappiamo se sono davvero zone pericolose? Siamo arrivati fin qui e ancora non abbiamo visto nessuna minaccia!"


Grasso Zhou si incupì. Il suo tono divenne gelido: "Una volta che i pericoli della Cresta del Cimitero degli Dei appaiono, spesso ti uccideranno. Se vuoi attirare delle sciagure su di te, non importa, ma non portarci sfortuna."


Le parole di Grasso Zhou contenevano un lieve intento omicida. Il giovane saggio si accigliò, ma non disse altro.
"
Se non mi credi, allora non devi seguirmi affatto. Puoi andare per la tua strada."


Disse freddamente Grasso Zhou per poi continuare in avanti. Il suo passo rimase lento come prima e avrebbe continuato a camminare occasionalmente in cerchio.


Lin Ming seguì Grasso Zhou, sfregandosi il mento. Aveva pensato anche lui che Grasso Zhou stesse collaborando con il vecchio responsabile della Divina Fortezza Nera, ma a giudicare dalla sua aura, poteva sentire che non era affatto una persona semplice.


In breve, preferiva credere in Grasso Zhou. Anche se li avesse imbrogliati, aveva comunque una certa comprensione della Cresta del Cimitero degli Dei, altrimenti sarebbe già morto da tempo prima di poter ingannare così tante persone.


Il giovane saggio fece delle smorfie. Alla fine non partì per conto suo e continuò a seguire Grasso Zhou. Le dicerie riguardo alla Cresta del Cimitero degli Dei erano fin troppo spaventose. Anche se questo Grasso Zhou fosse un misterioso genio della truffa che li stava prendendo in giro, almeno erano rimasti al sicuro finora.
                                


                                



