---
weight: 1474
title: Capitolo 1474 – Maledizione
pubDate: 2025-12-15T08:37:10.383Z
tags:
    - mw
---


<em>Capitolo sponsorizzato, ringraziamo Gatsu!
4 in coda (Gatsu), 0/5 donazione</strong></em>
<em>-Schadenfreude</em>


Le persone talentuose attiravano sempre l'attenzione degli altri. Quando Long Yun aveva visto la forza del gruppo di Lin Ming, immediatamente cercò di diventare loro amici. Lin Ming e il Principe dei Mostri Duyu non erano troppo sconvolgenti, ma Xiao Moxian era stata incredibile.


"Il mio nome è Lin Lanjian." Disse Lin Ming.


"Il mio nome è Ji Xian'er." Xiao Moxian ridacchiò. Aveva dato il suo vero nome.


Il clan della stirpe dell'Empireo Genesi Diabolica era Ji. Il nome di battesimo di Xiao Moxian era Ji Xian'er.


Il nome con cui si presentava di solito era quello che le era stato conferito durante una prova. Xiao Moxian: la piccola fata demoniaca.


Grasso Zhou fece da guida con molta cautela. Tirò fuori una bussola e regolava costantemente la direzione usando arti divinatorie. Era ancora più lento di prima.


Nonostante questo, nessuno se ne lamentò.


Lin Ming rimase in silenzio mentre continuavano a camminare. Si guardò attorno, usando la sua percezione per sondare il campo del dao della cresta interna.


Secondo le leggende, questo campo del dao era stato lasciato dal Maestro della Strada Asura e si era evoluto per miliardi di anni. Mentre Lin Ming osservava l'ambiente attorno, sentì un'aura profonda e sconfinata. Quest'aura formava delle vaghe linee che scorrevano lentamente come fiumi di stelle.


<em>'Queste linee del Grande Dao...'</em>


Lin Ming divenne pensoso. Aveva la sensazione che le linee del Grande Dao fossero un po' familiari, tuttavia non poteva ricordarsi immediatamente dove le aveva viste prima.


<em>'Che sia... la mappa del pendente di giada!'</em>


Lin Ming sussultò. Riversò la sua percezione divina nel suo anello spaziale e iniziò a confrontare le linee nella mappa della giada dell'imperatore con quelle che poteva percepire attorno. Alla fine riuscì a confermare che nel pendente c'era una mappa del campo del dao della cresta!


In altre parole, il maestro della Strada Asura un tempo aveva inciso l'intera mappa del campo del dao in questo pendente!


Quando Lin Ming se ne rese conto, tremò. In tal caso, allora questa giada dell'imperatore era fin troppo preziosa.


Figuriamoci quanto era utile esplorare queste terre, solo i Concetti, le Leggi e ogni sorta di principio nel campo del dao erano più che sufficienti per fare ottenere enormi ispirazioni a Lin Ming.


Mentre continuava ad avanzare insieme a Grasso Zhou, Lin Ming verificò che le linee della mappa corrispondessero davvero con quelle del campo del dao.


Vederela mappa era un conto e sperimentarla personalmente era un altro discorso. Ora che Lin Ming poteva verificare questo campo di forza con ciò che sapeva; la giada dell'imperatore ora poteva permettergli di scoprire ogni sorta di misterioso principio.


Ogni due ore, Lin Ming avrebbe capito sempre di più. Dedicare parte della sua concentrazione a meditare sulla giada dell'imperatore era estremamente pericoloso. Nonostante Lin Ming avesse allenato la legge del Sogno Divino e la sua percezione fosse formidabile, nemmeno lui era un'eccezione.


Tuttavia prepararsi sarebbe stato di gran lunga più utile. Questo gli avrebbe permesso di capire l'essenza della Cresta del Cimitero degli Dei. Era qualcosa con cui il Grasso Zhou non poteva rivaleggiare. Nonostante la guida potesse fargli attraversare questo territorio, poteva farlo grazie alla somma delle esperienze per cui innumerevoli predecessori avevano sacrificato la vita. Il maestro aveva tramandato le sue conoscenze al suo apprendista e questa conoscenza si era accumulata fino ad ora.


Nonostante queste esperienze fossero facili da usare, non potevano spiegare perché la Cresta del Cimitero degli Dei fosse in queste condizioni.


Tutti continuarono a procedere con lentezza e calma. Poi un tornado grigio apparì nel cielo. Il vento ululò e risuonarono i deboli gemiti di fantasmi.


Queste creature erano state formate da ogni sorta di campo di energia che esistevano da miliardi di anni. Potevano essere definite bizzarre e incomprensibili. Perfino un Sacro Lord avrebbe avuto paura di questo tipo di esistenza.


"Ignorateli. Finché non prenderanno l'iniziativa di attaccarci, allora non dovremo perdere tempo con loro. Userò questa Bussola della Rete Celeste per nascondere la nostra vitalità. Questi fantasmi non hanno occhi, né percezione divina; hanno solo l'istinto di divorare ogni forma di vita. Finché non sentiranno la nostra energia vitale, non ci troveranno."


Mentre Grasso Zhou parlava, molti simboli di formazioni iniziarono a girare attorno a loro, avvolgendo tutti quanti.


Era solo un campo di forza sottile che bloccò i fantasmi che si precipitavano verso di loro, cercando di ucciderli.


<em>Wu! Wu! Wu!'</em>


Si sollevarono forti venti e le grida dei fantasmi diventarono sempre più forti. Poi la figura di un re dei fantasmi alto diverse decine di piedi apparì.


Il suo corpo si era già sostanzializzato e aveva i lineamenti facciali di una persona. Nei suoi occhi brillavano due fuochi spirituali; chiaramente aveva una sua intelligenza.


Questa coscienza si era formata divorando le anime di numerosi praticanti di arti marziali. Alla fine questo re dei fantasma si era evoluto uccidendo creature viventi.


"Re dei fantasmi!"


Grasso Zhou si accigliò, aveva uno sguardo solenne. Da quando era entrato nella Cresta del Cimitero degli Dei, era sempre stato cauto e lento, ma aveva sorriso per tutto il tempo. Questa era la prima volta che mostrava un'espressione così truce.


"È una brutta situazione?" Chiesero alcuni usando una trasmissione di vera essenza.


Grasso Zhou annuì. "Sì. Se questo tipo ci scoprirà, allora alcuni di noi moriranno."


Il campo di forza che aveva creato non era invincibile. Se questi fantasmi fossero stati abbastanza potenti, sarebbero stati tutti in pericolo. Questo re dei fantasmi è estremamente difficile da affrontare e probabilmente diversi di loro sarebbero morti in battaglia. Ma l'aspetto più terrificante era che le onde d'urto del loro scontro probabilmente avrebbe attirato altre creature malvagie. Una volta che fosse accaduto, le loro perdite sarebbero state enormi.


Tutti entrarono in piena all'erta. Ogni singolo praticante di arti marziali qui era un individuo straordinario tra i suoi coetanei. Per crescere finora avevano affrontato molte brutali battaglie. Mostrarono tutti espressioni solenni, ma non furono colti dal panico.


Fortunatamente il campo di forza che Grasso Zhou aveva creato era estremamente stabile, nascondendo la forza vitale del gruppo senza rivelare la minima traccia. Il re dei fantasmi non notò affatto la loro esistenza.


I venti neri scomparirono; sembrava che il re dei fantasmi se ne sarebbe andato presto.


Tutti iniziarono a tirare un sospiro di sollievo. Sfuggire allo scontro sarebbe stato il miglior risultato possibile.


Più il Re dei Fantasmi si allontanava, più Grasso Zhou diventava sollevato. Quando fu sul punto di dire a tutti di tornare a muoversi, accadde un cambiamento improvviso!


Una forza misteriosa e invisibile era apparsa all'improvviso, impattando sul campo di forza di Grasso Zhou e facendolo tremare intensamente, come se fosse sul punto di distruggerlo.


Dopo quel colpo, il re dei fantasmi si fermò, come se avesse percepito qualcosa.


"Cosa sta succedendo?!"


Chiese uno sfidante ad un passo dal diventare Sacro Lord, incupendosi.


Grasso Zhou mostrò un'espressione tetra e inquieta.


<em>Bang!</em>


Dopo un altro colpo, il campo di forza divenne ancora più debole. I palmi di Grasso Zhou iniziarono a sudare. Aveva confermato un dato terrificante, che qualcuno li stava attaccando!


Non le creature malvagie della Cresta del Cimitero degli Dei, ma altre persone!


"Cosa sta succedendo!" Anche altre persone avevano scoperto che c'era qualcosa che non andava.


"Una maledizione... questa è una maledizione che noi guide della Cresta del Cimitero degli dei usiamo! Qualcuno sta usando una maledizione segreta per attaccarci!"


Una guida della Cresta del Cimitero degli Dei era un'occupazione estremamente speciale nella città del Diavolo Divino che aveva una lunghissima eredità. I maestri avevano tramandato le loro conoscenze ai loro apprendisti e i loro apprendisti avevano passato le loro eredità ai loro studenti.


Questo includeva ogni sorta di abilità segreta inclusa divinazione, arti geomantiche, formazioni, maledizioni e così via.


Da tempo le guide competevano tra di loro. Cercavano di rubarsi i clienti tra di loro e si sarebbero uccise a vicenda per rubare le informazioni e le eredità degli altri. Avrebbero usato ogni sorta di arte segreta per interferire con le abilità dell'altro. In particolare quando un'altra guida era sotto l'attacco di una creatura malvagia della Cresta del Cimitero degli Dei. Usare tecniche segrete in quei momenti era il metodo più spietato e crudele per sbarazzarsi della competizione!


"Maledizione?! Che tipo di maledizione?!"


Le parole di Grasso Zhou inquietarono tutti. Questa sorta di tecnica era estremamente misteriosa ed era quasi impossibile proteggersi da esse. Finché quest'altra parte avesse individuato la sua aura spirituale, avrebbe potuto attaccarli da lontano. Anche tra i comuni mortali c'erano degli stregoni che avrebbero fatto del male a delle persone infilzando una bambolina vudu, figuriamoci i praticanti di arti marziali.


Normalmente, le maledizioni tra guerrieri dello stesso livello non avrebbero avuto molto effetto. Ma l'aspetto cruciale era che questo attacco aveva colpito Grasso Zhou durante un momento importante.


"Questa maledizione... che siano i Ragni?"


Grasso Zhou impallidì. Tra le guide della Cresta del Cimitero degli Dei, i fratelli Ragni erano un duo famigerato. Erano noti per uccidere gli altri per derubarli e chissà quante guide erano morte a causa loro. Forse uccidevano anche i loro stessi clienti!


"Ragni?" Lin Ming non li aveva mai sentiti nominare. Ora che avevano attaccato, naturalmente gli venne in mente il Principe Imperiale Naqi. Che fosse opera sua?


Ripensandoci, aveva lasciato qualche traccia. Era possibile che Naqi l'avesse inseguito fin lì.


Il problema principale era che Lin Ming non si sarebbe mai aspettato di incontrare Naqi nella città del Diavolo Divino. E ora che se n'era reso conto, non c'era tempo per rimediare a questi errori.


<em>Bang!</em>


Il campo di forza di Grasso Zhou tremò di nuovo con forza, come se fosse sul punto di rompersi.


Il re dei fantasmi aveva già scoperto che c'era qualcosa di strano qui. Aprì la bocca e rilasciò un profondo ruggito spettrale.
                                


                                



