---
weight: 1475
title: Capitolo 1475 – Morte Istantanea
pubDate: 2025-12-15T08:37:10.383Z
tags:
    - mw
---


<em>Capitolo sponsorizzato, ringraziamo Gatsu!
3 in coda (Gatsu), 0/5 donazione</strong></em>
<em>-Schadenfreude</em>


In quel momento, a mille chilometri di distanza, c'erano due giganteschi ragni a terra, uno rosso e uno nero. Erano le bestie da contratto e le cavalcature delle due guide.


E tra di esse, i fratelli del ragno erano seduti a gambe incrociate a mezz'aria. Una sfera cristallina di colore grigio splendeva di fronte a loro, rifletteva chiaramente l'immagine del viso di Grasso Zhou.


"Non pensavo che avreste avuto questo tipo di metodo. Aumenterò la vostra ricompensa."


Il Principe Imperiale Naqi sorrise con soddisfazione dietro i due fratelli. Gli erano stati raccomandati con noncuranza dalla Divina Fortezza Nera, ma dopo che li aveva ingaggiati, erano stati piacevolmente sorpresi dalle loro capacità.


"Eheh, noi fratelli siamo le guide più forti della Cresta del Cimitero degli Dei. Diverse altre guide sono tutte sotto il nostro controllo. Abbiamo già messo dei simboli di tracciamento nei loro corpi." Ragno Rosso ridacchiò con voce roca.


I fratelli del Ragno appartenevano alla razza dei diavoli. In origine primeggiavano in tecniche di tracciamento, maledizioni, veleni e assassinii. Molti anni fa avevano ottenuto una serie di rune che permetteva loro di marchiare le altre guardie e rintracciarle silenziosamente. Una volta che queste guide avessero ottenuto un raro tesoro dalla Cresta del Cimitero degli Dei, le avrebbero uccise per derubarle.


Ora stavano usando questa tecnica di tracciamento per localizzare Grasso Zhou e attaccarlo con una maledizione.


Visto che erano troppo lontani, l'influsso della tecnica non era troppo forte, ma avrebbe avuto un effetto incredibile usata nel momento giusto.


"Abbiamo già esaudito le vostre richieste. Grazie alla nostra interferenza, sarà solo una questione di tempo raggiungerli. Il mio solo timore è che quel gruppo non possa resistere mentre giochiamo con loro e sarà divorato dalle creature malvagie della Cresta del Cimitero degli Dei."


Disse con una lieve nota di disdegno il Ragno Nero.


"Ahah, sarebbe meglio se se quell'uomo potesse essere ucciso direttamente. Non uccidere la donna però. Mi sarà ancora utile."


Il Principe Imperiale rise contento. Dato che aveva interferito, tanto valeva farlo più che poteva. Dopo aver ucciso Lin Ming, avrebbe rapito Xiao Moxian.


Ma doveva essere attento nel non lasciare tracce nel caso le avesse fatto qualcosa. Non poteva permettere che ci fosse nemmeno la minima fuga di notizie, altrimenti l'alleanza tra i saggi e la razza dei mostri del Regno Divino si sarebbe infranta. In tal caso, sarebbe stato difficile per lui sfuggire ad una grave punizione. Inoltre, il suo più grande rivale, il Sacro Figlio di Zaohua, avrebbe colto questa occasione per eliminarlo mente era in una posizione difficile.


Pensando a questo, Naqi si leccò le labbra. Non vedeva l'ora di rendere il suo apprendista senior un cornuto.


"Non sognatevelo nemmeno." Disse all'improvviso una voce fredda.


I fratelli del ragno si accigliarono. Si girarono e guardarono l'uomo vestito di nero. Questo guerriero aveva dei bei lineamenti eleganti. La sua pelle era pallida e le sue pupille doppie brillavano con una luce rosso sangue.


Era Tian Mingzi.


I fratelli del Ragno non osarono rispondere considerando la coltivazione di questa persona. Potevano solo reprimere le loro risposte sarcastiche.


"Conosco molto bene quel tipo. Se credete che una mera maledizione lo ucciderà, allora state fantasticando fin troppo!"


Tian Mingzi non si fece nessuno scrupolo mentre parlava, anche deridendo il Principe Imperiale Naqi. Nonostante il principe non ne fosse contento, evitò di ribattere. Come si diceva, la persona che ti capiva di più non era il tuo amico, ma il tuo nemico, e Tian Mingzi aveva il diritto di parlarne quando si trattava di Lin Ming.


"Non importa se non morirà. Prima li rovineremo. È meglio se potremo fare perdere la forza combattiva a quel grassone che li guida. Finché non avranno più quella guida, perderanno completamente l'orientamento. Sarà facile catturarli tutti allora." Disse con tono cupo il Principe Imperiale.


.....


<em>Kacha!</em>


Una grande sezione del campo di forza che il Grasso Zhou aveva creato fu squarciata. Un vento spettrale sollevò le rocce, ululando verso di loro portando un gemito ululante!


"Oh no!"


Grasso Zhou era in una brutta situazione. Il suo volto paffuto era fradicio di sudore. In quel momento potevano solo combattere!


"State attenti a questo vento. Non è un vento ordinario, ma energia spettrale irrequieta!"


Gridò Grasso Zhou. Ma, mentre parlava, risuonò un grido miserabile mentre il braccio di un guerriero negli stadi intermedi del Lord Divino realm fu toccato da questo vento nero.


In un attimo, il braccio dell'uomo sembrò essere stato tagliato da innumerevoli coltelli. Il sangue schizzò e la carne fu tranciata rapidamente, divorata dai fantasmi. Presto non rimase altro che delle ossa bianche!


"Ahhhhhhh!"


Il praticante di arti marziali gridò per il dolore e il terrore. Gli altri rabbrividirono. Avevano partecipato ad innumerevoli massacri ed erano abituati a vedere delle scene sanguinose, ma questa scena raccapricciante era dieci volte più terrificante di una morte normale!


Qualcuno non riuscì a resistere alla pressione e iniziò a scappare.


"Non fuggite! Se ve ne andate, morirete solo più velocemente!"


Gridò Grasso Zhou, ma fu troppo tardi. Il praticante di arti marziali che era fuggito fu risucchiato immediatamente dai venti neri. I gemiti degli spettri divennero ancora più forti. Il re dei fantasmi avanzò, i suoi artigli si sporsero verso il petto dell'uomo in fuga e risucchiò all'istante la carne e il sangue del suo cuore.


Il guerriero urlò per l'agonia e la paura. In pochi secondi fu ridotto ad un cadavere rinsecchito che poi fu ridotto in polvere e spazzato via dal vento!


"È stato risucchiato completamente!"


Grasso Zhou si accigliò. ora rimanevano solo dieci persone nel gruppo e una di loro era gravemente ferita.


i più deboli tra di loro sbiancarono. Forse sarebbero stati i prossimi a morire.


"Possiamo causare gravi danni a quel re dei fantasmi! Io attaccherò e voi difenderete!"


Ruggì Grasso Zhou. Finché avessero potuto distruggere il re dei fantasmi, allora non ci sarebbe stato bisogno di temere gli altri spettri.


Tutti erano in una situazione critica. Long Yun e Long Yue tirarono fuori due lance draconiche lunghe dieci piedi. Erano armi maestose e ogni loro colpo avrebbero ridotto diversi fantasmi in cenere.


Anche gli altri attaccarono frettolosamente. La persona che attirò di più l'attenzione fu il giovane con le mani avvolte da bende. Menava diversi fendenti con la sua spada nera. Ogni volta che lo faceva, uccideva uno o due fantasmi. Nonostante fosse meno potente dei fratelli del drago, era estremamente veloce e massacrava un numero di nemici non inferiore al loro.


Gli altri erano più deboli ed erano sotto pressione a causa dei venti freddi e cupi.


<em>Huu! Huu!</em>


Grasso Zhou lanciò un amuleto verso il re dei fantasmi, le sue mani erano avvolte da sigilli ardenti.


Allo stesso tempo, il suo corpo paffuto balzò come un coniglio sovrappeso, saltando verso il nemico.


Con un cenno della mano destra, fece apparire un'enorme mannaia. Senza indugi, puntò dritto verso la testa del re dei fantasmi!


<em>Bang!</em>


L'amuleto esplose e il suo bagliore infuocato rallentò per un momento il re dei fantasmi. La mannaia di Grasso Zhou si precipitò verso di lui, troncandogli ogni via di fuga.


Tuttavia non solo il re dei fantasmi non ne fu sorpreso, ma iniziò a ridacchiare con fare crudele. La sua testa orribile si girò verso destra e usò la sua spalla per resistere al colpo!


<em>Crack!</em>


 La luce dorata si irradiò attorno. Una densa placca di armatura nera era apparsa sulla spalla del re dei fantasmi, bloccando il colpo.


Il grande spettro si fermò per un momento per poi stendere un artiglio verso Grasso Zhou.


"Che terrificanti abilità difensive!"


Grasso Zhou volò rapidamente all'indietro. Allo stesso tempo, i fratelli del drago e il giovane basso si precipitarono in avanti. Nonostante fosse la prima volta che combinavano i loro attacchi, si coordinarono tacitamente. Due lance e una spada attaccarono, senza permettere al re dei fantasmi di schivare.


Tuttavia il nemico non cercò affatto di schivare. L'armatura brillò di nuovo e, dopo una serie di tintinnii, ricevette tutti e tre gli attacchi!


Il re dei fantasmi fece solo una lieve smorfia, ma non fu affatto ferito.


"Troppo forte!"


Le espressioni dei tre cambiarono. E in quel momento, un tornado nero li avvolse!


Ci avrebbero messo solo un attimo per liberarsi dalle raffiche, ma il re dei fantasmi non avrebbe dato loro tempo.


Rise sonoramente mentre attaccava!


I suoi artigli freddi brillavano di verde; chiaramente erano velenosi!


Se questo re dei fantasmi li avesse presi, allora sarebbero stati divorati o avvelenati, diventando i suoi compagni!


"Lo bloccheremo, passeremo attraverso questo vento nero!" Gridò Long Yue al giovane basso. Mentre lo faceva, attaccò con la sua lancia. Dovevano guadagnare abbastanza tempo per permettere al loro alleato di distruggere questo vento nero, altrimenti sarebbero stati tutti spacciati.


E mentre Long Yun e Long Yue colpivano con le loro lance, scoprirono che Lin Ming era apparso dietro il re dei fantasmi all'improvviso. Si era teletrasportato direttamente dietro di lui come uno spettro.


Anche lui usava una lancia!


Quest'arma rossa scura era lievemente più corta delle loro armi e sembrava ordinaria.


Un colpo di lancia. La sua luce ululò, puntando dritta verso la schiena del re dei fantasmi!


"Jejejejeje!"


Lo spettro rise sinistramente, non era preoccupato dell'attacco di Lin Ming. Quella strana armatura nera riapparse di nuovo dietro di lui, aveva intenzione di sopportare direttamente il suo colpo!


Allo stesso tempo si ritirò. Non attaccò più i fratelli del drago, ma puntò un artiglio verso la testa di Lin Ming!


"Sta attento!"


Gridarono allarmati i fratelli con la stirpe del drago.


Se Lin Ming avesse continuato ad attaccare con ostinazione e il suo colpo avesse fallito, il re dei fantasmi gli avrebbe fatto esplodere la testa come un'anguria marcia!


Lin Ming era freddo e determinato, non ci fu nessuna esitazione nei suoi movimenti. Aveva attivato le Otto Porte Nascoste e il potere dell'essenza, dell'energia e del divino.


"Tre Essenze in Uno! Potere della tribolazione celeste!"


<em>Bang!</em>


Il potere del fuoco e del fulmine esplose! La tribolazione degli elementi si intrecciò, creando una detonazione terrificante. Sia le fiamme che le saette erano gli elementi più efficaci contro i fantasmi e le creature malvagie, figuriamoci quelli delle tribolazioni celesti!


Un sole sembrò apparire nel mondo, accompagnato da una luce divina accecante. La lancia di Lin Ming trafisse la schiena del re dei fantasmi, squarciando la sua armatura mentre la luce di lancia esplodeva nel suo corpo.


In quell'istante il corpo del re dei fantasmi fu lacerato come un sacco di tela. Il fulmine e il fuoco uscirono dalle sua bocca e da tutto il resto del suo corpo; formando raggi lucenti che lo fecero sembrare un porcospino.


"Uwoooo!"


Il re dei fantasmi gridò per l'agonia. Tuttavia non poté più sopravvivere a questa terrificante raffica di attacchi. Con un forte schiocco, fu ridotto in cenere.


"È-è morto?"


Grasso Zhou strabuzzò gli occhi. Anche i fratelli del drago e il giovane basso erano increduli. Avevano appena combattuto contro il re dei fantasmi e sapevano quanto era terrificante, eppure Lin Ming l'aveva ucciso all'istante?
                                


                                



