---
weight: 1476
title: Capitolo 1476 – Paradiso
pubDate: 2025-12-15T08:37:10.383Z
tags:
    - mw
---


<em>Capitolo sponsorizzato, ringraziamo Gatsu!
2 in coda (Gatsu), 0/5 donazione</strong></em>
<em>-Schadenfreude</em>


I fratelli del drago ora avevano assistito personalmente a quanto erano formidabili le creature malvagie descritte dalle dicerie. Nonostante fossero sicuri di poter lottare a lungo contro il re dei fantasmi e alla fine di esaurire le sue forze, si trovavano nella Cresta del Cimitero degli Dei, una terra piena di pericoli e tribolazioni. Se questa battaglia fosse continuata a lungo, quale altra creatura avrebbero attirato.


Se fosse successo, sicuramente avrebbero subìto gravi perdite. Inoltre, durante la battaglia caotica, alcuni sarebbero stati inseguiti da queste creature spettrali. Si poteva immaginare a che fato sarebbero andate incontro se avessero dovuto separarsi da Grasso Zhou.


Anche se la guida non aveva dei metodi efficaci per uccidere il re dei fantasmi, la sua coltivazione era agli inizi dello stadio di Sacro Lord. Era anche considerato piuttosto forte, con molte abilità complicate. Anche se Grasso Zhou avesse incontrato un debole guerriero negli stadi intermedi, sarebbe riuscito comunque a proteggersi. Tuttavia il re dei fantasmi che non era riuscito ad affrontare era stato ucciso all'istante da Lin Ming!


Un guerriero negli stadi avanzati del Divine Transformation realm che aveva la forza di un Sacro Lord dello stesso grado? Era un salto di due interi livelli!


All'inizio tutti pensavano che fosse Xiao Moxian ad essere l'individuo più straordinario del gruppo di Lin Ming, specialmente in quanto a velocità. Ma sembrava che Lin Ming la superasse di molto.


"Chissà come si è allenato finora. Nonostante abbia il sangue del Drago Azzurro a causa di qualche occasione fortunata, in termini di sangue lo rende solo leggermente migliore rispetto ad un praticante di arti marziali ordinario. È impossibile che il sangue del Drago Azzurro gli abbia permesso di arrivare a questo punto! Anche il mio clan del drago è inferiore a lui..."


Long Yue ebbe difficoltà ad accettarlo. La stirpe di Lin Ming era di gran lunga inferiore alla sua, ma era molto più potente di lei! Il grande divario le fece provare frustrazione.


"Il suo talento non proviene solo dal sangue del Drago Azzurro. Il suo corpo deve contenere qualche segreto, ma è difficile dire cos'è." Rispose rapidamente Long Yun con una trasmissione del suono.


In quel momento Grasso Zhou forzò un sorriso e disse: "Non rimanete lì impalati, siamo ancora nei guai qui..."


"Mm?" Tutti si ripresero dal loro stupore. Ora non era il momento di distrarsi. Non importava quanto fossero anormali Lin Ming e Xiao Moxian, ora la priorità era sistemare i fantasmi il più presto possibile. Ora che il loro re era morto, queste raffiche spettrali non dovrebbero essere più una minaccia, quindi perché Grasso Zhou stava dicendo che erano ancora nei guai?


"Che guai?" Chiese con ansia Long Yun.


Grasso Zhou disse: "I venti spettrali della Cresta del Cimitero degli Dei di solito sono guidati da un re dei fantasmi. Una volta che però muore, le raffiche dovrebbero scomparire, ora però stanno diventando sempre più intense. Questo significa che c'è un altro re dei fantasmi nelle vicinanze o forse un'esistenza ancora superiore, una creatura malvagia potente quanto un Re del Mondo. Non è un'entità che possiamo affrontare!"


Grasso Zhou era la persona più calma e analitica del gruppo. Aveva superato innumerevoli pericoli nella Cresta del Cimitero degli Dei. Nonostante la forza di Lin Ming avesse superato le sue aspettative, non pensava che potesse affrontare un imperatore dei fantasmi.


"Imperatore dei fantasmi, un Re del Mondo?"


Tutti sussultarono. Poi risuonarono dei clangori assordanti. Sembrava il suono di catene che venivano trascinate violentemente per terra. Un'aura terrificante calò dal cielo, facendoli rabbrividire tutti!


Grasso Zhou cambiò drasticamente espressione: "Sbrigatevi e scappate!"


Aveva già capito che la loro battaglia aveva attirato qualche esistenza terrificante!


Se uno avesse perso la protezione di un campo di forza e avesse dovuto affrontare frontalmente le innumerevoli creature malvagie, la potenza di un solo praticante di arti marziali sarebbe stata insufficiente. Con un solo errore, una persona sarebbe potuta perire facilmente!


<em>Rahhh!</em>


Un ruggito terrificante risuonò nel mondo. Per un po' delle raffiche spaventosamente forti si sollevarono attorno. Gli spiriti malvagi ulularono e il praticante di arti marziali con il braccio prosciugato dalle raffiche malefiche fu risucchiato da un tornado.


"Ahhh!"


L'uomo urlò per l'agonia. Il suo corpo esplose in mezzo ai venti violenti, riducendosi ad una pioggia di ossa e sangue!


Quando Grasso Zhou lo vide, non esitò più. Scelse una direzione e si precipitò dritto davanti a sé!


Tutti lo seguirono. Anche Lin Ming mise da parte la sua lancia e scappò. Nonostante fosse formidabile, nemmeno lui avrebbe fatto qualcosa di così rischioso come combattere contro questo imperatore dei fantasmi.


<em>Wuuu!!


Wuuu!!</em>


I venti spettrali fischiavano, rompendo molte grandi rocce. Gli spiriti e i fantasmi si fusero insieme, formando una feroce testa di diavolo che si precipitò verso di loro, aveva intenzione di divorarli!


In questa situazione critica, Grasso Zhou lanciò la sua Bussola della Rete Celeste.


Con un crepitio, brillò un bagliore. La bussola fu distrutta dai venti spettrali e fu ridotta in briciole!


Grasso Zhou provò rimpianto quando lo vide, ma in quel momento non poteva preoccuparsene.


Con un grido bizzarro, attivò la sua tecnica di movimento e si lanciò in avanti a tutta velocità!


Il suo corpo era grasso e rotondo. Si precipitò in avanti come un topo paffuto. Rimaneva vicino al terreno, sfruttando il camuffamento del terreno per fuggire.


Lin Ming e Xiao Moxian contarono sulle loro tecniche di movimento per tenere il passo con la guida. Da dietro, Lin Ming sentì un altro urlo miserabile!


Poi ci fu un'esplosione tonante. Si girò e vide un pilastro di fuoco che sfrecciò nel cielo. Questa era la luce di un guerriero che aveva deciso di autodistruggersi!


Era una persona catturata dalle raffiche dei fantasmi. Non aveva voluto diventare cibo per le raffiche e aveva deciso di farsi esplodere!


Quando un praticante di arti marziali scoppiava, l'attacco risultante sarebbe stato oltre dieci volte più potente del suo colpo più potente. Questa esplosione ostacolò momentaneamente le raffiche spettrali, permettendo agli altri di prendere respiro!


Tuttavia questa opportunità durò solo per uno o due respiri di tempo!


Approfittandosi della situazione, Grasso Zhou strinse i denti e tirò fuori un'altra bussola dall'anello spaziale. Pronunciò velocemente un incantesimo e la lanciò.


La luce brillò. La bussola esplose a mezz'aria, trasformandosi in un nuovo campo di forza.


L'effetto di questo tesoro era di nascondere il più possibile la forza vitale di una persona. Grasso Zhou non si preoccupò dei suoi effetti; continuò a correre a più non posso.


Sotto questo scudo, le otto persone rimanenti continuarono a scappare per diverse centinaia di chilometri. Poi l'ambiente attorno cambiò all'improvviso. Quel mondo cupo e desolato, pieno di sfumature di grigio, si era trasformato in un paradiso primaverile.


Qui c'erano fiori spirituali e sorgenti che sgorgavano. Il cielo era illuminato dalla luce del sole e delle nuvole bianche fluttuavano pacificamente. Sembrava una terra fatata, un'utopia perfetta.


Quando Grasso Zhou entrò in questa terra paradisiaca, si fermò immediatamente, come se fosse rimasto folgorato.


Anche gli altri si bloccarono. Ciascuna decisione della guida era diventata una legge per loro; dovevano seguire ogni suo movimento.


Anche Lin Ming si fermò. Si girò e vide che le raffiche spettrali si erano fermate per un momento, per poi svanire completamente.


"Come... come può essere..."


Chiese con tono debole Long Yun. Dopo essere entrato in questo paradiso, aveva notato che l'espressione di Grasso Zhou era peggiorata.


"Sembra che siamo... in guai ancora peggiori..." Disse accigliato Lin Ming.


Grasso Zhou sorrise con amarezza. Gettò un'occhiata verso Lin Ming dicendo: "Capisci anche tu l'ambiente della Cresta del Cimitero degli Dei?"


Lin Ming scosse la testa: "No, ma ho visto le raffiche spettrali fermarsi ai confini di questo paradiso. Se c'è qualcosa che può farle arretrare, dev'essere qualcosa di ancora più feroce. Inoltre posso sentire che il campo del dao qui... contiene un intento omicida."


Mentre Lin Ming si precipitava in avanti, sembrava averlo fatto ciecamente, ma in realtà aveva percepito in continuazione il campo del dao, verificandolo con il pendente di giada per trovare la via più sicura.


Poteva capire che la situazione attuale superava di gran lunga le capacità di previsione di Grasso Zhou. Contare solo su di lui non sarebbe stato realistico.


"Eheh, hai ragione. Non pensavo che saresti riuscito anche a sentire l'intento omicida del campo del dao. Noi guide chiamiamo questa terra il Paradiso. Le piante qui sono rigogliose e tutto sembra da sogno, sicuro e confortevole. Ma in realtà questa è l'illusione più pericolosa! La Cresta del Cimitero degli Dei è già una trappola mortale. Non dovrebbe crescere nemmeno un filo d'erba qui e tutte le bestie selvatiche si sono estinte.
Tuttavia, quando si arriva a condizioni estreme, l'ambiente chiude il cerchio e torna nelle condizioni originali. Quando una trappola mortale arriva al suo limite più alto, diventa una terra piena di vita! Questo perché troppe creature forti sono morte qui. I loro corpi sono diventati fertilizzante, così hanno nutrito il suolo al punto da poter fare crescere erbe e alberi spirituali così vibranti!"


Le parole di Grasso Zhou lasciarono tutti senza parole, molti sussultarono. Queste terre verdeggianti si erano formate assorbendo il sangue di altre potenti creature!


Più persone morivano qui, più erano potenti e più sarebbero nati fiori splendidi qui!


"Saggio Zhou, per favore sbrigati e trova un modo per tornare nella via di prima! Non voglio più trovare pietre del cimitero degli dei!"


Era stato il Principe dei Mostri Duyu a parlare. Era riuscito a sopravvivere all'ultima catastrofe illeso. Non voleva partecipare alla prova della Cresta del Cimitero degli Dei e il solo motivo per cui era venuto qui era a causa di Lin Ming. Ora che la situazione era andata fuori controllo, inevitabilmente aveva iniziato ad odiarlo profondamente.


"Tornare?" Grasso Zhou sorrise con amarezza. Tirò fuori una bussola rotta. "Per scappare prima ho dovuto rompere questa Bussola della Rete Celeste. Non è più possibile per me divinare la via di ritorno. posso solo contare sulla mia esperienza per cercare la via giusta. Ho al massimo il 20-30% di possibilità di tornare e forse vi condurrò in una zona ancora più pericolosa."


"20-30%?!" Il Principe dei Mostri Duyu sussultò. Strinse i denti: "20-30% è sufficiente. È molto meglio che rimanere qui a morire!"


Il Principe dei Mostri Duyu lanciò un'occhiataccia verso Lin Ming. Era tutto a causa sua!


"Esatto! Provare è sempre meglio che aspettare di morire!"


"Saggio Zhou, proviamo a tornare nella via di prima!"


Fecero da eco diversi praticanti di arti marziali. In quel momento non chiamavano più Zhou Shiyan Grasso, ma Saggio.


La guida sorrise con amarezza e annuì: "Posso provare. Tuttavia non so se avremo successo..."


Mentre parlava, una voce disse: "Non credo che potremo contare su questo. Se tornerai indietro, forse morirai ancora più velocemente."


Tutti si accigliarono sentendolo. Di fronte alla morte, tutti volevano sentire parole di speranza. Quando si voltarono verso chi aveva parlato, scoprirono che era Lin Ming!
                                


                                



