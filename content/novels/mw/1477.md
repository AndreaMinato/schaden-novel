---
weight: 1477
title: Capitolo 1477 – Separarsi
pubDate: 2025-12-15T08:37:10.383Z
tags:
    - mw
---


<em>Capitolo sponsorizzato, ringraziamo Gatsu!
1 in coda (Gatsu), 0/5 donazione</strong></em>
<em>-Schadenfreude</em>


Anche se Lin Ming era forte, queste parole furono fin troppo irritanti per loro, il Principe dei Mostri Duyu ne fu particolarmente irritato.


"Moriremo più velocemente se torneremo indietro? Non stai solo dicendo assurdità? Se non fosse stato per te perché sarei venuto in questo posto maledetto poi?! Se vuoi morire, allora puoi rimanere qui da solo, noi altri torneremo indietro!"


Gridò senza fiato il Principe dei Mostri Duyu, la sua voce stava tremando di rabbia. La sua tolleranza era stata già messa alla prova fino al limite. Anche gli altri praticanti di arti marziali erano scontenti di ciò che aveva detto Lin Ming. Il giovane poteva essere potente, ma la sua comprensione della Cresta del Cimitero degli Dei non era necessariamente superiore agli altri e certamente non aveva l'esperienza necessaria per valutare le situazioni a cui aveva accennato Grasso Zhou. Così le dichiarazioni di Lin Ming erano tutte senza fondamento.


Long Yun esitò per un momento per poi dire: "Fratello Lin, hai detto che saremmo morti più velocemente se tornassimo indietro, perché?"


Lin Ming rispose: "All'entrata alcune persone cercheranno di fermarci. Potrebbero avere un Re del Mondo con loro..."


"Mm?" Queste parole raggelarono tutto il gruppo. Quando Grasso Zhou aveva parlato delle entrate della parte interna, in realtà per loro esisteva un solo accesso e le altre potevano essere considerate delle mere decorazioni per loro. In altre parole, sarebbe stato facile per chiunque fare loro un agguato.


"Perché un Re del Mondo ci darebbe la caccia? Non stai rimuginando un po' troppo?!"


Dissero molti praticanti di arti marziali. Non potevano credere di poter spingere un Re del Mondo ad inseguirli fin qui.


Ma Long Yun si ricordava di ciò che era accaduto. Si girò verso Grasso Zhou e disse: "Saggio Zhou, hai detto che qualcuno ci ha attaccato con una maledizione ed è per questo motivo che il tuo campo di forza si è infranto?"


Grasso Zhou annuì: "Questa tecnica probabilmente è stata opera dei fratelli Ragno. Tra le varie guide della Cresta del Cimitero degli Dei, primeggiano in quanto a maledizioni."


"Perché farebbero una cosa del genere? Provano ostilità nei tuoi confronti? O stanno cercando di ucciderci per derubarci? Non abbiamo nemmeno ottenuto delle pietre del cimitero degli dei."


"Non c'è nessuna ostilità tra di noi!" Grasso Zhou scosse la testa. "Noi guide ci preoccupiamo solo dei nostri affari senza interferire con gli altri!"


"Allora è davvero troppo strano..." Long Yun non poteva capire il motivo dell'attacco.


"Forse qualcuno li ha ingaggiati." Disse all'improvviso Lin Ming.


"Ingaggiati?" Long Yun ne fu sbalordito, poi lo guardò: "Sembra che le tue origini siano ancora più intricate di quanto pensassi..."


Pensandoci attentamente, Lin Ming non era sorpreso da questo tentativo di assassinio e aveva perfino detto che sarebbero morti più velocemente se avessero provato a tornare indietro, come se sapesse già che qualcuno era venuto qui per dargli la caccia. Dal suo tono, sembrava che sapesse già che un Re del Mondo gli stesse facendo un agguato!


In altre parole, la situazione era di gran lunga peggiore di quanto avessero immaginato!


"Conosci le persone che ci stanno dando la caccia?" Chiese Long Yun. Era un giovane intelligente; aveva già intuito la verità.


Tutti guardarono Lin Ming, in attesa della sua risposta.


Lin Ming rimase in silenzio per un breve momento. Poi disse lentamente: "Senza dubbio sono qui per me."


"Cosa?!"


Long Yun e Grasso Zhou riuscirono a mantenere a stento la calma, ma tutti gli altri iniziarono ad arrabbiarsi. Il Principe dei Mostri Duyu in particolare era infuriato.


Avanzò all'improvviso e afferrò Lin Ming per il colletto. "Così sei stato tu a mandarci in questo inferno. Anche se qualcuno ti dà la caccia, non avresti dovuto trascinarci con te! Cosa ti abbiamo fatto di male?!"


Il Principe dei Mostri Duyu era frenetico, quasi sul punto di attaccare. In quel momento però sentì un intenso intento omicida provenire da Lin Ming!


Questo terrificante intento omicida si fissò su di lui, annegandolo in un bagno gelido di disperazione, come se fosse sul punto di morire da un momento all'altro.


Il Principe dei Mostri Duyu scattò all'indietro come se fosse stato morso da un serpente. Lanciò un'occhiataccia cupa verso Lin Ming, leccandosi le labbra mentre stava dicendo: "Che ne dite di attaccarlo insieme e catturarlo. Poi possiamo portarlo dal suo nemico! Se lo faremo, allora potremo scappare da qui sani e salvi."


Disse il Principe dei Mostri Duyu con piacere vendicativo. Pensava che sarebbe a rivoltare tutti contro Lin Ming!


Pensava che Lin Ming fosse fin troppo sciocco. Aveva scelto di avvertire il gruppo anche se facendo così si sarebbe cacciato nei guai. A nessuno piaceva rimanere coinvolto nei problemi degli altri.


"Se desiderate farlo davvero, allora giocherò con voi." Il tono di Lin Ming era indifferente. L'intento omicida nel suo sguardo divenne ancora più intenso mentre guardava il Principe dei Mostri Duyu.


"Calmatevi tutti!"


Gridò Grasso Zhou. Ma pochissimi poterono tranquillizzarsi stavolta. Secondo Grasso Zhou, anche se fossero tornati sani e salvi, alcuni tra loro sarebbero comunque morti.


"Come puoi chiederci di rimanere calmi in un momento come questo? Un Re del Mondo ci sta dando la caccia!"


In qualunque mondo, un Re del Mondo sarebbe stato un'esistenza rara. Erano capaci di controllare un loro dominio.


"Non possiamo più stare con lui. Abbandoniamolo qui e continuiamo per la nostra strada. Se non altro non saremo più attaccati a sorpresa."


Proposero alcuni praticanti di arti marziali.


"Ben detto. Gli stiamo già mostrando una grande tolleranza visto il disastro in cui ci ha cacciati. Se lo portassimo con noi, prima o poi finiremmo con il morire qui!"


Tutti giunsero velocemente a questa opinione. Ascoltandoli, il Principe dei Mostri Duyu sorrise sempre di più. Ora finalmente aveva l'opportunità di spingere Lin Ming in una trappola mortale.


Ai suoi occhi, nella parte interna della cresta c'erano pericoli ovunque. Senza una guida si era spacciati. Anche se Lin Ming era forte, questo era un posto dove anche i Re del Mondo potevano morire.


Da tempo serbava rancore nei suoi confronti e ora finalmente aveva l'occasione di contrattaccare, questo lo riempì fin troppo di gioia. E, nonostante pure lui fosse stato coinvolto, era anche contento che i suoi nemici gli avessero dato la caccia fin qui.


"Fratello Lin, hai proprio un bel coraggio..." Long Yun guardò Lin Ming. "Potevi nasconderlo, perché ne hai parlato?"


Lin Ming lo guardò e disse piano: "Perché lo nasconderei?"


Long Yun ne fu sbalordito, non sapeva cosa dire.


"Eheh! Questo moccioso non sa in che situazione si trova. Ci ha danneggiato così tanto eppure fa finta di essere così retto!"


Disse qualcuno scontento. Lin Ming sogghignò freddamente. Nella Strada Asura, dove vigeva la legge del più forte. Se uno fosse stato coinvolto in un disastro e fosse morto a causa della sua debolezza, non aveva altra scelta se non accettare il suo fato!


Il forte sopravviveva e il debole periva. Questa era la legge della giungla. Un coltivatore ordinario al posto di Lin Ming sarebbe stato catturato, derubato e poi sarebbe potuto solo crollare in ginocchio e implorare pietà.


Ora però gli altri potevano solo insultare Lin Ming.


"Questo... io, spero che tu capisca. Posso solo dire che mi dispiace." Grasso Zhou stese le braccia, il significato dietro le sue parole erano chiare. Avrebbe assecondato le richieste della maggior parte del gruppo. Inoltre portare Lin Ming con loro sarebbe stato davvero fin troppo problematico. Sarebbero stati inseguiti per tutto il tempo. Grasso Zhou non credeva di avere possibilità di sopravvivere se fosse stato inseguito dai fratelli Ragno e un Re del Mondo.


"Scusaci." Disse impotente Long Yun. Long Yue sembrò sul punto di dire qualcosa, ma alla fine rimase in silenzio. Per lei abbandonare un compagno per fuggire non era affatto eroico.


Ma in quel momento Xiao Moxian andò al fianco di Lin Ming. Gli diede una pacca sulla spalla, annuendo mentre diceva con indifferenza: "Ahah, credo che le tue capacità di socializzare siano fin troppo carenti. Non sembra che qualcuno qui voglia aiutarti. Che ne dici se ti farò la grazia di accompagnarti?"


Tutti rimasero scioccati dalla profonda lealtà di Xiao Moxian. Il Principe dei Mostri Duyu sussultò: "Apprendista Junior, che assurdità stai dicendo? Vuoi andare con lui? È un uomo morto che cammina! Se andrai con lui, verrai uccisa!"


Disse con impazienza il Principe dei Mostri Duyu. Cercò di afferrarle la mano, ma fu schivato. "Dico, perché devi sempre stare a brontolare così tanto. Vai dove vuoi e smettila di farti gli affari miei!"


"Apprendista junior, ti sta controllando? Sei ancora lucida? Se andrai con lui, morirai!" Il Principe dei Mostri Duyu sembrò sul punto di impazzire. Finalmente si era distaccato da Lin Ming con così grande difficoltà e ora era pieno di gioia all'idea che sarebbe morto. Aveva fantasticato come sarebbe riuscito a continuare il viaggio per la Strada Asura con Xiao Moxian, sopportando innumerevoli difficoltà, per poi farla innamorare di lui. Ora però Xiao Moxian voleva unirsi a Lin Ming e morire insieme a lui!


Anche Lin Ming ne fu sorpreso. Guardò Xiao Moxian: "Perché vuoi venire con me?"


Xiao Moxian non sapeva che aveva una giada dell'imperatore che portava i segni del campo del dao della Cresta del Cimitero degli Dei. Senza questo fattore, se si fosse separata dal gruppo principale, avrebbe avuto ben poche possibilità di sopravvivere.


 Xiao Moxian schioccò la lingua e rise: "Non mi piace abbandonare i suoi compagni. Inoltre ti devo una vita."


Quando Lin Ming era entrato nelle Terre Desolate, l'aveva salvata. Data questa grazia, era impossibile che Xiao Moxian lo abbandonasse qui da solo. Sarebbe stato davvero un gesto ingrato.


"Non temi di morire?" Lin Ming guardò Xiao Moxian mentre sorrideva mostrando un'espressione contenta.


Doveva ammettere che scegliere di seguirlo, rischiando la vita, era una decisione toccante.


"Ahah, credi che morirò? Smettila di scherzare! Diventerò una Vera Divinità in futuro! Perché perirei in un posto del genere?"


Disse con noncuranza Xiao Moxian. Lin Ming rimase impassibile, ma agli altri, inclusi Grasso Zhou e i fratelli del drago, quasi andò di traverso la saliva.


Diventare una Vera Divinità!


Molti pensavano già che fosse esagerato dire di puntare a diventare un Empireo. Ma raggiungere il livello di una Vera Divinità era inimmaginabile!


Questa ragazzina era folle...


Pensarono tutti. Ma mentre si ricordavano dei movimenti rapidi che Xiao Moxian aveva mostrato mentre superava l'entrata, rimasero senza parole. Se ogni sua altra abilità fosse stata ugualmente sbalorditiva, allora avrebbe davvero avuto l'occasione di diventare una Vera Divinità!


Era semplicemente un talento impareggiabile!


"Apprendista junior!"


Il Principe dei Mostri Duyu era estremamente avvilito. Sapeva che una volta che Xiao Moxian aveva deciso, nulla avrebbe potuto farle cambiare idea; nemmeno l'Empireo Genesi Diabolica faceva eccezione. Per quanto riguarda lui, un mero conoscente di cui non le importava, sarebbe stata una pia illusione sperare di farle cambiare idea.


"È inutile che mi parli. Credo che tu non abbia più intenzione di viaggiare con me, quindi addio. Spero che ci rivedremo una volta che lasceremo questo luogo." Xiao Moxian ridacchiò, sembrava che non si stesse inoltrando nella pericolosa Cresta del Cimitero degli Dei, ma stesse facendo una bella passeggiata in un parco d'autunno.


Il Principe dei Mostri Duyu strinse così tanto i pugni da farsi sanguinare i palmi. Era impossibile per lui continuare a seguire Xiao Moxian. Anche se la desiderava con fervore, non sarebbe andato con lei visto che sapeva che sarebbe andato incontro a morte certa. Per il Principe dei Mostri Duyu, la sua vita era il più prezioso dei tesori!


Il gruppo aveva deciso. Lin Ming e Xiao Moxian si sarebbero divisi dagli altri.


In quel momento però una fragranza si levò dalla prateria. Splendidi petali danzarono nella brezza, fluttuando nel vento. Questa scena delicata normalmente avrebbe fatto sospirare di gioia, ma Grasso Zhou impallidì.


"Oh... oh no!"
                                


                                



