---
weight: 14800
title: Capitolo 1480 – Caccia
pubDate: 2025-12-15T08:37:10.384Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


Nel vasto deserto pieno di miraggi, si levavano dei venti taglienti. La sabbia gialla seppelliva le ossa di bestie bizzarre, dando un aspetto desolato al paesaggio.


Questo luogo sembrava una trappola mortale, ma quando Lin Ming vide questa scena, tirò un sospiro di sollievo. Finalmente erano scappati dal Paradiso in cui erano capitati.


Lin Ming aveva solo una comprensione superficiale delle tracce dei campi del dao grazie al pendente di giada, ma utilizzandola era riuscito ad uscire dal Paradiso. Inoltre, confrontando il terreno con le informazioni sulla mappa, aveva capito ancora di più le indicazioni sul pendente.


"Devo dire... Lin Ming." Xiao Moxian sogghignò con tono giocoso. Non lo aveva chiamato Lin Lanjian.


"Cosa?" Chiese Lin Ming.


"Ah... come mai non reagisci minimamente? Nonostante la tua identità fosse già ovvia, non dovresti mostrare un po' di sorpresa visto che ti ho chiamato per nome?"


Dopo essersi trattenuta per così tanto tempo, finalmente Xiao Moxian aveva potuto rivelare l'identità segreta del giovane. Non vedeva l'ora di osservare la sua reazione sorpresa, quello almeno le avrebbe dato un po' di senso di soddisfazione. Tuttavia la reazione di Lin Ming era fin troppo calma.


Era come fare del proprio meglio per indovinare la soluzione di un enigma e la persona che gliel'aveva presentato ne fosse rimasta indifferente. Questo rese un po' scontenta Xiao Moxian.


"Non lo sapevi da molto tempo? Inoltre... lo sapevo che te ne eri resa conto." Lin Ming sorrise lievemente mentre parlava con tono noncurante.


"Beh, che noia." Xiao Moxian stese le braccia con esasperazione: "Cos'hai intenzione di fare? Non solo un Re del Mondo ti insegue, ma devi anche affrontare la pericolosa Cresta del Cimitero degli Dei, una terra letale. Inoltre il Re del Mondo e il suo gruppo hanno delle guide a fare loro strada, mentre noi non possiamo orientarci minimamente. In questa situazione la nostra morte è certa."


"Se lo sapevi, perché mi seguiresti?" Disse Lin Ming sorridendo.


"Ho detto che ti dovevo una vita e dato che stai rischiando di morire, ti avrei dato una mano, ma... sembri proprio sicuro di te, quindi devi avere un qualche tipo di piano. Perché non me lo dici?"


Lin Ming scosse la testa: "Devo ancora formulare un buon piano. Francamente parlando, la Cresta del Cimitero degli Dei non è troppo minacciosa per me. Il problema più grande è il Re del Mondo che mi sta inseguendo. Ora ciò che devo fare prima è comprendere le caratteristiche specifiche del campo del dao e confrontarle con ciò che so. Se posso familiarizzare con l'ambiente qui, allora potrò controllarlo e passare in vantaggio. Solo allora potrò contendere con il Re del Mondo."


Disse con noncuranza Lin Ming. Xiao Moxian però ne fu sorpresa.


Aveva detto che la Cresta del Cimitero degli Dei non rappresentava una minaccia troppo grande nonostante non avese una guida. Aveva qualcosa su cui poteva contare?


Ciò che scioccò di più Xiao Moxian era che Lin Ming voleva familiarizzare con l'ambiente e usarlo come vantaggio per contendere con un Re del Mondo. Era semplicemente incomprensibile per lei. Se non sapesse la sua identità, Xiao Moxian avrebbe sospettato che fosse qualcuno che aveva ottenuto l'eredità di una guida di una Cresta del Cimitero degli Dei.


Mentre Xiao Moxian era sorpresa, Lin Ming stava sondando il pendente di giada, cercando un posto dove poter nascondersi e prepararsi ad usare tecniche da guerriglia.


Ma in que momento sentì un lieve senso sondarlo per breve tempo.


Questo lo fece sussultare. Nonostante questo tocco fosse incredibilmente vago, il suo intuito non si sbagliava. Qualcuno stava usando una tecnica arcana per trovarlo!


Nella città del Diavolo Divino esistevano innumerevoli praticanti di arti marziali. Finché avessero usato una tecnica per cambiare il loro aspetto, nessuno sarebbe riuscito a trovarli.


Ma ora era nella Cresta del Cimitero degli Dei, una terra dove non c'era nessun altro nel raggio di 10.000 chilometri. Sarebbe stato inevitabilmente trovato. Quest'altra parte chiaramente sapeva cosa gli era accaduto dopo che era entrato nella Cresta del Cimitero degli Dei e lo stava cercando.


"Siamo stati scoperti!"


Lin Ming sussultò. Senza che lo menzionasse, anche Xiao Moxian aveva sentito quella lieve sonda spirituale: "Se qualcuno osa usare imprudentemente una tecnica come quella nella Cresta del Cimitero degli Dei, non deve avere paura delle creature malvagie che potrebbe attirare. Sembra che tu abbia ragione; siamo davvero inseguiti da un Re del Mondo."


Xiao Moxian non poté non sorridere. Erano bloccati in una zona pericolosa e un Re del Mondo stava dando loro la caccia.


"Seguimi."


Lin Ming si girò e usò una tecnica di movimento, precipitandosi in avanti.


.....


In quel momento, a diverse centinaia di chilometri di distanza, il Principe Imperiale Naqi e il suo gruppo erano circondati da un gruppo di fantasmi, stavano combattendo con ferocia!


Con i fratelli del Ragno a guidarli e i campi di forza a nasconderli, Naqi e il suo gruppo si sarebbe potuto avventurare facilmente nelle profondità della Cresta del Cimitero degli Dei ed ottenere ogni sorta di tesoro.


Tuttavia, non appena erano entrati nella zona interna, il signor Zhou e gli altri avevano usato ogni sorta di tecnica di individuazione come l'Arte Spia Celeste, facendoli risaltare come un faro nella notte. Questo aveva attirato tutte le creature malvagie attorno.


"Che rottura!"


Naqi si accigliò mentre distruggeva un diavolo cadavere con l'alabarda. Con due Re del Mondo presenti, non si sentiva minimamente minacciato da questi mostri. Anche così, indubbiamente questo ostacolava il loro viaggio.


In quel momento, accanto a Naqi, Tian Mingzi disse all'improvviso: "Dovremmo dividere il nostro gruppo in due parti."


"Mm?"


Naqi lo guardò.


"È troppo inefficiente cercare così. Se ci dividessimo, saremmo molto più rapidi."


Il loro gruppo aveva due Re del Mondo e le loro tecniche di ricerca si sovrapponevano. Se avessero potuto dividere il gruppo a metà in effetti sarebbe stato molto più veloce il processo.


Naqi e il signor Zhou si scambiarono un'occhiata e poi il secondo disse: "Va bene."


Dato che Tian Mingzi era un Grande Re del Mondo, non aveva bisogno di una guida.


Un Grande Re del Mondo era inferiore solo ad un Empireo. A meno che non si avventurasse nelle poche zone mortali della Cresta del Cimitero degli Dei, nulla qui poteva rappresentare una minaccia per lui.


Naturalmente questo premesso che non entrassero nella Valle della Morte Tragica. Quello era un posto dove sarebbero morti perfino gli Empirei!


TIan MIngzi annuì. Attivò la sua tecnica di movimento e si preparò a volare via.


"Ma... spero di poter lasciare una runa tracciante sul suo corpo. È anche per la sua sicurezza. Che ne dice?"


Il signor Zhou fermò Tian MIngzi proprio quando se ne stava per andare. Una runa tracciante era apparsa sulla punta del suo dito. Questa era una delle rune divine e simboleggiava le leggi della Strada Asura. Una volta che questo simbolo avesse marchiato il suo corpo allora perfino qualcuno al livello di Tian Mingzi non sarebbe riuscito a rimuoverla.


Tian Mingzi si accigliò. Non gli piaceva essere seguito, ma dopo una breve esitazione, annuì.


Il signor Zhou mosse il dito e scagliò la runa verso Tian Mingzi, facendola sprofondare nel suo corpo.


Poi il Grande Re del Mondo non si attardò. Si girò e volò via!


Guardandolo svanire, il Principe Imperiale Naqi disse: "Se ha proposto all'improvviso di separarsi, deve avere qualche motivo per farlo."


Naqi era una persona diffidente e Tian Mingxi era una persona particolarmente abile nel tramare. Sicuramente doveva avere qualche secondo fine.


"Potrebbe aver scoperto qualcosa. Forse desidera esplorare un'occasione fortunata che ha trovato o forse ha scoperto Lin Ming e ha fretta di ucciderlo, così da poter prendere i segreti del suo corpo per sé!"


Naqi arricciò le sopracciglia: "Eppure gliel'hai lasciato fare. Anche un marchio tracciante è inutile, ci vorrà solo un istante per uccidere Lin Ming data la differenza di coltivazione. Allora ruberà tutti i segreti di Lin Ming."


Il signor Zhou disse: "Sua Altezza imperiale, non può ottenere tutto. Lin Ming ha un grande destino e, anche se ci unissimo tutti per attaccarlo, ucciderlo non sarà facile. Anche Tian Mingzi aumenta solo le nostre possibilità di farlo. Se Tian Mingzi potesse davvero ucciderlo, allora anche se prendesse tutti i suoi segreti, otterremmo anche noi dei vantaggi."


"Immagino di sì."


Certamente Naqi sarebbe stato contento di non dover pagare nessun prezzo per uccidere Lin Ming. Naturalmente questo perché non sapeva quali segreti aveva. Se avesse saputo dell'esistenza del Cubo Magico, allora forse perfino il Sovrano dei Saggi Zaohua avrebbe fatto a pezzi la Cresta del Cimitero degli Dei; forse avrebbe iniziato una guerra contro la razza degli spiriti solo per questo motivo.


L'ipotesi del Signor Zhuo era corretta. Sia in quanto a forza che a percezione. Tian Mingzi Lin Ming superava. Anche l'Arte Spia Celeste del Signor Zhou non poteva rivaleggiare con quella di Tian Mingzi.


Un momento fa, Tian Mingzi aveva trovato Lin Ming. Un uomo e una donna che viaggiavano da soli; indubbiamente erano Lin Ming e Xiao Moxian.


Il motivo per cui aveva proposto di dividere il gruppo era perché voleva appropriarsi dei segreti di Lin Ming.


"Lin Ming... il giorno della tua fine è arrivato. Tutto ciò che hai sarà mio!" Gli occhi di Tian Mingzi brillavano con una luce terribile. Aveva aspettato questo giorno da fin troppo tempo!


Desiderava disperatamente di ucciderlo! Quando aveva trovato i due, questa intenzione si era intensificata ancora di più.


Lin Ming rabbrividì e si fermò sul posto: "Non c'è bisogno di continuare a scappare. Il nemico è arrivato ed è molto più veloce di noi..."
                                


                                



