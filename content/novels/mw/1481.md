---
weight: 14810
title: Capitolo 1481 – Incontrare Tian Mingzi
pubDate: 2025-12-15T08:37:10.384Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


"Mm?" Xiao Moxian si fermò. Poco prima aveva sentito anche lei una sensazione potente avvolgerla. Solo da essa, poteva capire che l'altra parte era molto più potente di un ordinario Re del Mondo.


"Anche se hai un grande destino, chi avrebbe pensato che saresti stato così sfortunato. E pensare che siamo stati raggiunti da un Re del Mondo in questo posto maledetto..."


Xiao Moxian tirò fuori una lunga frusta dal suo anello spaziale. Fuggire era inutile ormai. Ora che erano stati individuati dal senso divino di un Re del Mondo, sarebbe stata solo questione di tempo prima che venissero raggiunti.


"Chi ti sta inseguendo?" Chiese Xiao Moxian.


Lin Ming si accigliò: "Pensavo che sarebbe stato il Principe Imperiale Naqi della razza dei saggi, ma... sembra che sia arrivato qualcun altro stavolta."


Mentre il nemico si avvicinava sempre di più, Lin Ming poteva sentirne sempre di più l'aura.


<em>Quello era...</em>


Mentre pensava all'identità di questa persona, le sue pupille si rimpicciolirono. E un momento dopo, le sue previsioni si rivelarono corrette!


Con un bagliore di luce nera, un giovane alto e di bell'aspetto apparì di fronte a Lin Ming e a Xiao Moxian, come se si fosse teletrasportato qui. Indossava un lungo abito e brandiva una spada nera.


Il suo corpo era avvolto da lievi fiamme nere. Il suo sguardo era cupo e le sue doppie pupille erano rosso sangue.


Era Tian Mingzi!


Stavolta stava emanando un'aura densa. I suoi lunghi capelli svolazzavano al vento, facendolo sembrare un demone notturno. Affrontare una persona del genere dava una pressione tremenda.


"Lin Ming... è passato molto tempo dall'ultima volta che ci siamo visti..."


La voce melodiosa dell'uomo conteneva intento omicida, come se provenisse dai nove abissi infernali.


"Così eri davvero tu."


Lin Ming strinse la Lancia del Sangue della Fenice, con fare solenne. La situazione era di gran lunga peggiore rispetto a quanto aveva previsto! Pensava che fosse venuto solo un Re del Mondo, non un Grande Re del Mondo.


"Dieci anni. Ho aspettato questo giorno per dieci anni." Tian Mingzi fluttuò lentamente a terra, atterrando di fronte a Lin Ming e a Xiao Moxian. Scorse con lo sguardo Lin Ming e sorrise diabolicamente: "La tua tecnica di cambio dell'aspetto è meravigliosa, e pensare che può perfino cambiare la tua aura. Sfortunatamente per te, è inutile ormai."


Lo sguardo di Lin Ming divenne tagliente. Il suo viso iniziò a distorcersi e a trasformarsi gradualmente. La sua pelle diventò più delicata e lucida, il suo aspetto molto più bello e delicato, perfino il suo corpo si irrobustì, sembrando ancora più forte.


Anche Xiao Moxian era tornata all'aspetto incantevole di prima, una bellezza che avrebbe causato la rovina di intere nazioni.


"Giovane, sei davvero Ji Xian'er!"


Tian Mingzi guardò Xiao Moxian, facendole alzare le sopracciglia. Certamente riconosceva Tian Mingzi. Questo perché l'uomo proveniva dal Grande Mondo di Genesi Diabolica ed era entrato nel Palazzo Celeste in passato per studiare le loro eredità.


Tuttavia non poteva contare sul debito che Tian Mingzi doveva all'Empireo Genesi Diabolica. Tian Mingzi era già un traditore e ora non aveva più scrupoli. Probabilmente non si sarebbe fatto problemi ad ucciderli entrambi qui.


Xiao Moxian aveva la stirpe della Fenice dell'Oscurità e il suo corpo poteva essere considerato un materiale alchemico di massima qualità. L'efficacia sarebbe stata come divorare una Bestia Divina viva!


"Così sei tu. Perché ci stai dando la caccia?" Chiese freddamente Xiao MOxian.


"Questa questione è fin troppo complessa da spiegare. Ci sono fin troppe ostilità tra noi due. Devo dire di aver aspettato questo giorno per fin troppo tempo! Quindi nulla potrà fermarmi oggi. Signorina Ji, non hai intenzione di rimanere con Lin Ming, vero?"


Xiao Moxian continuò a tenere in silenzio la sua frusta.


"Allora è davvero una sfortuna." Tian Mingzi iniziò ad accarezzare la punta della sua lama, l'intento omicida traboccava dal suo corpo. "Dovresti sapere che affrontarmi sarebbe un suicidio! Tuo nonno mi ha fatto dei favori, così avrei potuto farti sopravvivere, tuttavia... dieci anni fa ho perso una mano e ho subìto un danno tremendo alla mia vitalità del sangue, causando un difetto nel corpo spirituale che ho allenato per così tanto tempo. Ora non posso più diventare un Empireo. Ciò di cui ho bisogno ora è un elisir del sangue di massimo livello per recuperare la mia vitalità persa..."


Mentre parlava, Tian Mingzi rivelò il suo intento omicida. Sembrava una bestia divoratrice di uomini.


Nonostante Xiao Moxian fosse molto coraggiosa, perfino lei rabbrividì. Era difficile per chiunque affrontare direttamente lo sguardo di Tian MIngzi.


Aveva usato un tono così noncurante per dirle che voleva divorarla.


Finora Xiao Moxian aveva incontrato molte persone dalle ambizioni perverse che volevano farsela amica per ottenere dei benefici. Ma la maggior parte di loro voleva ottenere il suo yin primordiale e coltivare in coppia con lei. Pochissimi erano folli come Tian Mingzi!


Tian Mingzi sollevò la sua spada, la sua aura si scatenò. Uno spaventoso campo di forza si fissò su Lin Ming, impedendogli di scappare.


"Lin Ming, non pensavi di avere ancora qualche possibilità di scappare ora, vero? Impiegherò tutte le mie forze per ucciderti e non ti lascerò nessuna possibilità di scappare. Dopo che morirai, erediterò tutta la sua forza e mi aiuterai anche ad esaudire il mio desiderio di raggiungere il picco delle arti marziali. Tu potrai diventare un trampolino di lancio che mi spingerà oltre!"


Mentre parlava, Tian MIngzi si lanciò in avanti. La lunga spada puntò verso la testa del nemico, voleva decapitarlo!


Come aveva detto prima, Tian Mingzi non avrebbe trattenuto la sua forza durante questo colpo. Una spada di luce nera emise un fischio acuto mentre squarciava lo spazio attorno come carta. Sotto la prigione della sua aura, Lin Ming non poteva schivare affatto. Anche se fosse fuggito in campo al mondo, questa lama sarebbe riuscita a seguirlo!


Questo era l'attacco totale di un Grande Re del Mondo, qualcosa con cui Lin Ming non poteva sperare di competere.


Durante questo momento critico, Lin Ming riversò tutta la sua vera essenza nel suo mondo interno.


Energia Origin si scatenò violentemente. Nel momento in cui la spada di Tian Mingzi avanzò, un palazzo di pietra nera lasciò il mondo interno di Lin Ming, vorticando e crescendo rapidamente!


"Mm? Questo è?!"


Tian Mingzi ne fu scioccato. Da questo palazzo poteva sentire un'aura antica e sconfinata, chiaramente era un tesoro straordinario.


Naturalmente, anche se era un tesoro straordinario, Tian Mingzi non pensava che avesse possibilità di fargli del male visto che era un mero guerriero al Divine Transformation realm ad usarlo. Tuttavia, per essere cauto, lo evitò e la luce di spada lo accerchiò, puntando verso di lui!


Mentre la lama stava per decapitare Lin Ming, una luce cupa sfrecciò dal palazzo di pietra nero, coprendo sia Lin Ming che Xiao Moxian.


"Non resistere!"


Disse velocemente a Xiao Moxian con una trasmissione di vera essenza. In realtà, anche senza questo avvertimento, Xiao Moxian si era resa ben conto di cosa stava succedendo. Si rilassò, permettendo che la luce nera la portasse nel palazzo di pietra nera.


Un momento dopo ci fu un'esplosione terrificante. La terra tremò e migliaia di jin di sabbia furono sollevati dall'energia, levando un enorme tsunami!


Lin Ming e Xiao Moxian rimasero storditi per un momento, ma furono protetti dall'impatto di energia dalla luce nera. Poi atterrarono nel palazzo!


<em>Peng!</em>


Con un tonfo soffocato, i due si scontrarono con un muro e rimbalzarono a terra. Lin Ming sentì il sangue ribollire nel suo corpo e stese una mano per stabilizzarsi. Sentì qualcosa di morbido nel suo palmo e poi vide Xiao Moxian sotto di sé.


"Scusa."


Lin Ming si scusò imbarazzato.


"In realtà mi dispiace che tu non abbia tirato fuori prima questo palazzo. Ahi, che dolore!" Xiao Moxian si sfregò la testa. UN momento fa aveva picchiato la testa contro la parete. Fortunatamente aveva la stirpe di una Bestia Divina, altrimenti avrebbe preso un brutto colpo e le sarebbe rimasto un grosso livido.


"Cos'è questo posto?" Chiese Xiao Moxian.


"Questo è il Palazzo Celeste di Primordius." Disse brevemente Lin Ming. Nell'Antico Absiso Demoniaco, Lin Ming aveva ottenuto l'eredità dell'Empireo Primordius. Se non avesse considerato l'intento marziale, allora questo palazzo era assolutamente il tesoro più prezioso che l'empireo gli aveva lasciato! Finché fosse entrato qui, allora qualsiasi praticanti di arti marziali al di sotto dello stadio di Empireo non sarebbe riuscito ad entrare. Naturalmente questo premesso che il palazzo avesse abbastanza energia.


"Il palazzo celeste di Primordius?"


Xiao Moxian sussultò. Prima che potesse rispondere, il palazzo tremò violentemente. Xiao Moxian perse l'equilibrio e incapace di stabilizzarsi, non riuscì a trattenersi dal gridare mentre barcollava.


"Tian Mingzi ci sta attaccando."


Lin Ming evocò le immagini di ciò che stava accadendo all'esterno.


Al di fuori, Tian Mingzi stava brandendo la spada con entrambe le mani e stava attaccando. Tuttavia questa raffica di attacchi stava facendo solo tremare l'artefatto. Rompere le sue mura esterne era impossibile!


"Cos'è questo palazzo?!"


Dise con tono cupo Tian Mingzi. Aveva pensato di poter uccidere Lin Ming, ma ora la situazione era cambiata all'ultimo momento. La preda alla sua portata era scappata all'ultimo momento!


"Questo palazzo è protetto dalle formazioni, non posso superarle..." Tian Mingzi si accigliò. Questa struttura sicuramente era stata raffinata da un Empireo, e di un Empireo al picco del suo livello, altrimenti non sarebbe stata così solida!


"È davvero l'Empireo Primordius!" Quando Tian Mingzi osservò il palazzo di pietra nera, poteva sentire l'aura dell'universo primordiale. Aveva letto molti antichi testi. Date le informazioni che aveva appreso, sospettava che il supremo esperto che era morto nel pianeta Sky Spill fosse l'Empireo Primordius e ora aveva confermato i suoi sospetti.


"Le voci dicevano che l'Empireo Primordius controllasse un segreto scioccante, qualcosa che ha allarmato perfino la razza dei saggi. Ora questo segreto probabilmente è caduto nelle mani di Lin Ming. Se lo otterrò, potrò ottenere una grande gloria in una sola volta!"


Mentre ci pensava, Tian Mingzi diventò sempre più entusiasta.


Nonostante Lin Ming fose nascosto nel Palazzo Celeste Primordiale, il Grande Re del Mondo non era affatto preoccupato. La struttura contava sulle formazioni per proteggersi, ma queste barriere richiedevano una quantità di energia astronomica. Finché avesse continuato ad attaccare e avesse esaurito l'energia del palazzo, allora catturare Lin Ming sarebbe stta solo una questione di tempo.


Pensando a questo, Tian Mingzi evocò tutta la sua vera essenza e si preparò ad attaccare ancora. In quel momento però il palazzo tremò e un momento dopo si trasformò in un raggio di luce, sfrecciando all'orizzonte come una meteora dalla velocità incredibile.


"Cosa?!"


Tian Mingzi quasi si morse la lingua. Questo palazzo poteva volare, e lo faceva così velocemente!


"Dannazione! Se continua ad inoltrarsi nella Cresta del Cimitero degli Dei, allora dovrò affrontare dei rischi considerevoli e volerlo prendere sarà ancora più difficile!"
                                


                                



