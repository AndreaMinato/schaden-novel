---
weight: 14820
title: Capitolo 1482 – Puntare il Tutto per Tutto
pubDate: 2025-12-15T08:37:10.384Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


Sopra il terreno desolato, un palazzo di pietra nera volava con una velocità incredibile. Era così rapido da creare terrificanti onde soniche. Questa scena naturalmente destò l'attenzione di numerosi spiriti malvagi. Con un ruggito, decine di loro si levarono al cielo, lanciandosi verso il palazzo di pietra nero!


Lin Ming rimase indifferente quando li vide. La sua mente era connessa con il Portale di Primordius mentre gettava un'enorme quantità di cristalli del sole viola nella sua formazione, attivandola a tutta forza. La velocità del Palazzo di Primordius divenne ancora più terrificante. Con una forte esplosione, gli spettri furono schiacciati dalla struttura!


"Wow, forte!" Xiao Moxian batté contenta le mani con sorpresa, mentre guardava l'enorme slancio del palazzo. "Se avevi un tesoro del genere, perché non l'hai tirato fuori prima? Hai aspettato che Tian Mingzi ci inseguisse e ora sono capitata in una situazione imbarazzante per questo."


Lin Ming disse: "Ho aspettato che il nemico arrivasse perché volevo vedere chi mi stava dando la caccia e confermare le mie ipotesi."


All'inizio Lin Ming pensava che la persona che lo stava inseguendo fosse il Principe Imperiale Naqi, ma non si sarebbe mai immaginato che fosse Tian Mingzi. Sembrava che il Grande Re del Mondo fosse uno degli aiutanti ingaggiati dal Principe Imperiale. Poi si erano divisi per dargli la caccia. Tian Mingzi era partito da solo, mentre Naqi e i fratelli del Ragno erano andati a fare un agguato a Grasso Zhou.


"Palazzo Celeste di Primordius... Questo palazzo è stato raffinato dall'Empireo Primordius?" Xiao Moxian conosceva la storia del Regno Divino. Solo sentendo il nome della struttura, si era ricordata subito dell'Empireo Primordius.


"Mn, esatto."


"Non c'è da meravigliarsi, così era opera dell'Empireo Primordius, non c'è da meravigliarsi che questo palazzo sia così potente. Temo che nemmeno mio nonno possa raffinare una costruzione del genere!"


L'Empireo Genesi Diabolica era famoso per le sue tecniche demoniache impareggiabili, ma era di gran lunga inferiore in quanto a raffinare artefatti e a creare formazioni rispetto all'Empireo Primordius.


L'Empireo Primordius era un esperto delle leggi primordiali. Usava l'energia e il campo di forza primordiali per creare una formazione, e poi aveva utilizzato la tavola di pietra come centro di questa formazione. Nessuno nell'intero Regno Divino era capace di compiere un'opera del genere.


Per quanto riguardava le tecniche di raffinazione, i materiali che l'Empireo aveva usato spesso risalivano alla formazione dell'universo. Le pietre del caos che si erano formate durante l'evoluzione dell'universo erano materiali che potevano essere trovati solo per un colpo di fortuna. E il Palazzo di Primordius stesso era stato creato usando un'enorme quantità di questo tipo di rocce divine. Quindi il palazzo di Primordius poteva essere definito un tesoro impareggiabile nell'intero Regno Divino.


<em>Crack!</em>


Con un'esplosione, il palazzo tremò di nuovo, come se avesse impattato contro qualcosa. Lin Ming e XIao Moxian si erano quasi scontrati l'uno contro l'altro.


"Cosa sta succedendo?" Chiese Xiao Moxian, sorpresa.


"Abbiamo colpito un campo di forza!" Lin Ming si accigliò, Esaminò la giada dell'imperatore e scoprì di essere appena andato nella direzione sbagliata.


Stava seguendo le linee della mappa per avanzare ed evitare gli strati sconfinati di intento omicida del campo del dao, tuttavia doveva ancora comprendere e chiarificare il significato dietro questi tratti e il palazzo di Primordius stava volando troppo velocemente. Lin Ming non aveva avuto il tempo di analizzare con cautela il percorso, così era impattato in un campo di forza.


<em>Peng!</em>


La violenta collisione aveva fatto esplodere diverse centinaia di cristalli del sole viola. Erano perfino apparse delle fessure nelle otto giade dei nove soli centrali nella formazione.


"Tsk!" Lin Ming si accigliò e guardò le giade dei nove soli. Era vero che il palazzo di Primordius era formidabile, ma non poteva esserlo da solo.


Se ci fosse stato un Empireo a guidarlo, allora avrebbe potuto sfruttarlo facilmente. Tuttavia la coltivazione di Lin Ming era un fattore limitante che non gli permetteva di attivare tutte le abilità del tesro. Così, per usarle, doveva trarre supporto da fonti esterne.


Il motivo per cui il Palazzo Celeste di Primordius poteva volare così velocemente era perché stava bruciando cristalli del sole viola e giade dei nove soli con noncuranza. A Lin Ming non importava di bruciarli, ma aveva un numero limitato di giade dei nove soli. Una volta che le avesse consumate, il palazzo avrebbe avuto molto meno carburante.


Questo era un altro motivo per cui Lin Ming non aveva tirato fuori il palazzo di Primordius fin dall'inizio. Questo era un asso nella manica a cui non avrebbe ricorso se non fino all'ultimo.


"Uh... quante giade dei nove soli hai?" Xiao Moxian alzò le sopracciglia mentre guardava le pietre piene di fessure al centro della formazione.


Una sola giada dei nove soli valeva un biliardo di pietre del sole viola!


Quando il palazzo di Primordius volava normalmente, non richiedeva molta energia, ma nella Cresta del Cimitero degli Dei aveva dovuto superare diversi campi di forza, creature malvagie e anche resistere agli attacchi di Tian Mingzi; l'energia necessaria per farlo era quasi inimmaginabile.


Con una serie di crepitii, le giade dei nove soli furono ridotte in polvere.


Questo ritmo di consumo era fin troppo sconvolgente.


Lin Ming fece un cenno e rimpiazzò giade dei nove soli. Allo stesso tempo, lanciò un'enorme numero di cristalli del sole viola vicino ad esse, bruciandole per dare energia alla formazione.


"Hai delle giade dei nove soli?" Lin Ming gettò un'occhiata verso Xiao Moxian.


"Sì."


"Tirale fuori." Disse teso Lin Ming.


Xiao Moxian ubbidì; ne aveva circa venti in totale. Lin Ming tirò fuori anche una base quadrata dove riponeva le giade dei nove soli. Solo questo contenitore valeva diverse centinaia di giade dei nove soli! Questo era un altro dei tesori che Lin Ming aveva ereditato dal palazzo di Primordius. La usava per contenere l'essenza della perla primordiale.


"Hai un pezzo così grosso di giada dei nove soli?" Xiao Moxian fu sorpresa dal contenitore. Era fin troppo lussuoso!


Che opportunità fortunata aveva ottenuto per diventare così ricco?


Lin Ming disse: "Queste giade dei nove soli possono sostenerci per molto tempo, ma se venissimo attaccati in continuazione da Tian Mingzi, allora bruceranno in metà giornata! In altre parole, moriremo assolutamente se Tian Mingzi ci raggiungerà."


Lin Ming aveva analizzato rapidamente la situazione. Anche se Tian Mingzi avesse creato un campo di forza, non sarebbe riuscito comunque ad intrappolare il Palazzo di Primordius. Ma attraversare le sue barriere avrebbe richiesto un'enorme quantità di energia e il palazzo di Primordius non avrebbe potuto continuare a farlo all'infinito.


"Allora cosa possiamo fare? Non possiamo continuare a scappare. Se continueremo così, prima o poi esauriremo la nostra energia."


Xiao Moxian non aveva bisogno di sondare l'ambiente attorno per sapere che Tian Mingzi li stava ancora inseguendo.


Volare rapidamente per la Cresta del Cimitero degli Dei era già un suicidio, qualcosa che nemmeno un Grande Re del Mondo avrebbe fatto. Ma il Palazzo di Primordius stava volando apertamente. Creature malvagie, spiriti pieni di risentimento, fantasmi o altre entità sarebbero state ridotte in polvere una volta che avessero attaccato.


Era anche per questo che il palazzo di Primordius consumava un'enorme quantità di energia, inoltre dava anche tregua a Tian Mingzi. Dato che non doveva affrontare gli attacchi di queste creature, poteva volare in modo molto più rilassato.


Continuando così, Tian Mingzi avrebbe potuto aspettare che il suo nemico si stancasse per poi ucciderlo.


"Ho un'idea..." Lin Ming fece un respiro profondo, per poi dire con tono cupo: "Se vogliamo seminarlo, allora c'è un solo posto per farlo. È un luogo dove nemmeno lui oserebbe entrare... ed è anche dove dobbiamo andare!"


"Stai dicendo..." Xiao Moxian rabbrividì. Nonostante ci fossero molti luoghi terrificanti nella Cresta del Cimitero degli Dei dove potevano morire anche Grandi Re del Mondo, erano solo più rischiosi. In realtà non era probabile che perissero; non sarebbe stato sufficiente per spaventare un Grande Re del Mondo.


Se c'era un posto in cui nemmeno Tian Mingzi sarebbe entrato, allora sarebbe stata... la Valle della Morte Tragica!"


"Non starai dicendo che vuoi entrare nella Valle della Morte Tragica, vero?!" Anche se XIao Moxian era davvero coraggiosa, impallidì al solo pensiero.


"Sì!"


Xiao Moxian sussultò: "Entreremo davvero nella Valle della Morte Tragica? Le leggende dicono che nemmeno gli Empirei riescono ad uscirne, lo sai? Se entreremo, non riusciremo più ad uscirne?"


"Ho qualche vantaggio dalla mia parte. Dobbiamo puntare il tutto per tutto su questo!"


Lin Ming aveva già confermato che il Deposito Divino delle Terre Desolate era nella Valle della Morte Tragica.


In tal caso, prima o poi ci sarebbe dovuto andare. Era sicuro che il maestro della Strada Asura avesse avuto un motivo per avergli dato il pendente di giada; non doveva essere una trappola.


Anche se la Valle della Morte Tragica era pericolosa, non sarebbe dovuta essere un vicolo cieco!


Con un'opportunità fortunata del genere, certamente Lin Ming non si sarebbe arreso. E ora Tian Mingzi lo stava inseguendo, questo lo aveva costretto a cambiare i suoi piani in anticipo ed entrare nella valle ora!


"Lin Ming, proprio non ti capisco. Sembra che tu sappia qualcosa della Cresta del Cimitero degli Dei...." Più Xiao Moxian stava accanto a Lin Ming, più sentiva che era avvolto dal mistero. Era pieno di enigmi.


Lin Ming era sicuro perfino di poter tornare da un luogo dove erano morti degli Empirei; era semplicemente incredibile. Ma Xiao Moxian non lo trovò troppo assurdo. Lin Ming era sempre stato capace di creare miracoli.


"Va bene. Se sei così sicuro di te, allora ti accompagnerò!"
                                


                                



