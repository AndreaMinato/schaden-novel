---
weight: 14840
title: Capitolo 1484 – Ossa
pubDate: 2025-12-15T08:37:10.385Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


Il Palazzo di Primordius volava pacificamente nella Valle della Morte Tragica, senza più consumare una grande quantità di energia. Questo dimostrava che non c'era quasi nessun pericolo lì al momento.


"Non avrei mai pensato che la leggendaria Valle della Morte Tragica, la terra più pericolosa in assoluto, sarebbe stata così tranquilla." Lin Ming sondò ripetutamente l'ambiente attorno. Dopo aver determinato che non c'erano creature malvagie, si girò verso Xiao Moxian e disse: "Andiamo fuori a dare un'occhiata. Sembra che Tian Mingzi non ci abbia seguito."


Uno dei motivi per cui Lin Ming era entrato nella Valle della Morte Tragica era per cercare il Deposito Divino delle Terre Desolate. Non poteva rimanere rintanato nel Palazzo di Primordius per sempre, altrimenti non avrebbe trovato nulla.


"Va bene."


Xiao Moxian annuì. Di fronte questa leggendaria trappola mortale, anche la sua espressione era solenne.


La Valle della Morte Tragica era piena di assoluta oscurità. Le tenebre divoravano ogni fonte di luce e perfino coltivatori di livello elevato avrebbero avuto difficoltà a vedere qualcosa. Potevano solo usare la loro percezione per sondare i dintorni.


Lin Ming confermò che non c'erano altri pericoli attorno a lui e poi accese una fiammella. La debole luce si irradiò attorno, illuminando l'ambiente.


Lin Ming e Xiao Moxian videro un mondo cupo e devastato.


La Valle della Morte Tragica era sorprendentemente ampia. Dall'esterno, sembrava ampia solo centomila piedi, ma dopo esserci entrati, scoprirono che si espandeva per decine di chilometri.


Questa vasta caverna era segnata da diversi tipi di traccia del passato.


Armi distrutte, armature danneggiate, rocce chiazzate e anche... resti di ossa!


La Valle della Morte Tragica era un cimitero di ossa!


Molte ossa ormai erano state logorate dal tempo. Se uno le avesse calpestate per sbaglio, sarebbero state ridotte in polvere!


Alcuni posti era cosparsi così tanto di polvere d'ossa che passandoci avrebbe lasciato delle impronte.


"Che scena. Miliardi di anni è un periodo di tempo fin troppo lungo. Queste ossa non posso sopportare il passaggio degli anni e perfino un Empireo può vivere solo per 100 milioni di anni. Dopo altri cento milioni di anni dopo, il suo corpo alla fine si decomporrà..."


Xiao Moxian sospirò. In quel momento, Lin Ming si accovacciò e raccolse una lancia rotta.


L'arma era nera come la pece ed era spezzata a metà. L'asta era friabile, ma mentre la tocca, Lin Ming poteva ancora sentire il suo terrificante intento omicida.


"È fatta da legno divino ed è stata infusa da ogni sorta di potere sovrannaturale. Anche così, è marcita. Hai detto miliardi di anni, ma forse... è un periodo di tempo ancora più lungo."


 Lin Ming l'aveva detto piano, ma Xiao Moxian rabbrividì. Ancora più tempo?


"Non hai scoperto che lo spazio e il tempo qui sono diversi da quelli del mondo esterno?" Disse Lin Ming.


Xiao Moxian ripensò a ciò che era accaduto e si rese conto che era vero.


Questa Valle della Morte Tragica era dotata di una bizzarra forza gravitazionale che risucchiava perfino lo spazio e il tempo, modificando il loro flusso.


La valle di diverse decine di migliaia in realtà si espandeva per decine di chilometri.


Il tempo scorreva molto più velocemente.


"In effetti è diverso. Il flusso del tempo qui dovrebbe essere aumentato di dieci volte rispetto al mondo esterno." Valutò Xiao Moxian dopo aver chiuso gli occhi per un momento.


In realtà, in quanto alle leggi dello spazio e del tempo, nonostante Lin Ming fosse già straordinario sotto questi aspetti, era comunque inferiore in confronto a Xiao Moxian, un genio mostruoso in quanto a comprensione. Ma il motivo per cui Lin Ming era stato il primo a notare questa differenza era perché la Valle della Morte Tragica era simile ad un buco nero, e questo gli aveva permesso velocemente di associare le due idee.


Il seme del buco nero dell'Arte di Sigillo Divino, grazie alla sua potente forza gravitazionale, poteva comprimere lo spazio e il tempo all'infinito diventando un blocco permanente.


"Di dieci volte, allora... questi scheletri devono essere di decine di miliardi di anni?" Xiao Moxian rimase scioccata quando giunse a questa conclusione.


In effetti era difficile risalire alla storia della Strada Asura. Questo piano poteva avere almeno dieci miliardi di anni. Se fosse stato così, allora queste ossa potevano essere qui da cento miliardi di anni!


Che sorta di concetto era? Xiao Moxian aveva difficoltà ad immaginarselo. Figuriamoci questi scheletri, anche una dimensione sconfinata e dei corpi celesti sarebbero decaduti durante questo arco di tempo.


"Che posto terrificante." Mormorò tra sé e sé Xiao Moxian. Aveva la sensazione che la Valle della Morte Tragica fosse l'annale della Strada Asura e che queste ossa fossero le scritte al suo interno.


Mentre Xiao Moxian era sbalordita, Lin Ming aveva chiuso gli occhi, sembrava aver percepito qualcosa. In quel momento si era accertato di uno strano fenomeno.


"Ji Xian'er, hai scoperto che, nonostante il flusso del tempo sia accelerato, le leggi non sono deformate affatto?"


Normalmente la velocità del tempo poteva essere cambiata liberamente. Un Empireo avrebbe potuto creare un incantesimo che poteva accelerare il tempo ad tasso 1000 a 1.


Ma, più si modificava il flusso del tempo e più le leggi si sarebbero deformate, rendendo quasi impossibile coltivare.


Nella Valle della Morte Tragica però non avveniva.


Coltivare e meditare sulle leggi qui sarebbe stato quasi come farlo all'esterno.


Se uno si fosse allenato qui per dieci anni, sarebbe trascorso solo un anno fuori!


"Davvero?!"


"Sì. Sfortunatamente l'energia Origin qui è poca, così allenarsi richiederebbe un'enorme quantità di giade dei nove soli. Il Maestro della Strada Asura ha davvero delle risorse incredibili. E pensare che ha costruito un posto del genere..."


Lin Ming sospirò con emozione. Xiao Moxian era stata entusiasmata dalla scoperta. Disse: "Allora dovremmo iniziare a coltivare ora?"


"Non c'è fretta. Dovremmo indagare sulla situazione nella Valle della Morte Tragica prima. Altrimenti, non importa quanto diventeremo forti, sarà tutto sprecato se non potremo andarcene."


Le parole di Lin Ming furono come una secchiata d'acqua fredda su Xiao Moxian. Il suo entusiasmo si spense.


Lin Ming aveva ragione. Se non avessero potuto lasciare questo luogo, allora sarebbe stato tutto invano.


Lin Ming e Xiao Moxian continuò ad avanzare. Poi, videro dei caratteri su una roccia sporgente.


"Empireo Viola. Presto morirò. Prima di perire, mi avventurerò nella Valle del Drago Rosso, cercando le reliquie del Dio della Creazione, sbirciando il limite delle arti marziali e svelando gli arcani della storia!"


Quando Lin Ming e Xiao Moxian videro queste scritte, mostrarono sguardi scioccati e pieni di timore reverenziale. Nella Strada Asura, la Valle della Morte Tragica era riconosciuta come una zona proibita da cui nemmeno un Empireo poteva riemergere. Tuttavia molti avevano questionato la validità di queste dicerie e si erano chiesti se fossero esagerate. Ora potevano capire dalle parole incise su questa pietra che le voci non erano affatto esagerate!


"Empireo Viola, mi chiedo che tipo di persona fosse e a che livello era. Il motivo per cui è entrato nella Valle della Morte Tragica al termine della sua vita probabilmente è perché non era sicuro di poterne uscire una volta entrato. Prima di morire, ha fatto il suo ultimo viaggio nella speranza di scorgere i limiti della via marziale." Mentre Xiao Moxian parlava, c'era un po' di paura nel suo tono. Se nemmeno un Empireo era sicuro di poter uscire dalla Valle della Morte Tragica ed era venuto qui solo poco prima di morire, allora come avrebbero fatto due praticanti di arti marziali al Divine Transformation realm come loro?


In quel momento, anche se Xiao Moxian aveva fiducia in Lin Ming, non poté non provare paura.


"Valle del Drago Rosso, dovrebbe essere il vero nome della Valle della Morte Tragica. Visto che questa valle è esistita per troppo tempo e innumerevoli persone sono morte qui, alla fine è stata chiamata diversamente dalle persone di quest'era. Per quanto riguarda il Dio della Creazione, dovrebbe riferirsi al Maestro della Strada Asura."


"Andiamo avanti."


Lin Ming avanzò insieme a Xiao Moxian. Più si avventuravano all'interno della valle, meno scheletri vedevano. Questi resti erano molto diversi da quelli di prima. Brillavano di luce cristallina come se fossero fatti di giada bianca, Era ovvio che non fossero morti da troppo tempo.


<em>'Forse c' qualcosa di prezioso qui.'</em>


Pensò Lin Ming e con un cenno raccolse diversi anelli spaziali. Questi oggetti erano ancora utilizzati. Dopo aver esplorato lo spazio al loro interno, li lasciò cadere a terra. Lin Ming era rimasto lievemente deluso dai tesori all'interno. La maggior parte aveva perso il loro bagliore divino e non erano più efficaci.


Xiao Moxian disse: "Strano. Anche se il flusso di tempo qui è dieci volte più veloce, gli strumenti magici non sarebbero dovuti deperire così tanto. Negli ultimi duemila anni dovrebbero essere morte molti esperti qui. I loro tesori dovrebbero essere interi."


Anche Lin Ming stava pensando alla stessa cosa. Il giovane esaminò con attenzione i dintorni e scosse la testa: "Sono davvero deperiti fin troppo velocemente, con un ritmo innaturale. Forse non è qualcosa di così semplice come il passare del tempo, ma la loro energia Origin è stata risucchiata dalla formazione della Valle della Morte Tragica."


Anche la Valle della Morte Tragica aveva una formazione e ogni formazione richiedeva energia per attivarsi. Oltre ad assorbire energia dall'esterno, la prendeva anche dalle armi magiche e dalle pillole rimaste in quest'area.


"Hai ragione. Qualche forza sconosciuta sta risucchiando l'energia Origin in quest'area. Per questo l'energia Heaven Earth qui è così poca..." Disse Xiao Moxian dopo aver sondato con cautela l'ambiente attorno.
                                


                                



