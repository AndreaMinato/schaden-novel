---
weight: 1486
title: Capitolo 1486 – Le Ambizioni di Lin Ming
pubDate: 2025-12-15T08:37:10.385Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


"Nonno, ci hai detto di non entrare nella Tomba delle Bestie Divine. Non potremo più uscirne se lo facciamo?" Chiese Xiao Moxian mentre ripensava alle parole dell'Empireo Nebbia Divina.


L'Empireo sospirò e disse: "Nelle ultime decine di milioni di anni, tra gli innumerevoli coltivatori che ho visto entrare nella tomba, nessuno ne è uscito vivo. Solo quando scoppia l'eruzione del potere demoniaco ne escono fuori, sotto forma di ossa... in passato anche io ho provato ad avventurarmi nella Tomba delle Bestie Divine e a trovare qualche metodo per lasciare la Valle del Drago Rosso, ma dopo aver superato cento chilometri di profondità, ho sentito la chiamata di un potere demoniaco che mi ha quasi fatto perdere il senno. Alla fine, ho fallito..."


La chiamata di un potere demoniaco? Così intenso da fare perdere il senno ad un Empireo?


Lin Ming sussultò. Era certo che entrare nella Valle della Morte Tragica non fosse una condanna a morte; doveva esserci un modo per andarsene. Il Maestro della Strada Asura non avrebbe creato un posto del genere per prendersi gioco dei membri della giovane generazione più deboli.


Se la Valle della Morte Tragica aveva un'uscita, allora molto probabilmente era nelle profondità della Tomba delle Bestie Divine, perché tutti quelli che erano entrati lì non erano più tornati.


"Senior, sembra davvero indebolito..."


Lin Ming era pensoso. Dalla trasmissione del suono dell'Empireo, sentiva che la sua anima era debole come la fiammella tremolante di una candela.


L'Empireo Nebbia Divina apparteneva alla razza spirita e l'anima era il fondamento della loro esistenza. Dato che la sua aura spirituale era così debole, questo dimostrava che non gli rimaneva molto da vivere.


L'Empireo Nebbia Divina ridacchiò con amarezza: "Vero. In questi anni ho resistito ad innumerevoli ondate di energia demoniaca. L'energia Origin in questa caverna è troppo debole e ho consumato da tempo tutti i cristalli spirituali e le rune che avevo portato con me. Ora posso solo dipendere dalla debole energia qui per resistere alla corrosione dell'energia demoniaca. Allo stesso tempo devo meditare per mantenere le mie condizioni, sigillando ogni mia attività vitale per sopravvivere a stento..."


Il tono dell'Empireo era molto triste. Un talento orgoglioso come lui era finito in queste condizioni, a dover trascorrere decine di milioni di anni a soffrire in silenzio nella Valle del Drago Rosso. Un destino del genere faceva davvero provare pietà.


"Senior, avrei una domanda. Mi chiedo se sia inappropriato fargliela o no." Chiese Lin Ming dopo un po' di esitazione.


"Siamo solo persone destinate a morire. Non farti problemi a fare domande."


Rispose con sicurezza l'Empireo Nebbia Divina.


"Questo... vorrei chiedere, perché è entrato nella Valle della Morte Tragica? Cioè, la Valle del Drago Rosso a cui si riferiva. Data la sua posizione e la sua forza, poteva già sconvolgere la Strada Asura. Perché entrerebbe in una terra così pericolosa dove le possibilità di sopravvivere sono poche? Nonostante siano venuti altri Empirei qui, l'hanno fatto poco prima di morire. Invece che morire pacificamente fuori, hanno deciso di entrare nella Valle della Morte Tragica, per cercare di trovare i segreti della Strada Asura e scoprire una via per diventare Vere Divinità..."


Lin Ming se lo stava chiedendo per tutto il tempo. Poteva capire che Lord Divino e Sacri Lord fossero stati risucchiati per caso dalla Valle della Morte Tragica, ma era impossibile che un Empireo entrasse per caso in questa zona proibita. Se l'avesse fatto, sarebbe stato completamente volontario.


Se un Empireo fosse entrato nella Valle della Morte Tragica prima di morire, sarebbe stato comprensibile, ma l'Empireo Nebbia Divina chiaramente un tempo era al picco del suo potere. Perché aveva corso un rischio del genere?


"A causa di... un nemico!"


Disse l'Empireo per poi diventare silenzioso, chiaramente non era disposto ad aggiungere altro. Lin Ming decise con tatto di non fare altre domande.


Forse la vita dell'Empireo Nebbia Divina non era stata così illustre come gli altri si immaginavano.


"Signorina Ji, torniamo indietro e vediamo se possiamo capire com'è la situazione all'entrata." Si girò a chiedere a Xiao Moxian.


La giovane sorrise in risposta, era davvero incantevole. "Sei proprio un tonto. Smettila di essere così cortese, va bene se mi chiami Xian'er."


"Mm... bene... allora torniamo indietro a dare un'occhiata."


Lin Ming era ben consapevole che, dopo essere entrati nella valle, non c'era modo di andarsene usando l'entrata. Se fosse stato così, allora tutti i loro predecessori avrebbero già scoperto come andarsene e non sarebbero morti qui. Anche così, voleva tornare ad indagare ed esaminare con cautela l'area, così da poter memorizzare ogni angolo della Valle della Morte Tragica. Allora avrebbe familiarizzato con la struttura e i princìpi misteriosi che governavano questa terra, e anche prepararsi per qualunque emergenza.


Xiao Moxian diede una pacca sulle spalle di Lin Ming e disse con noncuranza: "Ti ho già affidato la mia vita e tutte le mie proprietà. Sono ancora giovane e non voglio morire qui, quindi per favore fammi strada."


Era una persona ottimista per natura. Anche dopo essere entrata in un'area così pericolosa, non si era ancora disperata, anche se non aveva idea dei mezzi che Lin Ming aveva a disposizione.


Mentre si dirigevano verso l'entrata, Lin Ming riuscì a confermare i suoi sospetti. L'entrata fu bloccata da un campo di forza. Era un'energia terrificante, simile alla superficie di un buco nero. Si poteva solo entrare, non uscire.


Inoltre, una volta che uno avesse attraversato quel campo di forza, allora sarebbe entrato in un mondo completamente diverso da cui nemmeno la luce sarebbe potuta sfuggire.


Questo era un vero e proprio mondo separato.


"Se nemmeno gli Empirei possono sfuggire all'incantesimo, allora non posso farci nulla nemmeno io."


Lin Ming scosse la testa, non pensò più a dei metodi per andarsene usando l'entrata.


Tornò nella Tomba delle Bestie Divine e poi riandò all'entrata diverse decine di volte. Ogni volta avrebbe trascorso due o quattro ore nel tragitto. Nel frattempo memorizzò la posizione di tutti i frammenti delle ossa, dove si erano accumulate, dov'erano sparse e dove erano finite quelle dei guerrieri, colse ogni dettaglio che poteva.


"Che utilità c'è nel ricordarsi tutto questo?" Chiese Xiao Moxian. Avevano già fatto avanti e indietro diverse decine di volte, passando diversi giorni a farlo. Non si irritò, né divenne impaziente nel frattempo, ma continuò a seguire Lin Ming e a memorizzare l'ambiente attorno. Anche se Xiao Moxian sembrava inaffidabile, nel momento del bisogno poteva brillare con la sua diligenza.


"Potrebbe essere utile..."


Lin Ming aveva fatto alcune ipotesi e voleva confermarle una alla volta.


Al quinto giorno, Lin Ming aveva ricordato pienamente i dettagli dell'area fuori dalla Tomba delle Bestie Divine. Poi arrivò nel precipizio. Con un salto, Lin Ming volò nelle profondità della tomba.


Non fu veloce. Mentre scendeva, sentì il potere demoniaco di cui l'Empireo Nebbia Divina aveva parlato.


Come pensava, più avanzava, questa influenza si sarebbe intensificata, come se stesse incantando il suo corpo e la sua anima, provando ad attirarlo più vicino.


Lin Ming si raggelò. Si fermò immediatamente e tornò indietro da dov'era venuto.


Per diversi giorni dopo, Lin Ming continuò ad esplorare il confine della Tomba delle Bestie Divine. Entrò ed uscì, ma non superò le dieci chilometri.


Per quanto riguardava l'Empireo Nebbia Divina, non commentò. Aveva già avvertito abbastanza i due giovani. Se Lin Ming e Xiao Moxian avessero insistito ad avventurarsi nella Tomba delle Bestie Divine per morire, non li avrebbe fermati.


Al decimo giorno, Lin Ming tornò al confine del precipizio e poi meditò su una roccia sporgente.


Senza fare domande, Xiao Moxian lo accompagnò e fece lo stesso. Accanto a loro c'era una giada dei nove soli che brillava piano.


La giovane stava coltivando, mentre Lin Ming stava studiando i motivi del dao nella giada dell'imperatore, verificando che corrispondesse con l'ambiente della Tomba delle Bestie Divine.


Lin Ming immaginava che sia il Deposito Divino delle Terre Desolate sia l'uscita della Valle della Morte Tragica fossero localizzate nelle profondità della Tomba delle Bestie Divine. Se avesse voluto raggiungere queste due aree, allora si sarebbe dovuto avventurare nelle profondità di quel cimitero!


E secondo l'Empireo Nebbia Divina, anche una persona al suo livello avrebbe perso il senno una volta entrato nella Tomba delle Bestie Divine. Se Lin Ming avesse voluto farcela, allora avrebbe dovuto capire completamente i processi misteriosi della grande formazione!


Il tempo trascorse lentamente. Un mese... due mesi... tre mesi...


Lin Ming meditò come una statua di pietra. I motivi del dao nella giada dell'imperatore erano enigmatici e difficili da capire. Anche quando li stava confrontando con l'ambiente che aveva studiato nella Tomba delle Bestie Divine, erano difficili da capire.


Al quarto mese, Lin Ming volò giù dalla roccia e continuò ad esaminare la Tomba delle Bestie Divine. Stavolta estese la sua percezione a 20 chilometri. Ogni volta, avrebbe memorizzato la posizione delle ossa delle Bestie Divine, così come le loro aure e le loro leggi caratteristiche.


Lin Ming assorbì completamente tutte queste informazioni, le analizzò e le riassunse con la sua percezione straordinaria.


Dopo due settimane di analisi, Lin Ming tornò di nuovo a meditare sulla roccia.


In un attimo, trascorsero sei mesi. Durante questo periodo di tempo, l'Empireo Nebbia Divina rimase a guardare.


"Sei piuttosto persistente... Alla tua età, forse non è una coincidenza che tu sia così talentuoso... ma che peccato, questa è una formazione creata personalmente dal Maestro della Strada Asura e contiene infiniti misteri. Figuriamoci tu, un tempo ho passato 10.000 anni a percepire la Tomba delle Bestie Divine, ma non sono riuscito a scoprire nulla. E prima ancora di me, innumerevoli geni hanno provato a comprenderla, a cercare dei difetti nella formazione, ma alla fine hanno tutti fallito..."


L'Empireo Nebbia Divina scosse la testa. Non si aspettava che Lin Ming avesse percepito nulla negli ultimi sei mesi. Nonostante tutto, il giovane poteva concentrarsi e meditare con calma, senza mostrare la minima disperazione nel suo sguardo. Indipendentemente da quanto fossero inutili le sue azioni, solo la sua disposizione e la sua tenacia erano ammirevoli.


"Le sue parole sono ragionevoli, ma se non ci proverò, come saprò che i miei sforzi sono inutili?"


Disse Lin Ming senza aprire gli occhi, né interrompendo la sua meditazione. Stava sfruttando ogni minuto e ogni secondo per riflettere con calma e assiduità.


C'era una grande differenza tra lui e i suoi predecessori. Gli antichi Senior avevano tutti tentato di trovare un difetto nella grande formazione, così da poterla attraversare.


Ma Lin Ming era diverso. Stava studiando l'intera formazione perché voleva comprenderla interamente usando la giada dell'imperatore!


Sembrava assurdo, ma grazie alla giada, la percezione insolitamente alta di Lin Ming, le sue fondamenta e la conoscenza sommaria del Sutra Asura, aveva qualche possibilità di riuscirci!


Lin Ming scoprì sempre più riguardo i misteri della giada dell'imperatore. Il campo del dao e i motivi incisi in esso erano l'essenza dell'eredità del Maestro della Strada Asura.


Tuttavia non c'erano note, né un maestro ad istruirlo, così era estremamente difficile per Lin Ming capire l'eredità descritta nella giada dell'imperatore.


Questo processo di illuminazione però era un modo per affinare le capacità di Lin Ming e e permettergli di capire di più. Solo percependo da solo avrebbe potuto trovare il metodo più adatto per sé.


In quel momento, l'Empireo Nebbia Divina disse: "Se non ci provi non saprai se sarà inutile e non sei disposto a rinunciare così? Ben detto, ma... quando scoppieranno delle ondate di potere demoniaco... potrai sopravvivere?"
                                


                                



