---
weight: 1487
title: Capitolo 1487 – Ondata di Energia Demoniaca
pubDate: 2025-12-15T08:37:10.385Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


Mentre Lin Ming era rimasto nella Valle della Morte Tragica per sei mesi, erano passati solo quindici giorni all'esterno.


Un periodo di tempo così breve non era niente di che nella Cresta del Cimitero degli Dei.


"Cosa? Lin Ming è entrato nella Valle della Morte Tragica?!"


All'esterno dell'entrata della valle, si erano radunati il Principe Imperiale Naqi e gli altri. Avevano seguito Tian Mingzi seguendo il suo marchio di tracciamento e avevano saputo che Lin Ming era entrato nella Valle della Morte Tragica.


"La Valle della Morte Tragica... quello è un posto dove muoiono perfino gli Empirei. Quel moccioso è morto così?"


Commentò Naqi, sbalordito. Era ancora un po' incredulo.


"Dato che il saggio Tian Mingzi gli stava dando la caccia, sotto la pressione di un Grande Re del Mondo, Lin Ming non ha avuto altra scelta che entrarci. In ogni caso Lin Ming è finito e ora la mia razza ha un futuro ostacolo in meno, ahah!" Disse il signor Zhou accanto a Naqi, accarezzandosi la barba per tutto il tempo. Era di ottimo umore; non credeva che Lin Ming avesse la minima possibilità di sopravvivere nella Valle della Morte Tragica.


"Che Tian Mingzi ci abbia mentito?" Chiese con una trasmissione del suono Naqi. Trovava incredibile che Lin Ming fosse morto così.


"Dovrebbe essere vero. Il nostro marchio di tracciamento già dimostra che è volato verso la Valle della Morte Tragica e non ha motivo di nasconderci nulla. Anche Tian Mingzi desidera uccidere Lin Ming." Disse il signor Zhou. Poi toccò il suo anello spaziale e quattro figure rotolarono a terra disordinatamente. "Dato che Lin Ming è stato costretto ad entrare nella Valle della Morte Tragica; morirà sicuramente. Ora la nostra missione può essere già considerata completamente e ormai è inutile tenere queste persone con noi..."


Queste quattro persone erano Grasso Zhou, i due fratelli Long Yun, Long Yue e il principe dei mostri Duyu. Erano ancora vivi, ma erano in pessime condizioni.


La loro vera essenza e la loro aura erano state bloccate da rune divine; erano alla mercè dei loro nemici.


"Li uccidiamo?" Chiese il signor Zhou.


Queste poche parole fecero impallidire i quattro. Nessuno poteva rimanere calmo e sicuro di fronte alla morte. In particolare, le labbra del principe dei mostri Duyu tremarono. Non voleva morire qui.


"Tienili per il momento. Non credo ancora che Lin Ming morirebbe così facilmente. Se entrasse davvero nella Valle della Morte Tragica, allora sarebbe impossibile per lui uscirne nuovamente. Tuttavia, ciò che temo è che abbia usato qualche metodo speciale per non entrare nella valle e che invece si stia nascondendo da qualche parte nella catena montuosa. Rimarremo di guardia qui per un anno. Se non lo troveremo ancora durante questo periodo di tempo, allora confermeremo che è morto."


Lo sguardo del principe imperiale Naqi emise un lampo di luce fredda. Nonostante fosse orgoglioso e arrogante, era molto cauto, specialmente quando si trattava di qualcuno come Lin Ming, che lo aveva sconfitto in passato. Sapeva che Lin Ming aveva un grande destino e morire così era semplicemente troppo assurdo per lui.


"Sua altezza ha ragione. Allora mi permetta di disporre delle formazioni d'agguato e rimaniamo ad aspettarlo!"


Il signor Zhou e Naqi avevano ideato presto un piano, ma in quel momento la terra iniziò a tremare debolmente: "Cosa sta succedendo?!"


"È la Valle della Morte Tragica!"


Naqi poteva vedere chiaramente la catena montuosa a forma di drago che tremava.


Dietro il signor Zhou e il principe, i fratelli del Ragno sembravano nervosi: "C'è una terrificante esplosione di energia nella valle! Dobbiamo ritirarci velocemente!"


I fratelli del Ragno erano guide della Cresta del Cimitero degli Dei e quindi naturalmente capivano a fondo questo tipo di fenomeni. Normalmente stare vicini alla Valle della Morte Tragica non era troppo pericoloso, ma durante un'ondata di energia, le creature malvagie attorno sarebbero impazzite mentre si godevano questo grande banchetto di energia.


E tra queste entità malvagie c'erano anche imperatori fantasmi che potevano essere paragonati a Grandi Re del Mondo.


"Esplosione di energia? Allora tutte le persone dentro la Valle della Morte Tragica moriranno?" Chiese Naqi, pensieroso.


"Dovrebbe... non siamo troppo sicuri. Se c'è qualcuno dentro, allora immagino che non potrebbe essere più morto di così."


Mentre i fratelli del Ragno parlavano, avevano già afferrato Grasso Zhou e gli altri per volare all'indietro. Naqi e il suo gruppo presto li seguirono. Il solo rimasto fu Tian Mingzi, stava guardando la Valle della morte Tragica con fare cupo.


.....


"Questa è un'ondata di energia demoniaca!"


Lin Ming e Xiao Moxian si erano alzati. Il precipizio stava tremando sotto di loro, come se stesse per crollare da un momento all'altro.


Una forza terrificante stava percorrendo la Tomba delle Bestie Divine, radunando energia.


L'espressione di Lin Ming diventò solenne. Afferrò immediatamente Xiao Moxian per mano.


La giovane sussultò: "Tu..."


"Non correre in giro a caso, devi seguirmi!"


Ordinò Lin Ming senza spiegare. Il suo tono era forte e brusco, che non ammetteva repliche.


Aveva già sentito sei mesi fa dall'Empireo Nebbia Divina che sarebbe scoppiata un'ondata di energia demoniaca. I praticanti di arti marziali entrati nella valle sarebbero stati divorati da queste esplosioni.


Questa era la più grande prova che avrebbe affrontato qui. Non sapeva se sarebbe potuto sopravvivere a questo disastro, ma doveva portare Xiao Moxian con sé, altrimenti sicuramente sarebbe morta qui.


Xiao Moxian ne fu sbalordita e poi annuì in risposta. Nonostante fosse riconosciuta come una splendida incantatrice, era comunque una giovane ragazza ingenua. Di fronte ad un disastro così terrificante, non poté che avere la sensazione di voler dipendere da qualcuno.


"Junior, questa ondata demoniaca è come un'eruzione vulcanica nei mondi mortali. Tuttavia ciò che zampilla non è lava, ma energia demoniaca. Se questa energia ti colpirà scioglierà sia la tua coltivazione che il tuo corpo! So che credi di poter contare sul tuo straordinario talento, ma è impossibile per te resistere a questa energia demoniaca con la tua coltivazione. In queste decine di milioni di anni, ho anche visto dei Re del Mondo ordinari travolti da queste eruzioni e morire esplodendo."


Xiao Moxian impallidì sentendo le parole dell'Empireo Nebbia Divina. Questa ondata demoniaca poteva uccidere perfino i Re del Mondo!


Sapeva dell'esplosione di energia demoniaca, ma non aveva idea di quanto fosse pericolosa. Ma ora aveva capito quanto era terrificante. Sarebbe stato estremamente difficile sopravvivere a questa catastrofe con la loro forza!


"Moriremo in questa ondata demoniaca prima di trovare un modo per andarcene?"


Xiao Moxian strinse istintivamente la mano di Lin Ming. Accanto a lui, poteva scorgere il suo profilo affascinante.


Lin Ming da tempo aveva sciolto la tecnica di occultamento. I suoi lineamenti erano forti e taglienti, come se fossero stati scolpiti da una sciabola. Le sue sopracciglia erano dritte e vicino alle tempie si inarcuavano verso l'alto, i suoi capelli erano scossi dal vento. In quel momento Lin Ming era completamente concentrato sulle profondità della Tomba delle Bestie Divine. i suoi occhi erano come stelle in una notte profonda, brillanti e calmi, dando un'inspiegabile sensazione di sicurezza.


<em>'Non sembra affatto ansioso...'</em>


Pensò Xiao Moxian. Lin Ming era troppo calmo, calmo al punto da sbalordirla!


Xiao Moxian non aveva altra scelta se non ammettere che non poteva rimanere tranquilla davanti a questa forza terrificante che superava di gran lunga i limiti della sua coltivazione e poteva ucciderla facilmente. Non si poteva mantenere una facciata del genere in queste condizioni e non c'era motivo di mostrare di essere calmi apposta, perché non sarebbe importato nulla di fronte alla morte.
                                


                                



