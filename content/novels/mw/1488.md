---
weight: 14880
title: Capitolo 1488 – Perfetta Armonia
pubDate: 2025-12-15T08:37:10.386Z
tags:
    - mw
---


<em>Capitolo sponsorizzato, ringraziamo Fabio!
4 in coda (1 Fabio, 3 Alfonso), 0/5 donazione</em>
<em>-Schadenfreude</em>


<em>Bang!</em>


Una colonna di energia nera esplose dalle profondità della Tomba delle Bestie Divine, levandosi al cielo!


La marea demoniaca era iniziata!


Lin Ming strinse la mano di Xiao Moxian con ancora più forza, non si aspettava che l'Empireo Nebbia Divina gli desse una mano. L'esperto era già molto indebolito e il suo fuoco vitale era diminuito di molto. Nonostante potesse usare ancora trasmissioni del suono, probabilmente non poteva aiutarli a resistere all'ondata demoniaca. Inoltre non aveva nessun obbligo di aiutarli.


<em>Rumble rumble rumble!</em>


Come un mare impetuoso, l'intera Tomba delle Bestie Divine iniziò a tremare. Un terrificante flusso di energia iniziò a schizzare dalle profondità della tomba, precipitandosi verso la rupe con un impeto spaventoso!


Di fronte a questa orribile tempesta, Lin Ming non scappò immediatamente. Invece mantenne la concentrazione sul mare d'energia nero; come se stesse riflettendo su qualcosa!


Lin Ming in effetti stava ponderando su qualcosa. Da una parte, doveva osservare il flusso di energia demoniaco per controllare se si conformava con le rune nel campo del dao della giada dell'imperatore. Da un altro lato, doveva vedere quali variazioni ci sarebbero state durante lo tsunami demoniaco.


"Lin Ming!"


Durante questo momento critico, Xiao Moxian era impallidita. Stava stringendo con forza la mano di Lin Ming, ma non sembrava avesse intenzione di fuggire. Invece era rimasto sul posto come se fosse stordito. Se fossero rimasti lì, sarebbero morti miserabilmente!


"Andiamo!"


Lin Ming si girò e fuggì mentre stringeva la mano di Xiao Moxian!


Lin Ming volava di fronte e la giovane era dietro di lui. Seguì le sue esatte impronte, svolazzava come un pezzo di cotone mentre veniva trascinata da Lin Ming come se fosse priva di peso!


Mentre si erano appena allontanati, un brillante raggio nero si impennò a 30 piedi di fronte a loro, trafiggendo lo spazio come una spada affilata. Per squarciare il vuoto, chissà quanto doveva essere tagliente!


Xiao Moxian impallidì vedendo questo raggio di energia. Sembrava che l'eruzione di energia demoniaca non provenisse dalle profondità della tomba delle Bestie Divine, ma da sottoterra!


Se fossero avanzati di qualche decina di piedi, sarebbero stati colpiti da questa energia demoniaca e si poteva immaginare a che fato sarebbero andati incontro!


Lin Ming strinse la mano di Xiao Moxian con la stessa forza, sembrava non avesse nemmeno visto questa colonna di energia. Continuò a sfrecciare in avanti con audacia; questa era una corsa in cui stava mettendo in palio la vita!


"Può davvero rimanere così calmo! La sua disposizione e le sue fondamenta sono impeccabili. Se avessi potuto avere un discepolo del genere, allora la mia eredità non finirebbe con la mia morte... ma che peccato... l'ondata demoniaca è spietata. Non importa quanto è calmo un praticante di arti marziali, questo non può salvarlo. Lui e io... moriremo entrambi, ed è solo una questione di tempo."


Una voce rancorosa e riecheggiò nella tomba delle Bestie Divine. Se i due fossero stati dei Re del Mondo dalla potente coltivazione, avrebbero potuto contare sulla loro vera essenza protettiva per resistere a questa energia. Ma un praticante di arti marziali al Divine Transformation realm non aveva questa abilità...


<em>Bang!</em>


Un altro raggio di luce nera eruttò dal terreno di fronte ai due, squarciando il vuoto. Questo bagliore nero abbastanza potente da ucciderli entrambi! Fuggire in un ambiente del genere era come danzare sulla lama di un coltello!


Xiao Moxian era sicura che sarebbero morti in poco tempo! Ogni volta sembravano aver avuto un colpo di fortuna e avevano evitato questi raggi, ma prima o poi sarebbero stati colpiti!


Stava seguendo Lin Ming senza sapere in che direzione stessero andando. In questa situazione apocalittica, Xiao Moxian si sentiva lontana dal mondo, sembrava esistere solo la mano che la stringeva. Questa potente mano era molto vivida ai suoi sensi, le causava perfino un po' di dolore da quanto la stringeva...


Le forti gambe di Lin Ming fecero leva sulle rocce chiazzate. Scatenò la sua energia e irradiò la sua percezione divina, sondando rapidamente i dintorni! Tuttavia, voler usare i suoi sensi per scoprire da dove sarebbe venuta la prossima eruzione era inutile, anche per qualcuno come Lin Ming che aveva coltivato la Legge del Sogno Divino. Era impossibile per la sua percezione penetrare il terreno della Cresta del Cimitero degli Dei che era ricoperta da un enorme campo del dao.


<em>Bang!</em>


Un altro raggio di luce schizzò verso l'alto. Stavolta uscì proprio da sotto i piedi di Xiao Moxian!


In quel momento la giovane si sentì alleggerire, come se si stesse per ridurre in cenere da un momento all'altro. Non poté trattenersi dal gridare allarmata!


La sensazione di essere sull'orlo della morte percorreva il suo corpo come una scarica elettrica!


In quel momento il tempo sembrò fermarsi, poi Xiao Moxian sentì una grande forza coprire il suo corpo, avvolgerla e muoverla di forza.


Il bagliore nero sfiorò la parte destra di Xiao Moxian, disintegrando i suoi abiti.


"Lin Ming?!"


Xiao Moxian poté a stento reagire. La persona che l'aveva appena trascinata via era Lin Ming. Aveva già cambiato direzione prima, così non era entrato nel raggio di energia ed era riuscito a trascinarla via in tempo!


Sembrava che sapesse da dove sarebbe fuoriuscita l'eruzione di energia.


"L'ha evitata? È stata una coincidenza?"


Non solo Xiao Moxian, anche l'Empireo Nebbia Divina ne fu sorpreso; anche lui era venuta in mente questa idea. Lin Ming aveva evitato anche quell'eruzione di energia. Che potesse essere descritta ancora come una coincidenza?


L'Empireo Nebbia Divina non poteva crederci. Il terreno roccioso della Valle della Morte Tragica era estremamente bizzarro e nessuna percezione divina poteva penetrarlo. Nemmeno un Grande Re del Mondo avrebbe potuto prevedere da dove sarebbe provenuta la prossima eruzione, come poteva un giovane umano riuscirci?


L'Empireo non ebbe tempo di pensarci; Lin Ming aveva trascinato Xiao Moxian verso l'alto ed era volato verso il precipizio della Valle della Morte Tragica!


Sotto la distorsione delle leggi dello spazio, Lin Ming scalò facilmente la rupe alta diverse decine di chilometri. Fece leva sulla rupe e fece diversi balzi di centinaia di piedi.


<em>Woosh! Woosh!</em>


Flussi impazziti di energia sfrecciavano incessantemente nella rupe, ma Lin Ming sembrava avere la capacità incredibile di prevedere da dove sarebbero fuoriusciti e poteva evitarli nel momento in cui apparivano. Questo valeva sia quando i flussi erano vicini, che lontani!


Il terreno e le montagne furono rasi al suolo sotto questa terrificante ondata di energia. Il suolo crepitò e serpenti di fuoco nero imperversarono attorno. L'ondata demoniaca stava diventando sempre più feroce e violenta. Xiao Moxian ebbe la sensazione di respirare energia demoniaca e non più aria.


<em>Peng!</em>


Un'altra eruzione. Lin Ming si rotolò per la rupe, evitando perfettamente questo raggio che sembrava poterlo colpire in pieno!


E in quel momento, Xiao Moxian, che veniva trascinata in avanti da lui, rimase completamente senza parole. Questi movimenti non potevano essere spiegati da una coincidenza. Era chiaro che Lin Ming potesse prevedere da dove sarebbero provenuti i pericoli!


Come ci stava riuscendo?


Xiao Moxian non poteva immaginare come fosse possibile. In termini di percezione e forza spirituale, con il supporto della sua anima da Bestia Divina, non era necessariamente inferiore a Lin Ming, che studiava la legge del Sogno Divino.


Ma non poteva prevedere affatto dove sarebbero apparse queste eruzioni.


"Questo junior, come ci sta riuscendo?" L'Empireo Nebbia Divina era sorpreso. Non si sarebbe mai aspettato una scena del genere. Era ovvio che Lin Ming avesse qualche abilità che gli permetteva di compiere questa impresa.


L'eruzione di energia continuò. In confronto al mare di energia nero che si gonfiava dalla Tomba delle Bestie Divine, il vero pericolo era rappresentato dai raggi di energia che sfrecciavano dal terreno e dalle pareti. Erano praticamente inevitabili.


Se uno avesse potuto schivarli, allora non ci sarebbe stato bisogno di temere questa ondata di energia demoniaca!


E Lin Ming sembrava avere la capacità di prevedere come si sarebbe mossa!


Lin Ming era concentrato completamente sullo schivare. Zigzagava in giro, tenendo la mano di Xiao Moxian per tutto il tempo.


In questa situazione, la giovane si sentiva come se stesse stringendo il mondo intero. Anche quando si trovava in una catastrofe, questa mano era il suo rifugio sicuro, dandole una sensazione di affidabilità.


Ondate nere impattarono sulle rocce, schizzando fino a decine di migliaia di piedi d'altezza. Lin Ming schivò anche questi flussi.


Le rocce furono lacerate dall'energia. Il terreno sotto Lin Ming e Xiao Moxian si trasformò quasi in un mare nero.


Questa scena continuò per un quarto d'ora di tempo. Poi l'ondata demoniaca iniziò ad indebolirsi e non eruttò più energia caotica. Lin Ming e Xiao Moxian si fermarono su una roccia nel precipizio.


In quel momento Lin Ming era fradicio di sudore. Visto che aveva usato troppa forza ed era stato troppo teso; dalla sua fronte protendevano delle vene blu e le sue dita stavano tremando debolmente.


<em>È finita...</em>


Mentre le onde nere si calmavano, Lin Ming tirò un lungo sospiro di sollievo. Si sentiva debole.


Accanto a lui, Xiao Moxian esitò per un momento e poi stese una mano, asciugando il suo sudore. Con l'altra lo stringeva ancora. Così vicini, percepivano un'inspiegabile sensazione di armonia.


Mentre fuggivano, Lin Ming era troppo teso e concentrato, così non aveva mai notato questa sensazione.


In effetti era la prima volta che la teneva per mano. Anche se le aveva afferrato il braccio prima, era stato separato dal tessuto delle sue maniche.


La mano di Xiao Moxian era incredibilmente morbida e calda e fragrante non era sufficiente a descriverla. Si sentiva rinfrescato mentre la teneva, come un viaggiante assetato che stava assaporando l'acqua limpida di un'oasi, dandogli una sensazione confortevole. Lin Ming non era un vergine che non aveva mai intrattenuto rapporti amorosi con una donna, ma questa era la prima volta che provava una sensazione così meravigliosa mentre teneva la mano di qualcuno.


"Come può..."


Lin Ming ne era sorpreso, eppure non voleva lasciare la presa. A causa delle circostanze particolari in cui erano, non aveva avuto altra scelta se non afferrarla e volare, ma ora che il pericolo era passato, non avrebbe continuato ad approfittarsi di lei.


Quando la lasciò, provò un'inaspettata costernazione. Non perché fosse innamorato di lei, ma perché il suo sangue e la sua anima erano adatte alle sue.


Lin Ming aveva assorbito un osso lungo mille piedi di un Drago Azzurro e ne aveva assimilato il sangue. Xiao Moxian invece era la discendente di una fenice.


Drago e fenice, gioivano insieme!


Anche Xiao Moxian ebbe la stessa sensazione. Provò un po' di tristezza nel lasciare la mano di Lin Ming. Nonostante la densità del sangue del Drago Azzurro del giovane poteva essere considerata a stento ricca in confronto alla sua, le fondamenta della sua coltivazione erano solide e il suo corpo era stato temprato in modo incredibile, arrivando a sfiorare il limite delle Nove Stelle del Palazzo del Dao.


In termini di robustezza, Lin Ming non era da meno rispetto a lei!


La sua essenza astrale ardente e l'attributo yang del sangue di drago rivitalizzava il suo sangue, facendola sentire soddisfatta.
                                


                                



