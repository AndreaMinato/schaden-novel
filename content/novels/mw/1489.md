---
weight: 14890
title: Capitolo 1489 - L'Empireo Nebbia Divina
pubDate: 2025-12-15T08:37:10.386Z
tags:
    - mw
---


<em>Capitolo sponsorizzato, ringraziamo Fabio!
3 in coda (0 Fabio, 3 Alfonso), 0/5 donazione</em>
<em>-Schadenfreude</em>


Xiao Moxian non si sarebbe mai immaginata che questo strano tocco le avrebbe dato un'emozione così peculiare, sufficiente a farla sbalordire. Istintivamente ritrasse la mano e anche Lin Ming colse l'occasione per lasciare la presa. Così i due si separarono.


Lin Ming sentiva ancora gli strascichi della sensazione di prima. Doveva ammettere che la stirpe di Xiao Moxian aveva una fortissima attrattiva per lui. Ora, tra di loro, a parte l'attrazione tra il loro sangue, c'era anche una lieve risonanza tra la loro forza vitale.


Prima Lin Ming si era sentito come se tutti i pori del suo corpo si fossero aperti, assorbendo avidamente l'energia yin della fenice pure e gentile che Xiao Moxian emanava. Questa sorta di energia si era fusa con il sangue di Lin Ming, complementando il suo yang e scuotendo lievemente il suo organismo. Il sangue del Drago Azzurro si agitò, formando spontaneamente un'immagine di un drago dietro di lui.


Sembrava quasi avesse fatto un avanzamento di livello.


Tuttavia si erano tenuti per mano per troppo tempo e l'energia yin yang non si erano complementate a vicenda pienamente. Lin Ming non aveva idea di cosa sarebbe successo se avesse davvero coltivato con Xiao Moxian.


"Il livellamento dello yin e dello yang... non avrei mai pensato che avrebbe mostrato dei risultati così incredibili. La tecnica della trasformazione del corpo coltiva l'energia astrale yang, ma non utilizza necessariamente quella più positiva. Se lo ying e lo yang si complementassero a vicenda, allora forse potrei perfino raggiungere più velocemente lo stadio delle Nove Stelle del Palazzo del Dao..."


In quel breve momento, Lin Ming capì.


Più uno ascendeva di livello, più aveva bisogno di uno sviluppo complessivo. Un Empireo all'apice non poteva avere un punto debole sotto tutti questi aspetti.


Se qualcuno avesse voluto diventare una Vera Divinità, sarebbe stato fin troppo difficile contando su un solo sistema di coltivazione.


Allo stesso modo, quando si praticava la trasformazione del corpo, contare sull'energia yang non era sufficiente. La propria potenza sarebbe diventata fragile, facile da distruggere.


"Grazie... per prima."


Mormorò piano Xiao Moxian. Le sue guance erano rosse come le mele di primavera.


"Mi hai salvato la vita un'altra volta. Sembra che sia sempre più in debito con te."


"Non mi devi nulla. Sei stata costretta ad entrare qui a causa mia..." Lin Ming si riprese e tornò a meditare. Mentre stava fuggendo, anche se non sembrava che avesse usato molta energia, in realtà si era dovuto concentrare moltissimo per dedurre e calcolare costantemente i movimenti dell'ondata demoniaca. Questo era stato un enorme peso per la forza spirituale di Lin Ming ed era stato ancora più stancante di una lunga battaglia.


Mentre Lin Ming stava meditando, anche Xiao Moxian si sedette. Si afferrò le gambe e appoggiò il mento alle ginocchia. Il suo sguardo sembrava assorto.


Passarono due ore. Lin Ming si era quasi ripreso. Quando riaprì gli occhi, scoprì che Xiao Moxian lo stava fissando, i suoi occhi grandi e limpidi erano puntati su di lui.


Sotto lo sguardo di una giovane così splendida, anche Lin Ming si sentì un po' inquieto. Tossì: "Cosa stai guardando?"


"Sto controllando se hai brufoli sul viso!" Disse Xiao Moxian per poi ridacchiare. Mentre lo faceva, lanciò la testa all'indietro e i suoi lunghi capelli neri le ricaddero dietro le orecchie, sfiorando la sua pelle bianca e pura e le sue guance arrossate. In quel momento sembrava avvolta dalla luce del sole, infinitamente splendida.


Lin Ming sussultò. Tossì ancora e poi si girò: "I tuoi abiti sono strappati..."


Mentre stavano scappando, i vestiti di Xiao Moxian erano stati colpiti dalle fluttuazioni di energia ed erano stati lacerati. Anche se non stava rivelando nulla di imbarazzante, stava mostrando le sue braccia e le sue spalle dalla pelle setosa. Contando anche l'incantevole sorriso della giovane, perfino Lin Ming non poté che rimanere stordito vedendo questo spettacolo.


Dopo questo avvertimento, Xiao Moxian gli fece la linguaccia e formò subito dei nuovi abiti di energia Origin. Poi ripose i suoi abiti rovinati nel suo anello spaziale.


Dopo aver finito, Xiao Moxian continuò a guardare Lin Ming, come se i suoi occhi neri come la pece potessero parlare da soli.


"Perché mi stai guardando..." Chiese una seconda volta il giovane.


"Sono solo curiosa. Sembra che tu abbia molti segreti. È interessante."


Xiao Moxian aveva seguito il giovane e l'aveva visto schivare tutte le eruzioni di energia demoniaca, come se potesse prevedere dove sarebbe piombato il pericolo. E nella Cresta del Cimitero degli Dei, la comprensione del territorio che aveva Lin Ming superava di gran lunga la sua immaginazione.


Nulla di tutto questo sembrava razionale o possibile, ma Xiao Moxian non aveva mai fatto domande al riguardo. Le piaceva mantenere questa sorta di mistero e svelarlo lentamente da sé; solo allora sarebbe stato interessante per lei. Era come quando aveva cercato di indovinare la sua identità, ma non aveva mai espresso i suoi sospetti.


Agli occhi di Xiao Moxian, Lin Ming era un romanzo meraviglioso. Non c'era modo di prevedere cosa ci sarebbe stato scritto nella prossima pagina e, piena di aspettative, avrebbe iniziato a leggere con foga il seguito, per poi esserne comunque sorpresa.


In quel momento la trasmissione del suono dell'Empireo Nebbia Divina risuonò nelle orecchie dei due: "Venite qui, voglio vedervi..."


Lin Ming si alzò sentendo questa trasmissione. Prima aveva sentito solo i messaggi dell'Empireo e non l'aveva mai visto di persona.


Nutriva una certa dose di rispetto nei confronti di questo membro della vecchia generazione che era rimasto bloccato nella Valle della Morte Tragica per decine di milioni di anni.


Lin Ming e Xiao Moxian attraversarono i percorsi della valle che erano stati distrutti dall'ondata demoniaca. Mentre lo facevano, rimasero sorpresi nello scoprire che le montagne e le pietre fatte a pezzi stavano iniziando a fondersi e a riformarsi... come se fossero vive e potessero rigenerarsi naturalmente.


Sapeva che questa era una funzione del campo di forza del dao. Quando il Maestro della Strada Asura aveva creato questo ambiente, la Valle della Morte Tragica era diventata uno strumento magico che nemmeno un Empireo poteva distruggere.


Dopo un certo periodo di tempo, Lin Ming e Xiao Moxian arrivarono al precipizio della Tomba delle Bestie Divine. Guidati dalla percezione divina dell'Empireo, attraversarono un'altra valle e arrivarono in una buca profonda venti chilometri.


Quest'area si trovava tra due enormi ossa ed era difficile da trovare.


"Campo di forza..."


Lin Ming si fermò. Aveva scoperto che c'era un campo di forza tra le due ossa, come se ci fosse il rifugio di un coltivatore nascosto lì.


Lin Ming svuotò la mente e aspettò con calma.


Dopo qualche respiro di tempo, il campo di forza si aprì automaticamente e i due videro cosa vi si nascondeva all'interno.


La caverna tra le due ossa era estremamente stretta e piccola. In effetti chiamarla così non era appropriato, perché questo spazio poteva ospitare solo una persona.


In questo piccolo spazio c'era un enorme cristallo viola che conteneva una persona!


Questa persona aveva gli occhi chiusi e le braccia al petto. Il suo corpo era avvolto da abiti bianchi laceri e e pareva rinsecchito come legna da ardere, facendolo sembrare una mummia.


Solo un lieve bagliore che proveniva dal suo corpo dimostrava che era uno spirita e che possedeva ancora un po' di forza vitale.


Nonostante la sua energia fosse debole come il fuoco di una candela che stava per essere spento dal vento, emanava la dignità e l'aura di un guerriero impareggiabile. Senza dubbio era l'Empireo Nebbia Divina.


"Senior Nebbia Divina..."


Lin Ming poté solo sospirare con emozione quando vide le sue condizioni. Il tempo era davvero l'arma più terrificante di tutto l'universo. Anche uno straordinario Empireo della sua generazione era stato ridotto in questo stato.


"Mi... hai davvero... sorpreso!"


Una trasmissione profonda riecheggiò nelle orecchie di Lin Ming. L'Empireo non aveva ancora aperto gli occhi. Il suo corpo era sigillato nel cristallo viola, incapace di muoversi.


"All'inizio pensavo che non sareste riusciti a sfuggire a questa catastrofe, ma mi aveva sbalordito... quell'ondata demoniaca sterminerà perfino Re del Mondo, eppure siete riusciti a sopravvivere, è incredibile! Hai superato ogni mia aspettativa!"


"Inoltre l'energia demoniaca è piuttosto forte. Dato che siete sfuggiti a quella catastrofe, non dovreste aver  problemi nel vivere qui..."


L'Empireo Nebbia Divina parlava molto lentamente. Lin Ming si limitò ad ascoltarlo, senza nemmeno esprimere opinioni riguardo alle lodi di Nebbia Divina e rimase calmo.


"Puoi liberare il tuo cuore da ogni arroganza e impazienza in una terra del genere, concentrandoti a percepire la formazione del Maestro della Strada Asura. Le tue intenzioni sono buone, ma purtroppo... la tua coltivazione è troppo debole. Se diventassi un Empireo, allora forse avresti l'opportunità di uscire da qui! Beh, non ho niente da fare qui, così ti aiuterò ad aumentare rapidamente la vostra forza in breve tempo. Credo che tu probabilmente... coltivi l'essenza, l'energia e il divino, no?"


L'Empireo aveva notato subito i metodi di coltivazione del giovane, che annuì: "Sì."


"Che ambizione! Voi umani avete difficoltà sia nella forgia dell'anima che nella trasformazione del corpo. Eppure osi coltivare essenza, energia e divino! In quanto al sistema del raduno d'essenza, non posso aiutarti, ma in quanto a spirito, oserei dire che nessuno nella Strada Asura può rivaleggiare con me!"


L'Empireo Nebbia Divina era molto sicuro di sé. Apparteneva alla razza degli spirita ed era al picco del suo livello. Se diceva così, naturalmente non erano mere vanterie.


Prima di sentire l'opinione di Lin Ming, la potente forza mentale di Nebbia Divina si lanciò verso la fronte del giovane come una spada divina!


Lin Ming sussultò vedendo questa lama, ma lasciò che questa volontà penetrasse nelle profondità del suo mare spirituale!


In effetti non sarebbe potuto resistere nemmeno se ci avesse provato. Che sorta di coltivatore era l'Empireo Nebbia Divina? Era un membro della razza spirita ed era al picco del suo livello, la sua esperienza in quanto ad anima e volontà era impareggiabile.


"Bene! Bene! Molto bene! Uno spirito da battaglia blu! Hai formato uno spirito del genere al Divine Transformation realm. Mi hai sorpreso di nuovo. Anche nell'antica era di 3,6 miliardi di anni fa forse non poteva apparire un genio come te!"


L'Empireo Nebbia Divina aprì gli occhi all'improvviso. A causa della scoperta dello spirito da battaglia, si era entusiasmato e il suo fuoco vitale era diventato molto più vibrante.


"Coltivi essenza, energia e divino, ma il tuo sistema di forgia spirituale è fin troppo inferiore alla trasformazione del corpo e al raduno dell'essenza!"


Mentre parlava, gli occhi dell'Empireo sembravano due fiamme blu spettrali che bruciavano nell'oscurità, emanando una luce enigmatica e spaventosa.


"Oggi ti darò una mano e ti aiuterò a raggiungere il tuo obiettivo. Se avrai anche un milionesimo di probabilità di scappare da qui, allora esaudirebbe uno dei miei desideri!"
                                


                                



