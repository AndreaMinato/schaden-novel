---
weight: 14910
title: Capitolo 1491 – Sopravvalutarsi
pubDate: 2025-12-15T08:37:10.386Z
tags:
    - mw
---


<em>Capitolo sponsorizzato, ringraziamo Alfonso!
1 in coda (1 Alfonso), 0/5 donazione</em>
<em>-Schadenfreude</em>


<em>Il titolo sarebbe letteralmente "scuotere un albero con una brezza di vento" (蚍蜉撼树).</em>


Nonostante Lin Ming e Xiao Moxian fossero esausti, potevano sentire chiaramente che la loro forza spirituale era aumentata. Questa sorta di metodo selvaggio per temprare l'anima causava un dolore inimmaginabile, ma i suoi effetti erano incredibili. Non esisteva una medicina spirituale che poteva raggiungere un risultato del genere.


Inoltre il punto chiave era che pillole simili potevano essere assunte solo una volta e il loro effetto si sarebbe indebolito di molto ogni volta. Questo tipo di coltivazione invece poteva essere ripetuto ogni volta che fosse stato necessario.


"La ringrazio Senior."


Lin Ming strinse i pugni, ringraziandolo con sincerità. Quando guardò l'Empireo Nebbia Divina nel cristallo viola, il giovane sussultò. Non sapeva se fosse un'illusione o no, ma aveva la sensazione che si fosse indebolito.


<em>'Questo tipo di tecnica arcana, che abbia consumato la forza spirituale dell'Empireo Nebbia Divina...'</em>


Pensò subito Lin Ming. "Senior lei..."


"Sto bene." L'Empireo Nebbia Divina chiuse gli occhi. Dopo un momento di silenzio, li riaprì e disse: "Dato che ho deciso di guidarti, non c'è bisogno che tu mi mostri gratitudine, né che ti preoccupi per me. L'ho fatto perché non voglio che le tecniche segrete della mia razza vadano perse per colpa mia..."


"Nonostante non creda che tu abbia qualche possibilità di fuggire dalla Valle della Morte Tragica, se non altro, con il suo talento sbalorditivo potrai sopravvivere alle ondate demoniache. Senza dubbio, morirai dopo di me e la mia eredità continuerà ad essere tramandata, potrò riposare in pace sapendo questo..."


L'Empireo Nebbia Divina sospirò. Anche se aveva visto che Lin Ming poteva sopravvivere alle eruzioni, non credeva affatto che potesse fuggire dalla Valle della Morte Tragica perché il suo livello era troppo basso.


"Ora potete andare. Devo riposare... Tra tre giorni tornate qui. Forgerò le vostre anime!"


Disse l'Empireo Nebbia Divina, per poi tornare silenzioso.


Dopodiché Lin Ming tornò ai piedi del precipizio della Tomba delle Bestie Divine. Si sedette a meditare, sondando la formazione e i motivi del dao che il Maestro della Strada Asura aveva lasciato nella giada dell'imperatore.


Mentre meditava costantemente su questi segni, Lin Ming scoprì che non solo la sua forza spirituale era aumentata, ma la velocità con cui poteva sondare la formazione era aumentata. Poteva dedurre sempre più informazioni.


Ciò che aveva percepito durante questi dieci giorni, in passato lo avrebbe fatto in quindici!


Questo era un aumento sbalorditivo! Lin Ming avrebbe coltivato la sua anima e la forgia spirituale in futuro e di questo passo il ritmo con cui percepiva la formazione sarebbe accelerato di molto.


Lin Ming non si aspettava che questa raffinazione gli avrebbe dato sorprese così piacevoli. Altrimenti, chi sapeva quanto ci avrebbe messo ad analizzare questa Tomba delle Bestie Divine. non sarebbe stato sorprendente se avesse dovuto trascorrere vent'anni circa qui. per Lin Ming era un periodo di tempo troppo lungo.


Dieci giorni dopo, lui e Xiao Moxian tornarono nel rifugio dell'Empireo Nebbia Divina come promesso. Stavolta non raffinò le loro anima, ma iniziò ad istruirli sulle leggi dello spirito


L'Empireo Nebbia Divina era un grandissimo esperto della forza dell'anima; aveva perfino superato Sogno Divino sotto questo aspetto. Avrebbe risposto a qualunque domanda di Lin Ming, condividendo tutto ciò che sapeva.


Le parole dell'Empireo erano verità piene di significato, che miravano sempre al punto della questione. Lin Ming non era mai stato istruito così bene.


Figuriamoci Lin Ming, nemmeno Xiao Moxian era stata istruita da un Empireo in ogni momento. Dopotutto, sia l'Imperatore dei Mostri che l'Empireo Genesi Diabolica avevano le loro questioni di cui occuparsi, come creare pillole, coltivare, raffinare strumenti o perfezionare le loro eredità; naturalmente per loro era stato impossibile seguire Xiao Moxian con attenzione.


In passato Lin Ming aveva studiato la Legge del Sogno Divino per un anno, ma in quel periodo di tempo non aveva nemmeno visto l'Empirea Sogno Divino. Non perché la donna lo stesse ignorando apposta, ma perché aveva fin troppe questioni di cui occuparsi. Con l'avvento della grande calamità, l'Empirea Sogno Divino doveva fare di tutto per diventare una Vera Divinità, così come poteva preoccuparsi di Lin Ming?


Apprendere da soli era completamente diverso dal ricevere l'istruzione di un grande maestro. Questo valeva in particolare per Lin Ming, che era davvero inesperto riguardo al sistema di forgia spirituale; aveva bisogno di un buon maestro.


Così il giovane continuò a studiare e coltivare. L'Empireo Nebbia Divina trascorse tutto il suo tempo ad istruire Lin Ming e Xiao Moxian. D'altronde non aveva nient'altro da fare.


Così trascorsero due mesi.


A parte coltivare, Lin Ming trascorse il resto del tempo a percepire la formazione. Capì sempre di più i meccanismi della Tomba delle Bestie Divine. Mentre la sua forza spirituale aumentava, Lin Ming avrebbe ottenuto nuove ispirazioni.


Un giorno, l'Empireo Nebbia Divina radunò abbastanza energia per aiutare Lin Ming e Xiao Moxian a raffinare di nuovo le loro anime.


Stavolta, prima ancora che iniziasse questo processo, Xiao Moxian prese per mano Lin Ming.


Il giovane si sentì un po' in imbarazzo. Guardò Xiao Moxian, insicuro sul come rispondere.


Quando vide la sua occhiata, Xiao Moxian arrossì lievemente, un po' imbarazzata. Ma ben presto sbuffò e disse in tono deliberatamente indifferente: "Che stai guardando? Ci stiamo solo tenendo per mano, non c'è bisogno di agitarsi così tanto."


Lin Ming annuì e si toccò con imbarazzo il naso per poi girare di nuovo la testa. In realtà, mentre si teneva per mano con Xiao Moxian, era lui ad ottenere più benefici.


Poi la raffinazione spirituale iniziò.


Con l'esperienza precedente, Lin Ming e Xiao Moxian ebbero meno difficoltà a sopportare il dolore straziante. Anche così, l'Empireo Nebbia Divina sembrava aver aumentato l'intensità dei suoi colpi. Dopo aver finito, i due rimasero di nuovo senza energie e arrivarono sul punto di svenire!


Lin Ming riposò per un'intera ora prima di riprendere fiato. Mentre guardava l'Empireo Nebbia Divina, scoprì che il suo colorito era ancora più pallido e la sua aura spirituale si era indebolita di molto.


"Senior, il suo corpo..." Lin Ming ora sapeva per certo che ogni volta che l'Empireo usava questa tecnica arcana, avrebbe messo sotto pressione la sua forza spirituale!


"Andate. Ricercatemi tra dieci giorni. Non c'è bisogno che ti preoccupi per me... per me vivere un anno in più o in meno non significa nulla."


Lin Ming si ammutolì quando sentì queste parole. Non aveva idea di cosa dire. Ritornò ai piedi del precipizio e iniziò a sondare un'altra volta la Tomba delle Bestie Divine.


I giorni passarono così, uno dopo l'altro.


Coltivare, raffinare, percepire...


Nonostante questo periodo sembrasse noioso, Lin Ming stava impiegando tutte le sue forze per sfruttarlo a pieno.


Nella Valle della Morte Tragica non c'erano separazioni tra il giorno e la notte. Dedicandosi pienamente ad allenarsi, era facile perdere il senso del tempo.


Lin Ming era in trance. I suoi capelli diventarono sempre più lunghi, arrivarono quasi alla sua vita, quelli di Xiao Moxian scorrevano come una splendida cascata, quasi toccavano terra.


Allenandosi, i due arrivarono quasi al picco degli stadi avanzati del Divine Transformation realm. Erano ad un passo dal diventare Lord Divino!


Era un grande passo. Molti praticanti di arti marziali del Regno Divino avrebbero impiegato secoli o anche millenni per avanzare. Perfino Lin Ming e Xiao Moxian non potevano compierlo nell'arco di una notte, avrebbero avuto bisogno di un'enorme quantità di tempo per radunare energia.


<em>Pah!</em>


Sangue argentato schizzò dalla bocca dell'Empireo Nebbia Divina, tingendo il cristallo viola.


Molti spirita avevano sangue bianco che brillava come mercurio liquido.


"Senior!"


Lin Ming e Xiao Moxian gridarono allarmati. Dopo aver finito questa sessione di raffinazione, l'Empireo Nebbia Divina aveva sputato una boccata di sangue. Chiaramente aveva consumato troppa energia e aveva danneggiato perfino la sua forza vitale.


Con una serie di crepitii, iniziarono a diffondersi delle fessure per tutto il cristallo che conteneva l'Empireo. Queste fenditure erano già presenti, ma adesso erano diventate più profonde, facendolo sembrare sul punto di rompersi da un momento all'altro.


"Sto bene. Conosco... bene... le condizioni del mio corpo..."


La voce dell'Empireo Nebbia Divina era debole. Il cristallo che lo sigillava era di ottima qualità, simile alle giade dei nove soli dell'umanità.


Questo cristallo serviva a conservare la sua vitalità. Una volta che si fosse frantumato, sarebbe stato difficile per l'Empireo sopravvivere. Anche se ci fosse riuscito, non avrebbe potuto sopportare un'altra eruzione.


In termini di forza, l'attuale Nebbia Divina non sarebbe riuscito ad affrontare nemmeno un ordinario Re del Mondo.


"Senior, è arrivato al limite. Non può più aiutarci a raffinare le nostre anime." Lin Ming provò rimpianto nel vedere un genio del genere ridursi in queste condizioni.


"Non c'è bisogno che ti preoccupi per me. Tutto ciò che devi fare è studiare l'eredità che ti ho tramandato. Non voglio avere rimpianti prima di morire."


L'Empireo Nebbia Divina insistette: "Cercatemi di nuovo tra dieci giorni..."


Lin Ming e Xiao Moxian si scambiarono un'occhiata, entrambi notarono l'impotenza nello sguardo dell'altro. L'Empireo Nebbia Divina non li avrebbe ascoltati.


Lin Ming si girò e se ne andò in silenzio. In quel momento l'Empireo lo chiamò di nuovo.


"Junior, hai intenzione di sondare di nuovo la Tomba delle Bestie Divine?"


"Sì." Lin Ming annuì.


"Sei... proprio tenace..." L'Empireo Nebbia Divina ridacchiò. Da quando il cristallo si era danneggiato un'altra volta, la sua espressione divenne molto più vivace.


"Junior, sai... quanto tempo hai passato nella Valle della Morte Tragica?"


Lin Ming scosse la testa: "Non lo so, ma dovrebbero essere diversi anni..."


"Sono sette anni!"


Lin Ming sussultò. Per gli antichi coltivatori che vivevano milioni di anni, questo era solo un momento fuggevole. Ma per Lin Ming che aveva circa cinquant'anni, era un periodo di tempo estremamente lungo.


"Sette anni... e in questo periodo non hai mai smesso di meditare sulla Tomba delle Bestie Divine. È davvero una persistenza lodevole..."


Si complimentò l'Empireo Nebbia Divina. Ma Lin Ming rispose: "Sta dicendo che è lodevole, ma ho la sensazione che possa non essere un complimento, ma un consiglio di non perdere tempo, sopravvalutandosi nel cercare di compiere un'impresa troppo grande."


Lin Ming poteva capire il significato dietro le parole dell'Empireo Nebbia Divina. In effetti, nessuno avrebbe mai pensato che un guerriero al Divine Transformation realm potesse comprendere l'enorme formazione che il Maestro della Strada Asura aveva creato usando innumerevoli scheletri di Bestie Divine. Non importava come uno la pensasse, era solo assurdo. Perfino Lin Ming stesso non ci avrebbe creduto a ruoli invertiti.


"Percorrere la strada delle arti marziali è proprio come cercare di compiere un'impresa quasi impossibile... almeno.... hai il coraggio di provare..." Il tono dell'Empireo Nebbia Divina si riempì di emozione, come se le parole di Lin Ming gli avessero fatto ripensare ad un ricordo distante. Alla fine, anche lui un tempo si era sopravvalutato e aveva cercato di scalare il picco delle arti marziali, capitando poi nella Valle della Morte Tragica.


Così l'Empireo non si sentì di approvare, né disapprovare il punto di vista di Lin Ming. Anche se credeva che avrebbe fallito, apprezzava comunque la volontà salda del giovane.


"Le sue parole sono ragionevoli, ma credo che in un anno o tre mesi, potrò comprendere completamente la Tomba delle Bestie Divine..."


L'Empireo Nebbia Divina sussultò. Spalancò gli occhi e fissò Lin Ming, il fuoco vitale nelle profondità dei suoi occhi iniziò a danzare...
                                


                                



