---
weight: 14920
title: Capitolo 1492 – Ti seguirò
pubDate: 2025-12-15T08:37:10.386Z
tags:
    - mw
---


<em>Capitolo sponsorizzato, ringraziamo Alfonso!
0 in coda (0 Alfonso), 0/5 donazione</em>
<em>-Schadenfreude</em>


Questa dichiarazione non scioccò solo l'Empireo Nebbia Divina, ma fece rimanere a bocca aperta anche Xiao Moxian: "Stai dicendo che vuoi superare la formazione? Stai scherzando?"


"Mm... credo di avere una possibilità del 60-70% di farlo." Lin Ming non poteva confermare con assoluta sicurezza di poterlo fare, perché c'erano ancora troppe variabili che doveva capire.


"Stai scherzando? Mi sono già preparata a trascorrere diversi secoli o anche millenni qui, ma mi stai dicendo che potremo andarcene così presto?"


Anche se Xiao Moxian aveva fiducia in Lin Ming, aveva la sensazione che sarebbe stato assurdo se fosse riuscito a comprendere la formazione creata dal Maestro della Strada Asura.


In passato, Xiao Moxian avrebbe avuto un crollo psicologico dopo aver scoperto che sarebbe dovuta rimanere in questo inferno cupo per diversi secoli. Ma ora che aveva Lin Ming ad accompagnarla, non pensava che questi giorni fossero troppo noiosi.


"Sai di cosa stai parlando? Questa Tomba delle Bestie Divine probabilmente è un'antica formazione lasciata dal Maestro della Strada Asura, un guerriero esistito 10 miliardi di anni fa, e fino ad ora nessuno sa se è sopravvissuto. Ci sono diverse centinaia di cadaveri di Bestie Divine in questa tomba, eppure questo cimitero possente è solo una pedina per il Maestro della Strada Asura. Nemmeno io posso capire quale sia il suo obiettivo finale. Ma a giudicare da ciò che ho capito in questi anni, è quasi impossibile superare quelle formazioni. Inoltre, in passato anche io ho provato a fare ricerche sulla formazione e non ho scoperto nessun indizio nemmeno dopo 10.000 anni..."


Disse all'improvviso l'Empireo Nebbia Divina in un solo respiro, la sua voce era roca, come se avesse consumato una grande quantità di energia nel parlare.


"Senior, temi che abbia fatto degli errori?" Chiese Lin Ming, capendo l'avvertimento dietro le sue parole.


"Sì... ho consumato troppa forza spirituale oggi, quindi mi è difficile continuare ad usare trasmissioni del suono... voglio che tu sappia che il Maestro della Strada Asura doveva essere almeno una Vera Divinità al picco del suo livello e forse è arrivata perfino ad uno stadio sconosciuto. Impiegare sette anni per comprendere la sua formazione è troppo... assurdo. Temo che tu abbia fatto qualche errore e abbia continuato a basarti su di esso per percepire queste formazioni. Se entrerai nella Tomba delle Bestie Divine in questo stato, allora morirai invano..."


Dopo aver finito questo discorso, l'Empireo Nebbia Divina divenne silenzioso. Il cristallo viola attorno a lui era già tinto d'argento, il suo sangue scorreva come fiumi di mercurio.


Quando lo vide, Lin Ming sospirò. Strinse i pugni e disse: "Senior, per favore riposi e non usi più le trasmissioni del suono. Capisco bene la questione e farò attenzione."


L'Empireo Nebbia Divina scosse lievemente la testa quando sentì la sua risposta. Sapeva che Lin Ming non avrebbe tenuto conto del suo consiglio.


Non importava quanto fosse talentuoso un praticante di arti marziali, poteva finire col fare deviazioni durante la sua coltivazione. Anche lo studente più intelligente poteva fare errori durante una prova.


Allo stesso modo, un talentuoso maestro di formazioni poteva commettere errori mentre cercava di sciogliere i meccanismi di una barriera.


Se avesse compreso male qualcosa fin dall'inizio, anche i risultati delle sue deduzioni sarebbero stati errati.


Dopotutto la mente non era come le regole del Dao Celeste; nessuno poteva garantire che non si sbagliasse mai.


Guardando Lin Ming che se ne stava andando, l'Empireo Nebbia Divina sospirò con amarezza. Non voleva che Lin Ming morisse così, mandando a monte tutti i suoi sforzi.


Quando Lin Ming tornò in cima al precipizio, non sprecò un solo secondo e iniziò a meditare immediatamente, esaminando le linee nella giada dell'imperatore. Durante questi anni, la sua forza spirituale si era rafforzata sempre di più e le sue deduzioni erano ancora più acute. Non era troppo lontano dal comprendere appieno il funzionamento della Tomba delle Bestie Divine.


Un mese... due mesi... tre mesi...


Durante questo periodo di tempo, Lin Ming non tornò dall'Empireo Nebbia Divina a studiare le leggi della forgia spirituale, invece rimase seduto sulla roccia in trance.


"I 33 Cieli, il Grande Dao sconfinato. La mia risoluzione è di perseguire il picco di tutte le arti marziali. Ho passato 3,3 miliardi di anni a viaggiare per i 33 Cieli, trascorrendo 33 vite. Una vita da Empireo, una vita da Divinità. Ciò che cerco è la verità più assoluta del Dao Celeste..."


Lin Ming ripeté tra sé e sé le parole del Sutra Asura.


Erano solo un mantra generale di diverse centinaia di parole, ma conteneva la comprensione del Maestro della Strada Asura e la via che aveva scelto per coltivare. Inoltre dava ispirazioni per comprendere i segreti della Tomba delle Bestie Divine.


Grazie al Sutra Asura e alla giada dell'imperatore, Lin Ming aveva impiegato sette anni per comprendere pienamente l'essenza di questo luogo.


"33 Cieli, 33 vite..." Lin Ming mormorò più e più volte questo numero. All'improvviso gli venne in mente un'idea e l'intero diagramma della Tomba delle Bestie Divine apparì nella sua mente, sovrapponendosi alle linee della giada dell'imperatore.


<em>'La grande formazione è divisa in 33 parti, ognuna contiene dei princìpi mistici che rappresentano il dao dei 33 Cieli. E al centro della tomba ci sono tre spazi vuoti. Che il Maestro della Strada Asura abbia creato questa formazione, così che le future generazioni potessero riempire questi tre spazi?'</em>


Lin Ming rifletteva. Gli erano venute nuove ispirazioni. Anche se aveva pensato che comprendere l'80-90% della formazione fosse il suo limite, poteva andare oltre!


<em>'Tre mesi potrebbero non essere sufficienti...'</em>


Pensò Lin Ming. Senza accorgersene, era entrato in uno stato etereo. La sua mente era completamente concentrata sulla formazione della Tomba delle Bestie Divine. A parte questo, tutto il resto del mondo sembrò svanire.


Era simile ad uno stato di illuminazione. Per la maggior parte dei praticanti di arti marziali, era un tipo di trance che poteva solo capire per un colpo di fortuna, ma grazie all'insolita percezione e i suoi intenti marziali fusi, poteva entrare in questo stato ogni volta che voleva. Era la riflessione fatta senza parole di cui i praticanti di arti marziali buddisti parlavano spesso.


Quarto mese...


Quinto mese...


Lin Ming era fermo come una statua sulla rupe. Si era radunato perfino un sottile strato di polvere d'osso sul suo corpo.


Così trascorsero sei mesi. Erano già trascorsi tre mesi in più oltre il limite di tempo inferiore che Lin Ming aveva stabilito. Negli ultimi sei mesi, l'Empireo Nebbia Divina non aveva detto nulla, era rimasto nel cristallo viola calato in un sonno profondo.


L'Empireo poteva solo sospirare con rimpianto. Lin Ming era semplicemente troppo testardo. Un praticante di arti marziali aveva bisogno di essere persistente, ma era raro vedere qualcuno di determinato come lui.


Sei mesi e dieci giorni dopo, Lin Ming riaprì gli occhi. I suoi occhi brillarono come stelle nelle profondità cupe della Tomba delle Bestie Divine.


"Lin Ming!" Xiao Moxian sussultò accanto a lui. Quando si girò e vide che aveva aperto gli occhi, disse contenta: "Ci hai messo molto tempo per svegliarti! Stavi meditando per così tanto tempo che ho pensato che fossi impazzito!"


Xiao Moxian aveva notato la luce nello sguardo di Lin Ming. A parte un po' di stanchezza, non sembrava in brutte condizioni. Alla fine la giovane si poté rilassare.


"Sono contenta che tu stia bene. Non sforzarti troppo. Questa formazione probabilmente è stata lasciata dal Maestro della Strada Asura. È già coraggioso da parte tua provare a studiarla. Anche io ho tentato, ma non sono riuscita a capire nulla."


Xiao Moxian aveva vigilato su Lin Ming da cinque mesi ormai. Mentre lo guardava, si era preoccupata che si fosse intestardito troppo. Senza che se ne accorgesse, aveva iniziato a tenere a lui. Continuò a dire: "Riposati. Ci riprenderemo e domani torneremo ad allenarci da Senior Nebbia Divina."


Vedendo che Lin Ming non aveva risposto, le palpebre di Xiao Moxian fremettero: "Ehi, ho parlato così tanto, eppure non sembra che tu mi abbia sentito."


Proprio quando Xiao Moxian finì di parlare, Lin Ming sporse una mano e la prese per il polso.


"Lin Ming, tu..."


Xiao Moxian era sbalordita. Non sapeva che intenzioni avesse Lin Ming. Nonostante si fossero tenuti spesso per mano negli ultimi sette anni, c'era sempre stato un motivo dietro, senza secondi fini. Quando non era stato necessario, non erano mai entrati in contatto.


"Ti fidi di me?"


Chiese all'improvviso Lin Ming, il suo tono era profondo e solenne.


"Naturalmente mi fido di te." Rispose istintivamente Xiao Moxian, incerta sul perché stesse facendo una domanda così sciocca.


"Andrò nelle profondità della Tomba delle Bestie Divine! Sei disposta a seguirmi?"


Mentre parlava, Lin Ming guardò con sincerità la giovane negli occhi. Aveva parlato con lentezza e con fare saldo.


Xiao Moxian ne fu sbigottita. "Andare nella Tomba delle Bestie Divine?! Tu... hai compreso la formazione!"


"Ne sono sicuro al 90%!" Rispose con sicurezza Lin Ming. Nel 10% rientravano imprevisti, come l'eruzione di un'ondata demoniaca.


Xiao Moxian si coprì la bocca. Sapeva che Lin Ming non avrebbe mai detto qualcosa di così irresponsabile. Ma la domanda era, non aveva fatto errori?


Aveva la sensazione che al momento Lin Ming fosse un po' delirante. Trovava un po' accecanti i suoi occhi brillanti.


Mentre lo guardava, fece un respiro profondo e annuì: "Ti seguirò."
                                


                                



