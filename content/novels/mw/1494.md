---
weight: 14940
title: Capitolo 1494 – La formula generale del Sutra Asura
pubDate: 2025-12-15T08:37:10.387Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


Quando il potere demoniaco fu soppresso dal Sutra Asura, la trasmissione del suono dell'Empireo Nebbia Divina riecheggiò nelle orecchie di Lin Ming e di Xiao Moxian: "Allora è così. Avete ottenuto entrambi la formula generale del Sutra Asura lasciata dal padrone di questo mondo. Sembra che abbiate impresso alla perfezione i vostri nomi sulla Pietra dell'Imperatore..."


Nel momento in cui i due erano entrati nella tomba, l'Empireo Nebbia Divina aveva mantenuto la sua percezione su di loro, senza lasciarli.


Così naturalmente aveva visto come Lin Ming aveva aiutato Xiao Moxian ad usare il Sutra Asura per superare il potere d'attrazione sullo spirito.


"Anche lei conosce la formula generale del Sutra Asura?" Disse Lin Ming.


"Sì. La formula generale del Sutra Asura è rara, ma si è diffuso grazie alle persone che hanno impresso alla perfezione il loro nome sulla Pietra dell'imperatore. Un tempo ho provato a studiarlo, ma il mio talento naturale era carente e alla fine non sono riuscito a percepire nulla. Non mi sarei mai immaginato che avrebbe avuto degli effetti così incredibili nella Tomba delle Bestie Divine. Solo meditare su di esso ti permette di resistere all'attacco del potere demoniaco."


L'Empireo Nebbia Divina era stato modesto quando si era riferito alla sua carenza di talento. Al suo livello, aveva ottenuto pochissimi risultati meditando sulla formula generale del Sutra Asura. Questo perché questo mantra si limitava a diverse centinaia di parole e non conteneva nessun metodo di coltivazione specifico; era solo un contorno del Dao Celeste. Nonostante contenesse dei princìpi misteriosi, era impossibile percepire altro da esso.


"Hai studiato la formula generale del Sutra Asura?" Chiese l'Empireo Nebbia Divina a Lin Ming.


"Sì, l'ho ottenuta dalla Pietra dell'Imperatore sette anni fa e ho meditato su di essa per tutto questo tempo."


"Sette anni... di meditazione sul Sutra Asura e hai anche fatto ricerche sulla Tomba... hai intuito che il Sutra Asura è la chiave per aprire la Tomba delle Bestie Divine?" L'Empireo Nebbia Divina immaginò che fosse questo il motivo per cui Lin Ming aveva osato avventurarsi nel cimitero delle Bestie Divine. Lin Ming era intelligente e aveva capito che la formula generale aveva qualche rapporto con la formazione.


Tuttavia anche l'Empireo Nebbia Divina ci aveva meditato su ed era ben consapevole di quanto fossero misteriosi i princìpi contenuti in quelle parole. La Tomba delle Bestie Divine era una formazione ampia diverse migliaia di chilometri ed estremamente complessa! La formula generale del Sutra Asura invece si limitava a diverse centinaia di parole, al contrario, era incredibilmente semplice!


Voler percepire entrambi era un'impresa impossibile e connetterli non era più facile a dirsi che a farsi?


"Sette anni e solo diverse centinaia di parole, come puoi aver studiato a fondo la formula generale del Sutra Asura?" Disse piano l'Empireo Nebbia Divina.


"La mia comprensione è carente e mi manca il testo intero del Sutra Asura, quindi... ho capito molto poco."


"Va bene." L'Empireo Nebbia Divina sospirò profondamente. Sapeva che dissuadere Lin Ming dal continuare sarebbe stato inutile. "La mia percezione divina può estendersi per 600-700 chilometri, ma poi non può andare oltre. Tornate sani e salvi, mi raccomando!"


Dopodiché l'Empireo non disse altro.


Lin Ming e Xiao Moxian continuarono ad addentrarsi nella Tomba delle Bestie Divine e il potere attrattivo divenne sempre più intenso. All'inizio Xiao Moxian riuscì a meditare sul Sutra Asura resistendo facilmente a questo strano richiamo, ma dopo quasi cento chilometri, quel potere terrificante quasi si condensò.


<em>Chi chi chi!</em>


Un potere spettrale iniziò a bruciare di fronte a Lin Ming e a Xiao Moxian. In diversi respiri di tempo, queste fiamme si trasformarono in un demone feroce. Aveva dei lineamenti raccapriccianti ed era dotato di zanne e artigli. Le sue ali si estendevano dal suo dorso e teneva un tridente in mano, sembrava un Re Asura delle leggende.


Il demone ruggì e si precipitò verso i due!


Xiao Moxian impallidì quando lo vide. Solo questo mostro aveva un'aura quasi paragonabile ad un Re del Mondo!


Questi erano ancora i confini esterni della Tomba delle Bestie Divine. Se avessero continuato ad avanzare, chissà cosa avrebbero incontrato! Non c'era da meravigliarsi che perfino un Empireo sarebbe perito qui!


"Recitiamo il Sutra Asura insieme!"


Gridò frettolosamente Lin Ming mentre questo demone si lanciava verso di loro. Le pupille di Xiao Moxian si rimpicciolirono. In quel momento non aveva bisogno che le si ricordasse che usare il Sutra Asura era il solo modo per affrontare questo nemico. Non poteva contendere con un demone che aveva quasi la potenza di un Re del Mondo!


Le labbra rosso ciliegia di Xiao Moxian si muovevano, enunciando chiaramente il Sutra Asura. Le parole si condensarono in rune brillante che volarono verso il demone come uno stormo di uccelli e lo bloccarono!


"Quanto è forte."


Xiao Moxian fece una smorfia per la sorpresa dopo aver bloccato il demone Asura. Aveva riversato tutta la sua forza nelle sue parole, eppure era riuscita a stento a bloccarlo; non lo aveva distrutto.


In quel momento sentì una serie di esplosioni. Non troppo lontano, diverse fiamme demoniache si condensarono in nuovi fantasmi di Re Asura. Questi Re Asura erano formati da dal ricchissimo potere demoniaco qui, ogni mostro era più forte del precedente!


Xiao Moxian rimase sbigottita. Era troppo terrificante! Erano due praticanti di arti marziali al Divine Transformation realm, ma qui dovevano affrontare diversi demoni potentissimi!


Come potevano batterli?


Non poté che rivolgere lo sguardo verso Lin Ming. Dal momento in cui erano entrati nelle Terre Desolate, senza accorgersene, aveva iniziato lentamente a dipendere da lui. Nonostante non fosse molto più forte di lei, sarebbe riuscito a risolvere qualsiasi problema.


Lin Ming in quel momento concentrò la sua energia nel suo mondo interno. La Forza del Dio Blasfemo e le Otto Porte Nascoste si attivarono insieme. Il suo intero corpo sembrò gonfiarsi e una forte aura elementale riempì la sua bocca e il suo naso!


Si chinò lievemente e aprì la bocca per sputare enormi lingue di fuoco e di saette!


Il potere degli elementi era fuso nel suo respiro. Iniziò a parlare e, mentre le sue parole riecheggiavano, ogni sillaba tuonò e sembrò contenere un inimmaginabile potere distruttivo e sacro, come una tribolazione celeste. La forza del fuoco e del fulmine accesero il mondo!


Lin Ming stava proclamando la formula generale del Sutra Asura, ma in confronto alla versione di Xiao Moxian, era decine di volte più enorme!


In quell'istante, l'immagine di un Drago Azzurro apparì dietro Lin Ming! Sembrava che la Bestia Divina si stesse risvegliando nel suo corpo, rilasciando un ruggito assordante!


Delle onde soniche si diffusero da Lin Ming, scatenandosi come una tempesta.


"33 Cieli! Il Grande Dao sconfinato!"


Un suono terrificante riecheggiò nel mondo. Con uno schiocco, il potere demoniaco attorno fu distrutto e i fantasmi Asura furono annientati.


Rune dorate formavano la formula. Sotto la soppressione di questi caratteri dorati, tutti gli spettri iniziarono ad esplodere.


<em>Bang! Bang! Bang!</em>


Così Lin Ming ridusse in frammenti oltre dieci fantasmi ad un passo dal diventare Re del Mondo!


I pochi mostri rimasti erano grandemente indeboliti. Cercarono di scappare, ma Lin Ming unì le mani e le rune dorate si precipitarono su di loro.


Con un ultimo crepitio, il resto dei demoni fu sterminato.


Tutti i demoni Asura si erano ridotti in flussi di potere demoniaco.


In disparte, Xiao Moxian rimase scioccata da questa scena.


Nonostante avessero entrambi recitato la formula generale del Sutra Asura, come poteva esserci una differenza del genere tra di loro?


"Lin Ming... che metodo di coltivazione hai appena usato?"


Xiao Moxian pensava che Lin Ming avesse usato un qualche metodo di coltivazione sonico, ma prima che Lin Ming potesse rispondere, riecheggiò la voce scioccata dell'Empireo Nebbia Divina:


"Lin Ming... quando hai meditato sulla formula generale, sei riuscito a percepire il dao del Maestro della Strada Asura?"


Il Sutra Asura di Lin Ming aveva avuto un effetto del genere non perché avesse usato delle tecniche segrete, ma perché aveva una profonda comprensione del Sutra Asura!


La formula generale si limitava a diverse centinaia di parole, ognuna di esse molto importante. Non c'era un metodo di coltivazione concreto, né descrizioni di mosse o tecniche. Era semplicemente impossibile utilizzarla in battaglia. Eppure nelle mani di Lin Ming, era diventata un'arma letale! Quel mantra era capace di eliminare i suoi nemici!


L'Empireo Nebbia Divina non avrebbe mai pensato che fosse possibile.


Nonostante avesse meditato sul Sutra Asura in passato, alla fine non ne aveva ricavato nulla.


"Senior, lei esagera. Ho soltanto ottenuto delle intuizioni superficiali e sono ancora ben lontano dal percepire il Dao del Maestro della Strada Asura. Posso capire solo un decimillesimo della verità della formula. Spreco il suo potenziale gridandolo per distruggere i miei nemici qui. Ma la vera funzione del sutra generale è guidare i coltivatori verso il picco delle arti marziali e aiutarli a trovare il Grande Dao. Questo è il significato delle 33 vite del Maestro della Strada Asura e la direzione in cui puntano potrebbe essere uno stadio superiore a quello di una Vera Divinità. Non posso capirlo chiaramente."


Meditando assiduamente su di esso per sette anni, Lin Ming aveva capito sempre di più quanto era formidabile il Maestro della Strada Asura.


"Trasformare le parole del Sutra Asura in forza combattiva è già incredibile." L'Empireo Nebbia Divina sospirò con emozione. "Il Dao Celeste è vasto e sconfinato. Chi può vederne la direzione date le sue innumerevoli forme e cicli? Per te arrivare a questo punto è già stupefacente. Forse hai ragione. Se un giorno potessi capire qual è la giusta via, allora potrei morire senza rimpianti. Non proverò più a farti cambiare idea. Vai e prova a decifrare questa formazione."


"La ringrazio per la sua comprensione. Non deluderò le sue aspettative."


Lin Ming porse i suoi rispetti. Quando si voltò, il potere demoniaco era già svanito. Di fronte a lui era apparso un enorme muro creato dalle ossa di una Bestia Divina!


Le mura bianco pallido erano scioccanti!


"Cos'è questo?" Disse sbigottita Xiao Moxian. Queste pareti sembravano essere apparse dal nulla. Prima non le aveva viste affatto.


"La città Asura dei 33 Cieli. Oltre queste ossa c'è il centro della grande formazione..."
                                


                                



