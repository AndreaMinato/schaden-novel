---
weight: 1495
title: Capitolo 1495 – I 33 Diagrammi del Dao
pubDate: 2025-12-15T08:37:10.387Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


"La città Asura dei 33 Cieli?" Xiao Moxian sussultò. Non avrebbe mai pensato che nelle profondità del cimitero ci sarebbe stata una città d'ossa.


"Entriamo."


I due volarono verso questo enorme muro. A 10.000 piedi d'altezza, potevano vedere il mondo dietro la parete.


Poi Xiao Moxian vide qualcosa che non avrebbe mai dimenticato per il resto della vita.


Oltre questo muro non c'era una terra desolata, né natura selvaggia. Sembrava uno sconfinato cielo stellato!


Sembrava non avere limiti e in esso fluttuavano enormi diagrammi del dao.


Visto che erano troppo lontani, Xiao Moxian aveva difficoltà a determinare quanto fossero grandi. Quando li sondò con la sua percezione, alla fine sussultò per lo stupore.


Questi diagrammi del dao erano ampi migliaia di chilometri, erano paragonabili ad un piccolo pianeta!


Tutti questi diagrammi fluttuavano a mezz'aria e al centro di ognuno di essi c'era lo scheletro completo di una Bestia Divina.


Questi resti erano diversi da quelli vicino ai confini del cimitero.


Le ossa all'esterno erano state consumate dal passare di miliardi o anche decine di miliardi di anni. Il loro sangue si era prosciugato da tempo e non avevano nessun valore a parte come ingrediente medicinale.


Ma le ossa nei diagrammi brillavano come giada cristallina. Emanavano una ricca vitalità del sangue e sembravano vive!


Formavano l'aura e le immagini di Bestie Divine. C'erano fenici che si levavano al cielo, draghi che balzavano in mari nebbiosi, sembrava che queste ossa potessero resuscitare da un momento all'altro.


"Questo posto è..." Xiao Moxian guardò scioccata la vasta formazione. Questi scheletri completi erano alti diverse centinaia e lunghi migliaia di chilometri. Era davvero una scena sbalorditiva!


Lin Ming e Xiao Moxian al confronto non erano nient'altro che granelli di polvere, completamente indegni di essere menzionati.


"Questa è la vera formazione delle Bestie Divine. Senza dubbio il passaggio per lasciare la Valle della Morte Tragica dovrebbe essere qui!"


Lin Ming chiuse gli occhi e lasciò che la sua percezione si diffondesse attorno mentre verificava ciò che sapeva usando questi diagrammi.


"Ci sono 36 diagrammi del dao e 33 scheletri di Bestie Divine. I tre diagrammi del dao centrali sono vuoti." Mormorò tra sé e sé Lin Ming. Si era già aspettato questa scena dopo averla percepita dalla giada dell'imperatore.


"Non mi sarei mai immaginato che... ci sarebbe stata una formazione del genere nella tomba delle Bestie Divine. Ho legato la mia percezione divina al tuo corpo e sembra che tu abbia ampliato i miei orizzonti." Disse piano l'Empireo Nebbia Divina.


Se non fosse stato per Lin Ming, allora la sua percezione non sarebbe riuscita a rompere le catene del potere demoniaco e non sarebbe riuscito a vedere la vera formazione.


"36 diagrammi del dao. Ogni diagramma hai il suo guardiano sigillato in esso. Contiene un intento omicida sconfinato. Un'aura terrificante supera completamente ogni Empireo, al punto da essere difficile da sopportare. Se un Empireo entrasse in un diagramma del dao simile perirebbe immediatamente!"


L'Empireo Nebbia Divina non dubitava della potenza dei 36 diagrammi del dao. Solo la loro aura era sufficientemente spaventosa.


"Come possiamo superarla?"


Chiese Xiao Moxian. Non aveva mai visto una scena del genere prima d'ora. in particolare, dopo aver sentito l'analisi dell'Empireo Nebbia Divina, aveva capito quanto era terrificante questo diagramma.


Se fosse entrata nella formazione con la sua patetica coltivazione, un qualsiasi puntino luminoso all'interno avrebbe potuto incenerirla senza che avesse la minima possibilità di scappare.


"Andiamo lì!" Disse succintamente Lin Ming.


Queste semplici parole fecero sussultare Xiao Moxian. Perfino l'Empireo Nebbia Divina esitò, ma se Lin Ming era così sicuro di sé, doveva aver già studiato i 33 diagrammi.


Per sette anni era rimasto seduto a meditare sopra il precipizio. Quanto era riuscito a percepirli?


L'Empireo Nebbia Divina sussultò piano. Poteva sentire che Lin Ming aveva fin troppi segreti. Al suo livello voleva affrontare la formazione lasciata dal Maestro della Strada Asura. Questa decisione era fin troppo scioccante!


 L'Empireo Nebbia Divina non poté che pensare: '<em>Può davvero riuscirci?'</em>" Non credeva che Lin Ming sarebbe morto ora, perché arrivare a questo punto era già un miracolo, anche se era stato grazie al Sutra Asura.


L'Empireo Nebbia Divina era ben consapevole che se Lin Ming fosse riuscito a superare la tomba delle Bestie Divine, ci sarebbero state grandi probabilità che trovasse un metodo per uscire dalla Valle della Morte Tragica. E da quando la Strada Asura si era formata, nessuno era mai riuscito ad andarsene da lì!


"Vieni con me!" Lin Ming prese Xiao Moxian per mano e volarono insieme verso uno dei 36 diagrammi.


Il diagramma che Lin Ming aveva scelto era illuminato dai colori dell'arcobaleno. Al centro c'era uno scheletro di colore rosso che brillava come un rubino. Questi erano i resti di una fenice!


"Fenice..."


Mentre guardava questo scheletro, Xiao Moxian tremò. Il suo sangue ribollì, mostrando una lieve risonanza con i resti della fenice.


"Questa è una regina tra tutte le fenici, e anche la più potente tra di esse!"


Mormorò tra sé e sé Xiao Moxian. Gli scheletri delle Bestie Divine nei 33 diagrammi non provenivano da Bestie Divine comuni, ma dalle creature più potenti della loro razza!


Se uno avesse potuto assorbire il midollo della fenice di questo scheletro, avrebbe ottenuto benefici inimmaginabili.


Naturalmente questo era solo una pia illusione. Questo scheletro era sigillato nella formazione ed era impossibile da ottenere.


Quando i due entrarono nel diagramma, sette brillanti fontane di luce eruttarono. Erano color arcobaleno e svettavano nel cielo come sette spade divine.


Attorno ad esse sfrecciarono raggi di luce divina. Queste colonne di energia erano affilate come luci di spada.


Guardandole, Xiao Moxian poteva sentire chiaramente la forza terrificante che contenevano. Nonostante sembrassero splendide, in realtà queste fontane di energia potevano distruggere facilmente delle stelle! Se un corpo mortale fosse stato risucchiato da queste fontane, sarebbe stato ridotto in polvere; nemmeno un Empireo sarebbe riuscito a sfuggire da esse!


Di fronte a questo potere titanico, Xiao Moxian si sentì fin troppo debole.


Anche quelle luci divine attorno erano estremamente terrificanti. Xiao Moxian esitò per un momento e poi tirò fuori un artefatto spirituale di alto livello, lanciandolo con cautela verso le uci divine.


Nel momento in cui l'arma toccò i bagliori, ci fu un crepitio e l'artefatto spirituale fu tagliato dalla luce divina. Le metà dell'artefatto furono risucchiate dall'energia e un momento dopo furono ridotte in polvere!


Nonostante si fosse già aspettata un risultato del genere, Xiao Moxian sobbalzò vedendo questa scena. Distruggere un artefatto spirituale era già difficile, ma disintegrarlo in polvere era ancora più terrificante!


E, ciò che era ancora più spaventoso era che queste luci erano solo energia che traboccava dalle sette fontane color arcobaleno; erano solo dei residui.


Allora quanto doveva essere terrificanti le colonne di energia principali?


Xiao Moxian sapeva bene che non potevano affrontare questo diagramma. Anche mille di lei non sarebbero riuscite a resistere.


Dopo aver gettato via l'artefatto, Xiao Moxian guardò Lin Ming.


Poteva solo contare su di lui. Nemmeno Xiao Moxian era sicura di sé di fronte a queste terrificanti fontane di energia.


In quel momento Lin Ming stava fluttuando a mezz'aria, senza muoversi. I suoi occhi brillavano e la sua percezione era fissa sul diagramma del dao.


Questo era uno dei 33 diagrammi del dao; il Raduno dell'Essenza – Cinque Elementi!


I 33 diagrammi rappresentavano i 33 modi diversi di coltivare il Grande Dao. Esistevano 11 tipi di trasformazione del corpo, 11 di raduno dell'essenza e 11 per forgiare l'anima. Questo diagramma di fronte a loro rappresentava un metodo per radunare l'essenza!


Lin Ming lo aveva scelto perché assochilometriva al sistema di coltivazione dell'umanità. Lin Ming era molto in sintonia con questo dominio e anche le leggi del fulmine e del fuoco che allenava appartenevano al potere dei cinque elementi.


Lin Ming fece un passo avanti, facendo circolare più che poteva tutta la sua vera essenza. Dietro di lui, l'immagine dell'Albero del Dio Blasfemo iniziò ad apparire lentamente.


La Forza del Dio Blasfemo che Lin Ming usava era davvero sconvolgente. Al suo livello, nessun praticante di arti marziali poteva rivaleggiare con lui. Se l'avesse usata insieme alle Tre Essenze in Uno, allora in termini di intensità di vera essenza, perfino il contrattacco del Risucchio Demoniaco di Xiao Moxian sarebbe stato di gran lunga inferiore.


Ma ora di fronte a queste terrificanti fontane di energia, la Forza del Dio Blasfemo di Lin Ming non era nient'altro che un ruscello di fronte a dei mari in tempesta; non c'erano paragoni tra di loro. Lin Ming era solo un coltivatore, ma quel flusso di energia conteneva la forza dell'universo.


Cosa aveva intenzione di fare?


Xiao Moxian spalancò gli occhi. Aveva difficoltà ad immaginare cosa sarebbe accaduto. Lin Ming aveva evocato l'Albero del Dio Blasfemo, ma cosa poteva fare in questo enorme diagramma data la sua misera forza?


Lin Ming si concentrò sul suo mondo interno, in esso la giada azzurra dell'imperatore iniziò a brillare debolmente.


Lin Ming riversò in essa la sua vera essenza, percorrendo lentamente le linee sulla sua superficie.


Questo processo continuò per diversi respiri di tempo.


L'energia nella giada dell'imperatore iniziò a traboccare. Poi si condensò in rune del Grande Dao, ognuna di esse conteneva l'aura della giada dell'imperatore!


Diverse centinaia di rune del Grande Dao vorticarono, formando un diagramma completo.


Questo diagramma vorticò fuori dal mondo interno di Lin Ming, arrivando lentamente sopra la sua testa.


Poi, dopo un breve periodo di tempo ne uscì un secondo.


Poi un terzo, un quarto...


Dopo un quarto d'ora, 33 diagrammi del dao vorticavano attorno a lui, avvolgendolo.


"Vieni." Lin Ming disse a Xiao Moxian.


La giovane entrò immediatamente nella sua barriera.


Lo spazio dentro questi 33 diagrammi era estremamente stretto. Xiao Moxian era quasi appiccicata a Lin Ming e potevano sentire l'uno il respiro dell'altra.


Essendole così vicino, Lin Ming sentì il profumo di Xiao Moxian e anche la sua pelle morbida sotto i suoi abiti.


Era davvero una sensazione allettante, ma tutta la concentrazione di Lin Ming era fissa sul suo compito. Questo era un momento critico!


"Seguimi. Non devi uscire assolutamente dal confine dei diagrammi del dao." Avvertì Lin Ming mentre iniziava ad avvicinarsi alle sette fontane color arcobaleno.


Dopo aver capito cosa intendeva fare Lin Ming, Xiao Moxian rimase scioccata. Spalancò gli occhi e mostrò un'espressione incredula. Lin Ming aveva davvero intenzione di entrare nella fontana di energia così?
                                


                                



