---
weight: 14960
title: Capitolo 1496 – Bagliore dei Cinque Elementi
pubDate: 2025-12-15T08:37:10.387Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


I 33 diagrammi del Dao che Lin Ming aveva formato erano estremamente complicati, contenevano perfino i princìpi del Grande Dao. Ma Xiao Moxian non poteva capire quanto erano potenti perché avevano pochissima energia Origin.


Aveva la sensazione che avrebbe potuto distruggerli con un attacco!


In confronto, quelle fontane di energia potevano spazzare via corpi celesti ed erano più che sufficienti per uccidere all'istante un Grande Re del Mondo!


Ora Lin Ming voleva usare questi 33 diagrammi per resistere a questa forza terrificante. Non era diverso dall'indossare un'armatura di carta per resistere ad una pioggia di frecce!


Xiao Moxian non riuscì a farsi coraggio. "Sei sicuro... di poter avanzare così?"


"Ne sono sicuro."


Il tono di Lin Ming era calmo e imperturbato. In quel momento la sua mente era completamente libera mentre si concentrava sulla luce multicolore.


"V-va bene..."


Xiao Moxian si portò la mano al petto. Di fronte a questa scena, anche se di solito era coraggiosa, era in difficoltà.


Fissò i diagrammi fluttuanti e strinse i denti, sussurrando con ferocia: "Immagino che rischierò la vita insieme a te. Se morirò così, allora ti perseguiterò nell'aldilà!"


"È davvero una scommessa..." Mormorò Lin Ming. Aveva trascorso sette anni a meditare sulla giada dell'imperatore e la formazione della Tomba delle Bestie Divine, ma era stata tutta teoria.


Non poteva essere sicuro al cento per cento di poter mettere in pratica ciò che aveva studiato. Dopotutto l'Empireo Nebbia Divina aveva ragione. Una persona poteva fare errori e perfino gli studenti più talentuosi avrebbero potuto sbagliare durante una prova.


"Lin Ming... spero che tu abbia ragione..."


Disse piano l'Empireo Nebbia Divina. Il suo corpo era estremamente debole ora e non poteva più seguire Lin Ming. Non poteva rischiare di essere colpito da quei bagliori multicolori, altrimenti il suo corpo avrebbe subìto un grave contraccolpo. Poteva solo guardare da lontano mentre Lin Ming camminava verso quelle luci.


Lin Ming e Xiao Moxian avanzarono insieme, con cautela, facendosi strada in mezzo a quella copertura di luce.


<em>Woosh!</em>


Proprio quando entrarono in quel bagliore color arcobaleno, un lampo divino sfrecciò verso di loro!


Quando Xiao Moxian vide che questo raggio stava per trafiggere il petto di Lin Ming, le sue pupille si contrassero e sussultò!


A questo punto era impossibile da schivare. Se avesse provato a farlo, sarebbe uscita dalla barriera e avrebbe dovuto affrontare il flusso caotico delle luci attorno a lei. Sarebbe finita in una situazione ancora peggiore.


Poteva solo dipendere dai diagrammi di Lin Ming!


<em>Bang!</em>


La luce divina colpì e poi accadde una scena incredibile.


L'energia capace di ridurre un artefatto spirituale di alto livello in polvere impattò sui diagrammi e svanì al loro interno come un fiocco di neve che si dissipava in un lago d'acqua!


Poi, questa energia circolò lungo i diagrammi, percorrendoli dall'inizio alla fine, per poi sfrecciare nella direzione opposta.


Questa luce divina si era piegata attorno a Lin Ming e a Xiao Moxian come un fiume, senza ferirli minimamente.


"Come... com'è possibile?"


Xiao Moxian spalancò gli occhi. Questo diagramma che sembrava estremamente debole era rimasto completamente intatto.


Che sorta di princìpi erano questi?


Pensandoci, affinché un diagramma resistesse all'impatto, avrebbe avuto bisogno di un oggetto superiore perfino al tesoro di un Empireo.


Ma non ci sarebbe voluta molta energia per defletterlo.


"Come ci sei riuscito..." Xiao Moxian aveva difficoltà a credere che i diagrammi attorno a loro avrebbero avuto un effetto del genere. Questo grazie ai motivi della barriera che avevano redirezionato l'energia.


Lin Ming disse a bassa voce: "Il fulmine del mondo mortale può tranciare un vecchio albero, ma non può distruggere un pezzo d'acciaio, perché l'acciaio può condurre i fulmini nel terreno."


Lin Ming non diede altre spiegazioni. Era completamente concentrato sui raggi brillanti attorno a lui. I diagrammi che aveva creato provenivano dalla giada dell'imperatore e avevano le stesse origini della formazione nella Tomba delle Bestie Divine. Quindi non c'erano conflitti tra di essi. Così la loro barriera poteva condurre l'energia proprio come l'acciaio e rimanere illesa.


In questo modo, Lin Ming e Xiao Moxian entrarono in mezzo all'energia color arcobaleno e si immersero tra le luci colorate. Non troppo lontano, l'Empireo Nebbia Divina stava guardando la scena, scioccato.


"Un fulmine può tranciare un vecchio albero, ma non può distruggere un pezzo d'acciaio..."


L'Empireo Nebbia Divina ripeté ciò che aveva detto Lin Ming. Questa era una verità semplice che perfino i mortali conoscevano, ma ora Lin Ming l'aveva utilizzata per entrare nella Formazione delle Bestie Divine creata dal Maestro della Strada Asura.


L'Empireo Nebbia Divina non si sarebbe mai immaginato che sarebbe potuto arrivare a questo punto. Al suo stadio al Divine Transformation realm, Lin Ming aveva affrontato questa formazione terrificante ed era resistito alle eruzioni demoniache. Ora la sua percezione non poteva più continuare a seguirli però.


Lin Ming avrebbe dovuto affrontare ancora molti pericoli e questo era solo l'inizio del suo viaggio. Ma solo attraversare queste fontane di energia era scioccante.


Se Lin Ming avesse continuato ad avanzare fino a raggiungere il centro della Tomba delle Bestie Divine, allora forse sarebbe diventato la prima persona capace di uscire dalla Valle della Morte Tragica.


L'Empireo Nebbia Divina fece un respiro profondo e ritrasse silenziosamente la sua percezione. Aveva la sensazione che questi sette anni che aveva trascorso fossero stati un sogno. Lin Ming e Xiao Moxian erano due geni impareggiabili che aveva incontrato sul punto di morte. I due avevano una coltivazione bassa, ma il loro talento era formidabile. In particolare Lin Ming poteva creare i miracoli più inaspettati.


<em>'Forse... potrebbe diventare un punto di svolta per la mia vita...'</em>


Pensò all'improvviso l'Empireo Nebbia Divina, provando una strana sensazione per la prima volta in tutti questi anni. Era vissuto silenziosamente nella Valle della Morte Tragica per decine di milioni di anni e ora, prima di morire, finalmente la sua vita stava per cambiare...


.....


In quel momento, Lin Ming e Xiao Moxian erano già entrati nelle fontane principali dei Cinque Elementi. Ondate di luce imperversavano attorno a loro, colpendo impetuosamente i 33 diagrammi di Lin Ming. Tuttavia ogni attacco si scioglieva e veniva incanalato altrove.


Ma i bagliori arcobaleno erano fin troppo potenti. I diagrammi tremarono violentemente, sembrando sul punto di spaccarsi da un momento all'altro.


Xiao Moxian trattenne il respiro e procedette con cautela.


Così i due continuarono ad attraversare gli elementi... il fulmine violento, i venti feroci, i fuochi impetuosi, le acque gelide...


Superarono il potere dei cinque elementi uno alla volta. Andarono oltre il centro del diagramma dove lo scheletro della fenice stabilizzava la formazione.


Dall'inizio alla fine, Lin Ming era rimasto impassibile. Era completamente concentrato sulla sua avanzata.


Dopo chissà quanto tempo, la luce brillante attorno a Lin Ming e a Xiao Moxian iniziò ad attenuarsi.


In quel momento Lin Ming fece un lieve sospiro di sollievo. La sua schiena era già fradicia di sudore.


"Finalmente... l'abbiamo superato..." Disse Lin Ming con la voce un po' roca.
                                


                                



