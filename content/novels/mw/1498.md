---
weight: 1498
title: Capitolo 1498 – Superare la Formazione
pubDate: 2025-12-15T08:37:10.387Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


"Non avrei mai pensato che avrei incontrato un'occasione del genere in questo diagramma."


Dopo aver raffinato così tanta energia del drago qui, i benefici che Lin Ming aveva ottenuto erano di gran superiore perfino all'osso del Drago Azzurro che aveva assorbito in passato.


"Lin Ming, appartieni alla razza dei draghi?" Chiese Xiao Moxian con gli occhi spalancati. Dalla sua espressione, sembrava si trovasse di fronte ad un mostro. Non capiva come Lin Ming avesse assorbito l'energia nel diagramma. All'inizio pensava che ci fosse riuscito grazie alla sua comprensione della formazione, ma pensandoci più attentamente, anche se Lin Ming aveva capito molto della Tomba delle Bestie Divine, questa energia era troppo tirannica. A meno che non provenisse dalla stessa origine, come poteva fondersi come un mero umano come Lin Ming?


"Razza dei draghi?" Lin Ming si irrigidì per un momento, sfregandosi silenziosamente il naso.


"Esatto. Ho sempre sentito una lieve aura draconica provenire dal tuo corpo. Nonostante di solito non sia troppo intensa, l'ho sentita chiaramente prima. Probabilmente hai sangue di drago nelle vene, e di una stirpe reale. Forse potrebbe appartenere ad un'antica specie!


Xiao Moxian ebbe sempre più la sensazione che fosse vero. L'aura che aveva sentito perà era quella dell'uovo di drago dell'Antico Abisso Demoniaco.


Lin Ming sorrise: "Non ho molti legami con la razza dei draghi. Sono solo un umano ordinario."


"Forse non lo sai... ma esistono alcune specie antiche che entrano in un sonno profondo dopo essersi diffuse e diluite per così tanto tempo. Non si risvegliano a meno che non ci sia qualche circostanza particolare." Xiao Moxian inclinò la testa, facendo del suo meglio per capire la situazione.


Lin Ming non sapeva cosa dire. L'immaginazione di Xiao Moxian era fin troppo ricca.


"Ci stai pensando troppo. Attraversiamo questa formazione delle Nove Stelle prima!"


All'inizio Lin Ming non era pienamente sicuro di poter attraversare il diagramma delle Nove Stelle, ma dopo aver assorbito l'energia del drago, la formazione gli era diventata sempre più chiara. In questo momento non sarebbe dovuto essere un problema superare il diagramma delle Nove Stelle del Drago.


Avanzò insieme a Xiao Moxian. Nel cielo fluttuavano nove stelle!


La luce stellare cadeva come una cascata di fili di mercurio, formando nove palazzi del Dao sul diagramma.


"Nove Stelle del Palazzo del Dao!"


Lin Ming fece un respiro profondo. Da quando aveva iniziato ad allenare la tecnica della trasformazione del corpo, le Nove Stelle del Dao erano state il suo obiettivo. Questo era uno stadio estremamente misterioso, ma ora poteva vederlo in tutta la sua gloria. Questo lo lasciò estatico, come se stesse vedendo la luce in fondo al tunnel.


I nove Palazzi del Dao erano sospesi a mezz'aria come divine torri di guardia, erano incredibilmente mistiche.


Lin Ming fece circolare tutta l'essenza astrale nel suo corpo e afferrò Xiao Moxian per mano, che strinse la presa a sua volta e lo seguì.


Così i due entrarono nel primo Palazzo del Dao, il Tempio Viola!


Il Tempio Viola in realtà era una parte del dantian. Quando un praticante di arti marziali entrava nel Mare Divino Realm, il suo dantian sarebbe stato rimpiazzato da un mondo interno e quindi anche il Tempio Viola sarebbe finito lì.


Nel primo livello delle Nove Stelle del Dao, bisognava formare un palazzo che corrispondeva ad una stella.


Nel momento in cui Lin Ming entrò nel Tempio Viola, tornò a formare diagrammi attorno a sé.


La barriera che aveva formato prima apparteneva al sistema di raduno dell'essenza, stavolta però erano in un diagramma che rappresentava la trasformazione del corpo. I motivi su questi diagramma fluirono come sangue, emettendo una forte vitalità.


Questo Palazzo del Dao era inondato di luce stellare in ogni angolo. Questo bagliore sembrava splendido e maestoso, ma era anche pieno di intento omicida. Una volta che uno avesse fatto un passo falso, sarebbe andato incontro ad una morte orribile.


Lin Ming chiuse gli occhi e usò la sua vitalità del sangue per sondare i percorsi attorno a lui. "Seguimi e non fare nemmeno un passo fuori. Segui le mie orme."


Mormorò Lin Ming. Xiao Moxian annuì con fermezza.


L'aria era densa di intento omicida. Ogni passo che Lin Ming faceva, seguiva le Leggi delle Nove Stelle. Ogni volta che andava avanti, una stella brillava sotto i suoi piedi per poi spegnersi.


Mentre camminava per i corridoi del palazzo, Lin Ming sentì il suo mondo interno riscaldarsi proprio nella posizione che corrispondeva al Tempio Viola.


La luce stellare si radunò nel mondo interno di Lin Ming. Questo bagliore argentato scintillò, sembrando sul punto di condensarsi.


Lin Ming gettò un'occhiata verso Xiao Moxian. La giovane era completamente concentrata nel seguirlo e chiaramente non stava sperimentando una reazione del genere.


'<em>I nove Palazzi del Dao corrispondono a delle posizioni nel mio corpo e stanno creando una reazione. Questa dovrebbe essere una forma elementare delle Nove Stelle del Dao...'</em>


Pensò Lin Ming. Non era affatto sorprendente. Aveva visto già diverse volte questo stadio, così era normale che il suo corpo ne formasse una versione elementare.


Lin Ming impiegò quattro ore per superare il Tempio Viola, poi entrò nel secondo: l'Occhio Celeste.


L'Occhio Celeste era localizzato tra le sopracciglia ed era considerato l'occhio della mente, capace di vedere oltre ogni illusione e inganno. Quando Lin Ming entrò nel palazzo, sentì la fronte scaldarsi.


Non poté che rallentare e concentrarsi ad analizzare questa sensazione.


Dopo averci trascorso quattro ore, aveva imparato a memoria questa sensazione e continuò ad avanzare.


Così Lin Ming trascorse quasi lo stesso periodo di tempo in ogni palazzo del Dao, per un totale di 36 ore. In altre parole, aveva impiegato un giorno e mezzo di tempo per attraversare il diagramma delle Nove Stelle del Dao.


Questa formazione che aveva appena superato più che una prova, era un'occasione fortunata. Senza contare l'energia della Bestia Divina che aveva assorbito, poter sperimentare le Nove Stelle del Dao gli aveva dato benefici significativi.


"Ora, verso l'ultimo diagramma..."


Dei 33 diagrammi, Lin Ming aveva attraversato il cerchio esterno e quello intermedio. Una volta che avesse superato l'ultimo livello, sarebbe arrivato nell'occhio della formazione.


"Riposiamoci prima di continuare."


Erano passati sei o sette giorni da quando erano partiti per la Tomba delle Bestie Divine. Xiao Moxian era più o meno era in condizioni ottimali, ma Lin Ming aveva esaurito gran parte della sua energia mentale.


"Va bene." Xiao Moxian annuì con intelligenza. Aveva seguito Lin Ming in questa zona mortale, così era già abituata a seguire i suoi ordini qui.


Sei ore dopo, Lin Ming uscì dalla sua meditazione. Il terzo diagramma che aveva scelto era... quello della Forgia Spirituale: la Terra dei Sogni.


Entrandoci, Lin Ming e Xiao Moxian si sentirono come stessero camminando per un mondo rosso sangue.


Qui il cielo era cremisi e coperto da nuvole rosso cupo, che sembravano sul punto di sanguinare da un momento all'altro. Il terreno era pieno di corsi di lava e l'odore dello zolfo sovrastava i sensi.


"È proprio caldo qui..."


Xiao Moxian si sentì arrostire a causa delle fiamme. I suoi abiti erano così caldi al punto da iniziare a bruciare e l'aria che inspirava ed espirava era bollente.


Era estremamente strano, perché una discendente di una fenice non avrebbe dovuto temere il calore.


"Mm?!" Xiao Moxian si raggelò. Non troppo lontano aveva visto uno scorpione rosso avvolto dalle fiamme. La creatura emanava un'aura terrificante che superava perfino quella di un Grande Re del Mondo al picco del suo livello!


Anche lo scorpione li aveva avvistati, gridò e poi si precipitò verso di loro.


"Lin Ming!" Le pupille di Xiao Moxian si rimpicciolirono. Questo scorpione era stato formato dal potere demoniaco attorno a loro, non era qualcosa con cui potevano contendere al loro attuale livello!


Quando Lin Ming vide lo scorpione, mantenne la calma. Si mosse solo per afferrare il braccio di Xiao Moxian e spostarla dietro di lui. "Non muoverti. Trattieni il fiato. In questo diagramma tutto ciò che vedi è un sogno. Quello scorpione di fronte a noi non è nient'altro che una menzogna, un'illusione!"


La trasmissione del suono di Lin Ming riecheggiò nelle mente di Xiao Moxian, lasciandola sbalordita: "Un'illusione?!"


Per lei lo scorpione non poteva essere più reale di così. Era proprio simile ai fantasmi Asura che aveva incontrato prima, eppure questa creatura era solo un'illusione?


Nonostante lo ritenesse incredibile, non poté che fidarsi delle parole di Lin Ming. Trattenne il fiato mentre guardava lo scorpione lanciarsi verso di lei.


<em>Ho!</em>


Con una raffica di vento, lo scorpione svanì, come se non fosse mai esistito.


"Questo è un mondo dei sogni. In questo sogno, tutto ciò che credi che sia vero, diventerà vero e tutto ciò che credi che sia falso, diventerà falso. Dopo che ti sveglierai, tutto si ridurrà nel nulla, ma se non ti potrai risvegliare, rimarrai per sempre intrappolata in questo sogno."


Disse con una trasmissione del suono Lin Ming. In questa terra dei sogni, se uno fosse caduto in questa illusione, non sarebbe mai più riuscito ad uscirne.


"Seguimi e non fare passi falsi. Qualunque cosa tu veda attorno, non ci credere."


Disse Lin Ming senza guardarsi indietro. Tutto attorno a lui iniziarono a riformarsi dei digrammi. Queste formazioni contenevano essenza spirituale e ce n'erano 33. Negli ultimi sette anni, questi diagrammi erano la componente più importante che Lin Ming aveva percepito dalla giada dell'imperatore. Solo grazie ad esse aveva osato precipitarsi nella Tomba delle Bestie Divine.


I due marciarono sincronizzati l'uno con l'altro. Lin Ming seguì un tracciato estremamente strano. A volte andava a destra, altre volte a sinistra, alcune volte arretrava e Xiao Moxian l'avrebbe seguito ciecamente.


Durante questo periodo di tempo, apparì ogni sorta di scena strana e fantastica, come se fossero bloccati in un inferno di fiamme.


Presto si ritrovarono in un paradiso eterno.


I fiumi sgorgavano nella terra e la luce del sole illuminava campi sconfinati. Lin Ming e Xiao Moxian calpestarono l'erba morbida e lussureggiante, mentre sentivano il profumo di fiori.


Mentre camminavano, occasionalmente avrebbero visto un pesce balzare fuori dal lago e delle gru che tenevano dei lingzhi nel loro becco, era un'utopia perfetta.


Ma Xiao Moxian fece come aveva detto Lin Ming e svuotò la mente da ogni pensiero inutile. Era un ottimo talento e negli ultimi sette anni aveva allenato la forgia spirituale insieme all'Empireo Nebbia Divina. Non era molto diversa da Lin Ming in quanto a forza dell'anima e percezione.


Nonostante non sapesse nulla della formazione, finché Lin Ming l'avesse guidata, avrebbe seguito perfettamente le sue indicazioni.


Era un diagramma creato dal maestro della Strada Asura. Proteggere la propria mente non era affatto facile. Anche se uno avesse saputo che stava vedendo un'illusione, era inevitabile esserne catturati.


Lin Ming e Xiao Moxian videro innumerevoli illusioni e miraggi nella formazione, ma anche così, rimasero impassibili, mantenendo piena lucidità.


Sotto la guida di Lin Ming, i due evitarono tutti gli intenti omicida nel diagramma. Non si sapeva quanto tempo fosse passato. Diversi mesi, anni dopo o forse nel giro di un istante, Lin Ming e Xiao Moxian sospirarono e poi rilassarono le loro espressioni tese.


"Siamo arrivati. Questo è l'occhio della formazione della Tomba delle Bestie Divine."
                                


                                



