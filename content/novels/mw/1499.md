---
weight: 1499
title: Capitolo 1499 – Antico Tempio del Bronzo
pubDate: 2025-12-15T08:37:10.387Z
tags:
    - mw
---


<em>Capitolo sponsorizzato, ringraziamo GATSU!
3 in coda, 0/5 donazione</em>
<em>-Schadenfreude</em>


Dopo aver lavorato duramente per sette anni, finalmente era arrivato il momento.


Aveva attraversato la formazione della tomba delle Bestie Divine ed era arrivato in un luogo che nessuno era mai riuscito a raggiungere.


"Dove siamo?"


Chiese sorpresa Xiao Moxian. Anche se era stupita, quando Lin Ming aveva superato il primo diagramma, aveva avuto il presentimento che sarebbe riuscito a condurla fuori da questa terra pericolosa.


Comunque, una volta che arrivò al centro della formazione, Xiao Moxian era ancora incredula.


Il cuore della formazione era piena di misteri. Da quando la Valle della Morte Tragica era esistita, innumerevoli praticanti di arti marziali erano morti qui, eppure nessuno di loro erano riusciti ad arrivare qui.


Mentre le illusioni del diagramma del Mondo dei Sogno svanivano, le ultime tre formazioni si rivelarono di fronte ai due.


Erano disposti a triangolo, ognuno ampio mille chilometri. Questi diagrammi erano pieni di innumerevoli motivi intricati, ma nessuno di loro era ricoperto di energia, sembrava che non ci fosse altro che un silenzio mortale.


Non c'era nessun scheletro di Bestia Divina a stabilizzarli. Erano come Lin Ming aveva previsto: vuoti.


E, al centro di essi, fluttuava un antico tempio di bronzo!


Grande come una montagna, galleggiava in mezzo all'oscurità sconfinata emanando un'atmosfera misteriosa e antica.


"Andiamo. Non ci dovrebbero esserci pericoli..."


Lin Ming afferrò Xiao Moxian per mano e i due volarono dentro il tempio insieme.


Furono molto lenti. Ci misero due ore intere per attraversare migliaia di chilometri.


Mentre si avvicinavano, potevano sentire quanto era maestoso e incredibile il tempio.


Xiao Moxian e Lin Ming potevano sentire un terrificante potere demoniaco al suo interno. Pareva che tutte le eruzioni di energia di prima provenissero da questo edificio.


"Come entriamo?"


Xiao Moxian guardò il portale del tempio. Era alto migliaia di piedi e sembrava estremamente pesante, emanando un'aura sconfinata. Sembrava celare la fonte del Grande Dao e che aprendola si sarebbe potuto ricevere un battesimo del Grande Dao.


Lin Ming rimase in silenzio. Sentì che l'antica giada nel suo mondo interno si stava riscaldando sempre di più. Con un cenno della mano, la fece apparire nel suo palmo, poi la premette sul portale.


Se non si sbagliava, allora l'antica giada era la chiave di questo portale.


Il tesoro delle dimensioni del palmo di un bambino sprofondò nell'ingresso.


"Cosa stai facendo?" Chiese Xiao Moxian.


"La sto aprendo." Rispose con semplicità Lin Ming. Tuttavia si accigliò. Questa antica porta di bronzo era rimasta immobile.


Pensò di aver commesso un errore, ma dopo diversi respiri di tempo, Lin Ming sentì un forte rimbombo tonante e il portale pesante quanto un pianeta iniziò lentamente ad aprirsi!


Questa antico portale di bronzo si aprì molto lentamente, ma nulla avrebbe potuto impedirgli di muoversi.


Quando le due ante si stavano separando gradualmente, Xiao Moxian ebbe la sensazione che un mondo si stesse formando di fronte a lei.


L'aura del Grande Dao sconfinato si precipitò fuori. Lin Ming e Xiao Moxian videro l'interno dell'antico tempio di bronzo.


Xiao Moxian rimase a bocca aperta per lo shock. Si riempì di entusiasmo, venerazione e paura.


Nessuno era mai entrato in questo antico tempio per miliardi di miliardi di anni; cosa poteva nascondersi al suo interno?


Lin Ming tenne per mano Xiao Moxian e disse con un'espressione seria: "Seguimi."


Così i due attraversarono il portale.


Il tempio di bronzo era spazioso. Era tutto così sorprendentemente enorme, le colonne erano abbastanza spesse che ci sarebbero volute centinaia di persone che si tenevano per mano per circondarle. Gli affreschi che ricoprivano le pareti e le piastrelle erano spessi come tomi. Tutto sembrava solenne e dignitoso, pieno di un'atmosfera imperiale.


Il grande corridoio era mortalmente silenzioso. Lin Ming e Xiao Moxian potevano sentire il loro stesso battito cardiaco e l'eco dei loro passi.


In quel momento riecheggiò il rumore di fiamme sibilanti.


Xiao Moxian e Lin Ming sussultarono. Un momento dopo videro le torce accendersi attorno a loro, bruciando come soli in miniatura e illuminando l'interno del palazzo come se fosse giorno.


Poi Lin Ming e Xiao Moxian riuscirono finalmente a vedere cosa c'era dentro l'ingresso.


Questo corridoio era abbastanza vasto da contenere un grande esercito. Era pieno di sculture di diverso tipo.


Alcune erano feroci, altri pacifiche, altre rappresentavano praticanti di arti marziali di razze diverse e certe sculture sochilometrivano a fiori e ad alberi. Tuttavia la maggior parte delle sculture erano di... Bestie Divine!


Mentre percorrevano il corridoio, Lin Ming vide migliaia di statue attorno. Erano sculture di Bestie Divine piene di vita e appartenevano tutte ad antiche specie, tipi che nemmeno Xiao Moxian non aveva mai visto prima.


Quando arrivarono alla fine di questo corridoio, Lin Ming e Xiao Moxian passarono attraverso un altro ingresso e si ritrovarono in un altro corridoio.


Questo passaggio era molto più piccolo rispetto a quello precedente. L'oggetto che risaltava di più era una tavola di bronzo torreggiante. Alta 99 piedi, spessa 12 piedi, sembrava estremamente pesante. La sua superficie era liscia come vetro e non c'era nessun carattere inciso su di essa.


Sotto c'era un'antica bara di bronzo avvolta da spesse catene. Lin Ming la esaminò da vicino e vide che il materiale delle catene era un raro tesoro che poteva essere trovato solo per un colpo di fortuna. Se un raffinatore Empireo avesse ottenuto solo un briciolo di questo materiale, sarebbe stato contento per il resto della sua vita.


<em>'Una tavola di bronzo, un'antica bara... che sia una tomba?'</em>


Pensò subito Xiao Moxian. Se fosse stata una tomba, allora probabilmente doveva appartenere al maestro della Strada Asura!


Nonostante il maestro della Strada Asura fosse oltremodo potente, era una figura che esisteva da decine di miliardi di anni. Molto probabilmente era morto da tempo. Sarebbe stato ragionevole se avesse scelto questo tempio di bronzo come il suo luogo di riposo e avesse creato questa formazione per proteggersi.


"Che sia... che la Valle della Morte Tragica sia la tomba del Maestro della Strada Asura?!"


Esclamò Xiao Moxian. Si sentì quasi svenire. Nessuno desiderava che la propria tomba venisse invasa da qualcuno. Se era questa la funzione di questo posto, era naturale che tutte le persone che erano entrate qui fossero morte. Ma lei e Lin Ming erano arrivati fin qui... questo era davvero un atto sacrilego.


"Ti sbagli." Lin Ming scosse la testa. Il Maestro della Strada Asura chiaramente aveva lasciato la giada dell'imperatore per aprire la formazione della Tomba delle Bestie Divine. Comunque anche se uno l'avesse ottenuta, voler aprire questa barriera era oltremodo difficile!


Per aprire la formazione ci volevano solide fondamenta, una percezione sbalorditiva e bisognava coltivare essenza, energia e divino.


Lin Ming indicò la tavola di bronzo e disse: "Questa tavola di bronzo in realtà è un libro, un antico libro di bronzo."


"Un libro?" Xiao Moxian rimase sbigottita. Dopo averlo sondato, scoprì che era vero.


Dalla sua copertina, questo antico libro non sembrava diverso da una tavola.


"Così questo è un libro. Mi chiedo cosa ci sia scritto dentro e cosa ci sia dentro quella bara?"


Lin Ming scosse la testa: "Non so cosa ci sia in quella bara, ma sono sicuro che non contengono i resti del Maestro della Strada Asura."


Le risposte di Lin Ming avevano un fondamento. Il Maestro della Strada Asura era un'esistenza indescrivibile. Anche se era già morto e stesse riposando in un'antica bara, Lin Ming e Xiao Moxian avrebbero sentito una pressione terrificante provenire da essa; sarebbe stato impossibile per loro rimanere lì così rilassati. Inoltre Lin Ming credeva che, anche se il Maestro della Strada Asura avesse scelto di lasciare un'eredità prima di morire, non avrebbe scelto la sua tomba come posto per farlo spingendo così innumerevoli sfidanti a venire qui per disturbare il suo sonno.


"Posso aprirlo?" Xiao Moxian indicò il libro di bronzo. Qui doveva fare attenzione ad ogni movimento che faceva. Se avesse toccato accidentalmente qualcosa e avesse attivato un incantesimo difensivo, avrebbe potuto causare una catastrofe.


Lin Ming chiuse gli occhi e la sondò con la sua percezione. In realtà, dopo aver attraversato la tomba delle Bestie Divine, si poteva dire che avessero superato la prova. Quindi non ci sarebbero dovuti essere dei pericoli nel tempio di bronzo.


"Puoi farlo." Rispose Lin Ming.


"Ottimo!" Disse con entusiasmo Xiao moxian. Si sfregò le mani, sembrando un po' impaziente.


Naturalmente era entusiasta dopo essere arrivata fin qui ed essere sul punto di scoprire i segreti della Valle della Morte Tragica.


Inoltre sarebbe stata la prima persona in tutti questi anni ad aprire l'antico libro, mentre ci pensava, si sentiva molto soddisfatta.


Balzò di fronte al tomo di bronzo. Poi afferrò la copertina e cercò di tirarla su. Tuttavia non ci riuscì. Sembrava che il libro fosse una statua di metallo.


Xiao Moxian non credeva nelle superstizioni. Si tirò su le maniche, si morse le labbra e poi tirò con tutte le sue forze, ringhiando: "Apriti!"


Il grido di Xiao Moxian fu forte e chiaro, ma l'antico libro semplicemente ignorò tutti i suoi sforzi. Rimase fermo come prima.


"Argh! È uno scherzo? Siamo arrivati fin qui, ma c'è ancora un incantesimo su questo libro, quanto è esasperante!" Sbuffò con indignazione Xiao Moxian.


Le prove precedenti erano già più che sufficienti. Negli innumerevoli anni in cui la Valle della Morte Tragica era stata creata, nessuno a parte quel mostro di Lin Ming era riuscito a farlo, così perché c'era bisogno di aggiungere un altro incantesimo inutile sul libro?


Quando Lin Ming lo vide, non poté trattenersi dal ridere. Si avvicinò e aprì la fibbia che bloccava la copertina. Con un'espressione divertita. disse: "Non c'è nessun incantesimo, era solo chiuso. Dovevi soltanto aprire la fibbia di metallo."


"Uh..." Xiao Moxian la guardò e deglutì rumorosamente. Arrossì e poi disse imbarazzata: "Perché non l'hai detto prima..."
                                


                                



