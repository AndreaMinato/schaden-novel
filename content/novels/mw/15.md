---
weight: 150
title: Capitolo 15 - Simbolo Potente
pubDate: 2024-05-23T06:10:15.575Z
tags:
    - mw
---




Lin Ming si era preparato come meglio poteva; solamente tracciando linee e simboli, come quei nobili maestri!


Manipolando il succo d'Erba del Vento Celeste, Lin Ming aprì le mani ed una sola goccia di liquido smeraldino fluì nell'aria dove rimase stabilmente.


Guardando questa perla di liquido verde, Lin Ming chiuse gli occhi mentre le sue mani formarono velocemente una serie di sigilli. Questi movimenti erano già da tempo impressi nella sua mente, e grazie ai ricordi del frammento dell'anima, questi segni complessi erano diventati istintivi.


Facendo un respiro profondo, Lin Ming iniziò. Le sue dita si mossero velocemente come dei rami in una tempesta, e si scontravano l'una con l'altra da quanto erano veloci a formare sigilli. Diventarono indistinte, mentre un'altra goccia di liquido di un altro materiale fluì nell'aria. Mantenendo la sua forza dell'anima, Lin Ming formò rapidamente i misteriosi e bellissimi simboli di iscrizione. Per preservare la sua forza dell'anima Lin Ming aveva iniziato a lavorare su un altro materiale prima di aver finito il primo!


Nonostante il piano fosse altamente complicato e impegnativo, Lin Ming sbagliava raramente.


Quando il processo di iscrizione era a metà, Lin Ming iniziò a sentire la stanchezza.


Quando l'iscrizione era a due terzi dal suo completamento, Lin Ming sentì che la sua forza dell'anima si stava esaurendo e quindi iniziò a far circolare la ‘Formula del Caos Primordiale.’


Facendo questo, aumentarono le possibilità di errore. Lin Ming strinse i denti e continuò. Doveva ancora dividere molti materiali e usarli per disegnare l'ultima runa.


"Seta del Baco Celestiale... finita!" Lin Ming finalmente rilasciò un sospiro di sollievo. La Seta del Baco Celestiale era ciò che gli mancava di più, non poteva permettersi di fallire in quel momento.


"Ci sono cinque rune..." Lin Ming contò il numero mentre la sua forza dell'anima stava raggiungendo il limite.


'Quattro... Tre... Due..."


"Ce l'ho fatta!"


Lin Ming finì l'iscrizione in quell'attimo. Le rune brillarono e per un breve momento emisero un bagliore prima di condensarsi in un'iscrizione delle dimensioni di un pollice.
Rimase sospesa a mezz'aria.


Lin Ming quasi crollò, ma quando vide l'iscrizione completa che fluttuava nell'aria, sentì una gioia assoluta! Questa piccola iscrizione era come un figlio prezioso; ha speso un mese di sofferenza e grandi quantità di soldi per allevarlo!


L'esperto aveva chiamato questa iscrizione il 'Simbolo Potente.' Era un nome un po' rozzo e infantile, ma per il rispetto che nutriva per quell'esperto, Lin Ming non ne cambiò il nome. Era il 'Simbolo Potente!'


Lin Ming aveva comprato quindici pezzi di carta per simboli, a circa uno o due liang d'oro ogni dieci. Con solo un po' di forza dell'anima, il 'Simbolo Potente' si posò sulla carta. Le linee dorate convergettero formando antiche rune sulla carta per simboli. La carta era davvero semplice e l'aspetto la faceva sembrare insulsa e mediocre.


All'ultimo momento durante la formazione del simbolo, Lin Ming cambiò il disegno con la sua forza dell'anima. Sochilometriva ad una fiamma.


Questo genere di disegno sui tesori di iscrizione sarebbe diventato un marchio. Il suo marchio! Molti maestri di iscrizione avrebbero avuto i loro marchi personalizzati, una sorta di firma delle proprie opere.


Lin Ming scelse le fiamme, perché rappresentavano la rinascita nel nirvana.


Coltivare le arti marziali era una prova di fuoco. Il dolore era costante e il pericolo sempre presente. Questo cammino avrebbe ridotto in cenere chi vi si inoltrava! Solo quelli con il cuore fermo e determinazione incredibile sarebbero rinati dalle fiamme, diventando dei draghi o delle fenici, per poi ascendere come dei nel cielo!


Lin Ming prese con cautela questa preziosa carta per simboli. Aprì la finestra e l'aria fresca e la brillante luce del giorno lo raggiunsero, riflettendosi sui suoi occhi iniettati di sangue.
Era stanco morto e voleva andare subito a dormire, ma aveva una sensazione di soddisfazione senza precedenti.


Tempo rimasto prima dell'esame del Palazzo delle Sette Arti - due mesi e dieci giorni!


...


...


...


Negli ultimi cinque giorni Lin Ming aveva impresso la sua ultima iscrizione sulla carta per simboli. Alla fine aveva esaurito tutti i suoi materiali. Era riuscito a creare quattro copie del 'Simbolo Potente.'


Guardando queste carte per simboli, Lin Ming sentiva un incredibile senso di conquista. Ora voleva vendere queste iscrizioni!


All'ultimo scambio della fiera, le iscrizioni del Maestro Baihong erano state vendute 1500 liang d'oro. Chiaramente questo era anche dovuto al fatto che era un maestro rinomato. Lin Ming non aveva mai venduto iscrizioni prima, quindi non era famoso o ben conosciuto, ma era sicuro dei suoi risultati. Questa iscrizione proveniva dal Regno degli Dei! Il suo effetto paragonato a quello delle opere del Maestro Baihong era come la distanza tra i Cieli e la Terra; semplicemente non poteva reggere il confronto.


Nei ricordi dell'esperto, il 'Simbolo Potente' era solo la più semplice delle iscrizioni, ma si poteva usare su un equipaggiamento di grado superiore, uno di terzo grado. Se usato su uno di grado inferiore, allora l'effetto sarebbe aumentato di almeno il sessanta per cento!


Non solo, il 'Simbolo Potente' garantiva anche un'abilità aggiuntiva!


Alcune tecniche di iscrizione di massimo livello possono aggiungere un'abilità all'equipaggiamento e concentrando la forza dell'anima era possibile usarla. Variavano da attacchi di energia, scudi che aumentavano la difesa, illusione, fino a tecniche demoniache e anche di più!


L'iscrizione di Lin Ming, se fosse stata incisa su un'arma, avrebbe dato un'abilità chiamata 'colpo violento istantaneo'.


La piccola runa infatti era una formazione complessa.
Quando l'utilizzatore concentrava un'enorme quantità di forza dell'anima nell'arma, l'iscrizione avrebbe assorbito l'energia, comprimendola e facendola esplodere istantaneamente! In un combattimento ravvicinato questa mossa era davvero formidabile nella sua letalità.


Lin Ming non credeva davvero che la sua iscrizione fosse formidabile come quella dei ricordi dell'esperto.
Era impossibile aumentare il 60% della forza di un pezzo di equipaggiamento. Per quanto riguarda il 'colpo violento istantaneo', Lin Ming non sapeva davvero se avrebbe funzionato perché la tecnica di iscrizione era troppo complessa. Dopo aver finito, tutte quelle rune e simboli si erano concentrati in quella piccola iscrizione, quindi era difficile perfino per il creatore giudicare le capacità del prodotto finale. C'erano troppe strutture e un numero corrispondente di possibili errori. Nel caso peggiore l'arma potrebbe addirittura scoppiare! Non appena ci fosse stato anche il minore dei problemi, il valore dell'intera iscrizione sarebbe calato di molto.


Finalmente Lin Ming poté riposarsi un'intera notte e dormì beatamente fino al mattino presto. La sua forza dell'anima ed energia erano nelle migliori condizioni. Chiese a Lin Xiaodong di alcuni scambi alla fiera e gli indirizzi di case d'aste, e poi partì con le sue carte per simboli.


Aveva comprato dei nuovi vestiti, incluso un mantello con cappuccio che copriva il suo volto. Sebbene le fiere e le case d'aste avessero una buona reputazione per quanto riguarda la sicurezza, e non avrebbero divulgato l'identità dei clienti, era meglio essere cauti. Dopotutto se le quattro carte per simboli fossero state vendute ad un prezzo alto, se si fosse saputo in giro a chi appartenevano, avrebbero potuto derubarlo e ucciderlo per ottenere le sue ricchezze.


Prima Lin Ming andò alla Sala Aste ufficiale della città di Fortuna Celeste. C'erano molte sale d'aste, e non ce n'era una che primeggiava rispetto alle altre, quindi ne scelse una con una reputazione leggermente migliore.


Purché avesse venduto quelle carte, avrebbe comprato i materiali per le medicine!


Tuttavia mentre Lin Ming si avvicinava alla casa d'aste, pensò che fosse fin troppo semplice.
