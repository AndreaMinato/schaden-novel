---
weight: 15000
title: Capitolo 1500 – Pietra dell'Embrione Spirituale
pubDate: 2025-12-15T08:37:10.388Z
tags:
    - mw
---


<em>Capitolo sponsorizzato, ringraziamo GATSU!
2 in coda, 0/5 donazione</em>
<em>-Schadenfreude</em>


Vedendo Lin Ming ridere, Xiao Moxian strinse i denti e gli diede un pizzicotto alla pancia: "Se l'avevi visto, avresti dovuto ricordarmelo. Stavi aspettando che mi rendessi ridicola?"


Nonostante Xiao Moxian gli avesse dato un bel pizzicotto, non aveva usato vera essenza. Il fisico di Lin Ming era estremamente resistente, quindi non solo non sentì nessun dolore, ma fu una sensazione piuttosto confortevole. Visto che avevano appena superato la formazione, era di ottimo umore. Sorrise e disse: "Pensavo che sembrassi piuttosto carina quando ti si gonfiavano le guance mentre cercavi di aprire il libro, così non mi sono potuto trattenere dallo stuzzicarti un po'."


Sentendo queste parole, Xiao Moxian sbuffò e poi si girò mentre arrossiva. "Non pensavo che fossi così dispettoso."


"Va bene, va bene, ho sbagliato. Non litighiamo, abbiamo questioni importanti di cui occuparci prima." Lin Ming scostò le mani di Xiao Moxian e divenne serio. Ogni oggetto lasciato in questo corridoio era stato lasciato dal Maestro della Strada Asura ed era estremamente importante; naturalmente non potevano abbassare la guardia.


Lin Ming aprì con solennità l'antico libro di bronzo.


Nel frontespizio c'era scritto – Sutra Asura: Primo Volume!


Questi caratteri erano grossi quattro piedi ognuno. I loro tratti erano semplici, ma contenevano la sublime bellezza di un dipinto.


"Questa è la parte principale del Sutra Asura..."


Lin Ming sussultò. Prima aveva visto solo la formula generale sulla Pietra dell'Imperatore che non conteneva nessun metodo di coltivazione e poteva essere sfruttato solo per guidare verso il Grande Dao; non poteva essere usato per combattere.


Ma ora Lin Ming stava fissando la parte principale del Sutra Asura.


Se il Maestro della Strada Asura aveva lasciato questo antico libro, era probabile che avesse inciso la formula principale in esso!


Lin Ming e Xiao Moxian si scambiarono un'occhiata sorpresa. Questo testo sbalorditivo poteva perfino contenere i segreti su come diventare una Vera Divinità.


Lin Ming sfogliò le pagine del tomo. La seconda pagina iniziava con poche parola...


"Se il cielo me lo permetterà, allora seguirò il Dao Celeste fino in fondo. Se non lo farà, allora sarò io a creare una via!"


Queste parole contenevano una determinazione sconfinata, rivolta all'intero universo!


Anche senza vedere i tratti che sembravano dei Draghi Azzurri, solo l'audacia di queste parole era scioccante.


'Se non lo farà, allora sarò io a creare una via!' Nonostante queste parole sembrassero delle assurdità, il Maestro della Strada Asura aveva mantenuto la parola.


Il grande mondo in cui si trovavano era il Cielo creato dal Maestro della Strada Asura!


<em>'Qual è la via a cui si sta riferendo?'</em> Pensò con attenzione Lin Ming, assaporando queste parole. Quando i mortali si riferivano alle vie del cielo, era un modo di dire per riferirsi ad un mondo noncurante e spietato.


Quando ne parlavano i praticanti di arti marziali però, si trattava di Dao Celeste. Era possibile che il Maestro della Strada Asura si riferisse alle norme del cielo. Se queste regole non avessero accettato la sua esistenza, allora le avrebbe infrante e avrebbe creato lui una strada.


Sotto queste parole c'erano dei passaggi ancora più misteriosi. Sembravano rappresentare le verità più elevate del Grande Dao, annebbiando la mente e rendendo difficile leggerle. Pareva che queste frasi fossero maledizioni demoniache che sussurravano alla mente.


"Anche il testo del Sutra Asura contiene un terrificante potere demoniaco!"


Xiao Moxian era dotata di una percezione straordinaria, ma perfino per lei era estenuante leggere il testo principale del tomo. Figuriamoci comprenderlo, solo guardarlo le richiedeva un'enorme quantità di energia.


Lin Ming disse: "Probabilmente il Maestro della Strada Asura propendeva per la via demoniaca. Lo si può intuire dal nome Asura."


Da come la vedeva, il Maestro della Strada Asura probabilmente non era un individuo misericordioso. Il suo mondo era pieno di regole tragiche e crudeli. Negli ultimi dieci miliardi di anni, nella Strada Asura si erano svolti innumerevoli massacri e lo stesso valeva per la Valle della Morte Tragica e la Cresta del Cimitero degli Dei, dove erano morti moltissimi praticanti di arti marziali!


Mentre Lin Ming leggeva il Sutra Asura, sentì un dolore straziante agli occhi. Solo sopportando questa sofferenza poteva continuare a leggere.


Tutti i praticanti di arti marziali che avevano completato le Nove Trasformazioni Divine avevano una memoria quasi fotografica. E Lin Ming era di gran lunga superiore sotto questo aspetto in confronto agli altri. Figuriamoci ricordarsi delle parole, poteva memorizzare anche complessi motivi del dao.


Tuttavia Lin Ming aveva molte difficoltà nel ricordare questo Sutra Asura. Doveva esaminarlo diverse volte per ricordarsi a stento ciò che aveva visto.


Accanto a lui, Xiao Moxian era ancora più lenta nel farlo.


Dopotutto Lin Ming aveva studiato i motivi del dao nella giada dell'imperatore, mentre lei doveva partire dall'inizio.


"Non preoccuparti, possiamo prenderci il tempo necessario."


Lin Ming fece diversi respiri profondo e si sfregò gli occhi. Poi si sedette di fronte al Sutra Asura.


Aveva molto tempo a disposizione, non c'era bisogno di avere fretta.


Così lui e Xiao Moxian continuarono a leggere lentamente. Ci misero sette interi giorni prima di leggerlo completamente.


Dopo aver finito, Lin Ming ne fu ispirato. Se non altro aveva capito che tipo di metodo di coltivazione era il Sutra Asura.


Il Sutra Asura era concentrato sulla coltivazione interna ed esterna.


La prima si riferiva a coltivare sé stessi, la seconda alla coltivazione di una personificazione!


Il Sutra Asura era composto da un totale di tre volumi, divisi in essenza, energia e divino. Ogni tomo si concentrava sulla coltivazione interna ed esterna.


Quando il Sutra Asura veniva allenato fino al limite, si poteva fondere l'essenza, l'energia e il divino in una sola entità e poi fondersi in tre personificazioni. Allora uno avrebbe raggiunto un livello incredibile.


Ma ciò che Lin Ming aveva appena letto era il primo volume, la via che si concentrava sul corpo. Mentre si coltivava il fisico, bisognava anche creare una personificazione di energia che doveva essere formata dalla propria energia del sangue o creata usando qualche tesoro miracoloso.


Lo svantaggio della prima opzione sarebbe stato un calo della propria vitalità del sangue. Dopo aver raffinato una personificazione, la coltivazione e la forza sarebbero calate.


Per quanto riguardava lo svantaggio della seconda opzione, era fin troppo difficile trovare un tesoro adatto. Questa sorta di oggetti potevano essere trovati solo per un colpo di fortuna. Inoltre, anche se uno fosse riuscito ad ottenerne uno, volerlo raffinare sarebbe stato oltremodo difficile.


E alla fine del Sutra Asura, il Maestro aveva lasciato un poscritto che lasciò Lin Ming scioccato. Quando il Maestro della Strada Asura aveva finito di creare il suo Sutra, aveva ottenuto il materiale perfetto per creare una personificazione: una Pietra dell'Embrione Spirituale, uno spirito sacro nato in una pietra.


Una roccia divina, dopo aver assorbito energia Origin e l'essenza del sole e della luna per innumerevoli miliardi di anni, l'avrebbe accumulata e avrebbe assunto lentamente una forma umana. Una volta che la pietra si fosse schiusa e lo spirito fosse nato, il suo talento e la sua forza sarebbero stati sbalorditivi. Il suo talento marziale sarebbe stato superiore perfino a quello di una Bestia Divina!


Secondo le leggende, un antico esperto era nato da questo tipo di pietra e dopo era diventato una Vera Divinità, compiendo grandi imprese.


Tuttavia questa sorta di avvenimento era fin troppo raro. Poteva essere solo scoperto per un colpo di fortuna. Le condizioni di formazione di una Pietra dell'Embrione Spirituale erano fin troppo dure e il tempo che ci voleva affinché si formasse era lunghissimo.


Prima di tutto, la pietra doveva essere divina. Poi era necessario che stesse in un ambiente pieno di una quantità terrificante di energia Origin. Dovevano accadere innumerevoli colpi di fortuna nell'arco di un miliardo o decine di miliardi di anni prima che si formasse.


Non era strano che una Pietra dell'Embrione Spirituale sperimentasse diverse grandi calamità!


Nessuno poteva crescerla. Nemmeno una Vera Divinità anche se avesse trascorso miliardi di anni nel farlo.


Il Maestro della Strada Asura non era stato un'eccezione. Inoltre quando l'aveva ottenuta, aveva già completato le sue personificazioni e quindi non ne aveva più bisogno.


Tuttavia il Maestro della Strada Asura aveva fatto qualcosa di scioccante.


Aveva disposto un campo di forza e poi aveva riposto la Pietra dell'Embrione al suo interno. Poi aveva creato un potente incantesimo attorno, accelerando il flusso temporale di dieci volte. Dopodiché aveva usato gli scheletri di alcune Bestie Divine come materiale per disporre una formazione per dare energia alla pietra.


Dopo dieci miliardi di anni sarebbe nato un vero spirito sacro.


Lin Ming capì.


Il campo di forza era la Cresta del Cimitero degli Dei.


L'incantesimo per accelerare il tempo di dieci volte era quello della Valle della Morte Tragica.


La formazione che convergeva l'essenza era la Tomba delle Bestie Divine.


L'esistenza della Valle della Morte Tragica era un'eredità lasciata dal Maestro della Strada Asura. Il motivo per cui aveva creato tutto questo era per nutrire questa pietra dell'essenza spirituale.


Lin Ming ne fu scioccato. Che sorta di metodi anormali erano questi? Il Maestro della Strada Asura era fin troppo potente!


'<em>Così questa è la Pietra dell'Embrione Spirituale...</em>'


Pensò Lin Ming spostando lo sguardo verso l'antica bara di bronzo ad appena 30 piedi di distanza.


L'antica bara era avvolta da catene oscure.


E all'interno c'era la Pietra dell'Embrione Spirituale?


