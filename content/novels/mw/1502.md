---
title: Capitolo 1502 – Pillola dell'Essenza
pubDate: 2025-12-15T08:37:10.388Z
tags:
    - mw
---


<em>Capitolo sponsorizzato, ringraziamo GATSU!
0 in coda, 0/5 donazione</em>
<em>-Schadenfreude</em>


Nel momento in cui l'antica bara si aprì, si scatenò una terrificante ondata di energia demoniaca. Lin Ming balzò all'indietro, estrasse la Lancia del Sangue della Fenice allo stesso tempo mentre faceva circolare la sua vera essenza al limite!


L'interno dell'antica bara di bronzo rivelò il suo interno.


L'espressione di Lin Ming era solenne. Inviò un briciolo della sua percezione divina per sondare l'antica bara. Non appena lo fece, sussultò.


Nel contenitore c'erano centinaia di migliaia di rune divine incollate su una pietra divina alta dieci piedi, sigillandola.


Questa roccia giaceva ferma nell'antica bara di bronzo. Finalmente era stata liberata dopo cento miliardi di anni.


Sondandola ulteriormente, Lin Ming poteva sentire l'embrione al suo interno. Percepì un battito cardiaco e un respiro di energia; come se stesse crescendo ed evolvendo costantemente.


Il respiro che emanava sochilometriva ad un'erba spirituale di 10.000 anni, emanando un'aroma inebriante.


Senza dubbio questa pietra divina era la Pietra dell'Embrione!


Lin Ming esaminò con attenzione le rune divine e scoprì che avevano la funzione di sigillare. Bloccavano la Pietra dell'Embrione Spirituale sul posto, permettendogli di assorbire costantemente una grande quantità di energia, ma impedendogli di formare una sua coscienza.


Quando lo scoprì, Lin Ming tirò un sospiro di sollievo. Sembrava che il Maestro della Strada Asura fosse stato davvero meticoloso, altrimenti la Pietra dell'Embrione avesse assorbito troppo potere, allora la sua forza avrebbe superato il livello del suo potenziale successore. Se fosse stato vero, allora l'esito sarebbe stato tragico.


Dopo aver determinato che non c'erano pericoli, Lin Ming si avvicinò alla bara.


In essa, a parte la roccia, c'era anche una scatola di bronzo. Lin Ming la esaminò per un po' per poi scoprire che al suo interno si trovava uno spazio sigillato.


Lin Ming rifletté per un momento e poi la raccolse. Questo contenitore non sembrava affatto speciale, ma era pesante. Ogni sorta di runa ricopriva la sua superficie.


Queste rune divine avevano l'effetto di rallentare il tempo. Lin Ming fece un calcolo veloce e giunse ad una conclusione sorprendente. Nella scatola il tempo scorreva con una velocità 10.000 volte inferiore e il sigillo impediva contatti con l'esterno.


<em>'Cosa c'è dentro?'</em>


Pensò Lin Ming. Formò un sigillo con la mano e aprì il contenitore.


Quando lo fece, una ricca fragranza assalì le sue narici. All'interno della scatola 'era una pillola verde scuro delle dimensioni di un longan. Questo medicinale scintillava come un cristallo, splendido come una giada. Una piccola massa di energia origin fluttuava nella pillola, come se contenesse una qualche sorta di forma di vita.


Solo sentire questo profumo fece aprire tutti i pori del corpo di Lin Ming, pronto ad assorbire la fragranza medicinale; era una sensazione estremamente confortevole.


"Sicuramente è una pillola immortale che supera il livello trascendente. I benefici nell'assorbirla sarebbero inimmaginabili."


Quando Lin Ming vide questa pillola, si rese conto della funzione della scatola. L'incantesimo temporale impediva che il medicinale si deteriorasse. Inoltre la pillola era ricoperta di strati di rune divine per impedire che l'energia fuoriuscisse.


Vicino ad essa c'era anche una tavoletta di giada. Quando la sondò, Lin Ming vide una semplice frase.


"Pillola dell'Essenza. La persona che la utilizza potrà solidificare la sua energia e rinascere."


"Le persone che non hanno coltivato il corpo possono annusare questa fragranza per due ore al giorno. Coloro che hanno raggiunto un minor successo nella trasformazione del corpo possono assumere un terzo dell'energia della pillola ogni giorno. Quelli al gran successo potranno assorbirla tutta."


"Pillola dell'Essenza!"


Dal nome e dalla descrizione di questo medicinale, Lin Ming poteva capire che si concentrava principalmente sull'essenza. Era un tesoro miracoloso usato per nutrire il corpo mortale.


Il primo volume del Sutra Asura era una serie di tecniche arcane che venivano utilizzate per coltivare il corpo. Tuttavia, se uno lo avesse coltivato con delle fondamenta tremolanti, allora allenarsi nel Sutra Asura sarebbe stato praticamente impossibile.


Per impedire che accadesse, il Maestro della Strada Asura aveva preparato apposta questo tipo di medicina. Si poteva dire che fosse stato proprio previdente.


Ma, anche se questa pillola sembrava cristallina e splendida, non sarebbe stato facile mangiarla. Secondo la breve introduzione della tavoletta di giada, una persona che non aveva mai coltivato il corpo non aveva i requisiti per assumerla; poteva solo odorare giornalmente la sua fragranza. Chi aveva raggiunto il minor successo poteva assumerne un terzo e solo chi era al gran successo la poteva ingoiare.


Lin Ming era sicuro che, dal punto di vista del Maestro della Strada Asura, poteva essere considerato solo al gran successo della trasformazione del corpo se avesse aperto le Nove Stelle del Palazzo del Dao. Al momento sarebbe riuscito solo ad assorbire un terzo del medicinale.


"Lin Ming, hai raccolto un tesoro."


Anche Xiao Moxian aveva visto quanto era preziosa questa pillola. Questo medicinale avrebbe causato una dura lotta anche tra Empirei.


Lin Ming sorrise lievemente: "L'abbiamo trovata insieme. La divideremo a metà."


"Non la voglio." Xiao Moxian scosse la testa. "Il motivo per cui sono riuscita ad arrivare qui è grazie a te. Sei stato tu a superare la prova del Maestro della Strada Asura e quindi ha scelto te. Io invece non ho fatto nulla, ma sono comunque riuscita ad imparare un sutra impareggiabile. Per me è già molto più di quanto merito. Non mi piace essere in debito con nessuno. Il motivo per cui possiamo andarcene è grazie ai tuoi sforzi. Tutti i tesori ottenuti in questo tempio di bronzo appartengono a te naturalmente. Non prenderò nulla."


Xiao Moxian non era il tipo da desiderare avidamente qualcosa che non le apparteneva. Ma Lin Ming scosse la testa e disse: "Prenderò la Pietra dell'Embrione, ma divideremo equamente questa pillola."


Xiao Moxian l'aveva comunque seguito per nove interi anni. Era stata inseguita da Tian Mingzi e costretta ad entrare nella Valle della Morte Tragica a causa sua. Era stata coinvolta solo per colpa di Lin Ming.


Inoltre in questi anni Xiao Moxian aveva dimostrato di tenere moltissimo a lui. Per Lin Ming questo era sufficiente per darle almeno metà di questa pillola, altrimenti avrebbe provato rimpianto per il resto della vita.


Xiao Moxian sembrò voler obiettare, ma Lin Ming disse: "Non stiamo a parlarne. Raffinerò la Pietra dell'Embrione e poi discuteremo di questo. Andarcene non dovrebbe essere un problema, ma probabilmente alcune persone ci stanno tendendo un agguato fuori!"


Lin Ming e Xiao Moxian erano rimasti nella Valle della Morte Tragica per nove anni ed erano trascorsi circa dieci mesi fuori. Per i praticanti di arti marziali dalla lunga vita, un'attesa del genere non era niente di che.


Inoltre era Tian Mingzi a dargli la caccia, qualcuno che nutriva un odio mortale nei suoi confronti. Tian Mingzi era una persona molto ambiziosa e la sua personalità era sinistra e crudele. Lin Ming non avrebbe mai sottovalutato la sua pazienza. Figuriamoci dieci mesi, sarebbe stato cauto anche se fossero trascorsi diversi anni e si sarebbe preparato ad affrontare la sua vendetta.


"Tian Mingzi... come hai intenzione di affrontarlo?" Xiao Moxian si incupì. Tian Mingzi era un Grande Re del Mondo!


Lin Ming disse: "Prima assorbirò la Pietra dell'Embrione e poi ci penserò."
                                


                                



