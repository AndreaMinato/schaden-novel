---
weight: 15030
title: Capitolo 1503 – Divorare lo Spirito
pubDate: 2025-12-15T08:37:10.388Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


Lin Ming e Xiao Moxian erano entrambi al picco del Divine Transformation realm. Al loro attuale livello era semplicemente troppo difficile affrontare Tian Mingzi. Il Sacro Figlio di Zaohua era al picco del Saint Lord Realm ed era di un intero stadio superiore a loro, eppure poteva solo fuggire dai Grandi Re del Mondo.


Lin Ming immaginava che Tian Mingzi fosse appostato fuori. Anche se fosse andato in isolamento nella Valle della Morte Tragica per uno o due secoli, non sarebbe riuscito a batterlo.


Questo perché un isolamento in un ambiente confortevole e rilassato avrebbe rallentato fin troppo i propri progressi.


Lin Ming arrivò di fronte alla Pietra dell'Embrione e toccò gentilmente i motivi della dura roccia. Aveva memorizzato da tempo le rune divine che il Maestro della Strada Asura aveva usato per sigillarlo e liberarlo sarebbe stato facile.


Lin Ming mosse le dita, creando diverse centinaia di simboli che volarono verso la pietra.


Ogni volta che scioglieva un sigillo, la Pietra dell'Embrione Spirituale si agitava sempre di più. Dalle sue profondità risuonò un profondo ruggito, come se contenesse centinaia di Bestie Divine.


"Questi sono spiriti di Bestie Divine."


Le pupille di Lin Ming si rimpicciolirono. Questa Pietra dell'Embrione Spirituale era stata nutrita dalla grande formazione e così era inevitabile che gli spiriti delle Bestie Divine si fondessero in essa.


Non solo, ma mentre Lin Ming scioglieva sempre più sigilli, la pietra emise un potere demoniaco sempre più forte! Un lieve ululato cominciò a riecheggiare.


<em>Chi chi chi!</em>


A due terzi del processo, la Pietra dell'Embrione Spirituale continuò a riversare energia demoniaca attorno. Xiao Moxian si inquietò quando lo vide. Anche se la roccia era stata sigillata dal Maestro della Strada Asura, aveva assorbito fin troppa essenza. Non sarebbe stata facile da gestire!


"Lin Ming, hai intenzione di sciogliere il sigillo ora? Ho sentito che nei tempi antichi, alcuni praticanti di arti marziali che hanno formato una personificazione non sono riusciti a cancellare la coscienza del tesoro che hanno usato. Così la loro coscienza è finita per essere divorata e hanno perso i loro corpi!"


Molte persone avevano creato personificazioni nel tempo, e lo si poteva fare in due modi. Uno era la modalità che aveva usato l'Empirea Sogno Divino che aveva diviso il suo spirito primordiale usando una tecnica primordiale. Così la sua personificazione sarebbe originata dalla stessa fonte e si sarebbe potuta fondere di nuovo con lei senza nessun attrito.


La seconda modalità era ciò che aveva intenzione di fare Lin Ming, sfruttare un oggetto spirituale. Questo tipo di tesoro aveva una sua coscienza e se uno avesse fallito nel raffinarla, la personificazione avrebbe rubato il corpo del coltivatore.


"Lo so." Rispose con semplicità Lin Ming, continuando a sciogliere i sigilli.


Vedendo quanto era risoluto, Xiao Moxian non disse più nulla. Ma aveva già visto che il potere della personificazione superava già quello di Lin Ming!


Se non fosse riuscito a controllarlo, sarebbe andato incontro a morte certa.


"Forza del Dio Blasfemo!"


Lin Ming unì le mani. L'immagine dell'Albero del Dio Blasfemo apparì dietro di lui.


Il potere terrificante della tribolazione del fulmine e del fuoco piombò sulla Pietra dell'Embrione Spirituale come una cascata rossa e viola.


Il fulmine e le fiamme erano elementi adatti a raffinare tesori simili.


Secondo le leggende, quando il mondo era stato creato, una sacra dea aveva forgiato dell'argilla con il fuoco per creare ogni creatura di vita. Il fulmine era ancora più efficace: la Pietra dell'Embrione Spirituale nasceva grazie al colpo di una saetta.


Quando la tribolazione schiacciò la Pietra dell'Embrione Spirituale, lo Spirito al suo interno aprì all'improvviso gli occhi!


Questi occhi grigio scuro rivelarono un profondo odio e una crudeltà bruciante, raggelando chi li vedeva!


Questa Pietra dell'Embrione Spirituale aveva già una sua coscienza.


Mentre il potere demoniaco inondava l'ambiente attorno, la volontà della Pietra dell'Embrione Spirituale si manifestò sempre di più. Accanto, sia Lin Ming che Xiao Moxian impallidirono. Come avrebbero domato una volontà così terrificante?!


Comunque Xiao Moxian vide che il giovane stava continuando a sciogliere il sigillo senza paura. Ora rimaneva solo un quinto delle rune lasciate dal Maestro della Strada Asura. Nel frattempo la Pietra dell'Embrione Spirituale era diventata molto più forte. Perfino Xiao Moxian avrebbe avuto difficoltà ad immaginare quanto sarebbe stato formidabile una volta libero!


"Uwooo!"


La Pietra dell'Embrione Spirituale emise un ruggito assordante. Si dimenò impazzita, facendo cadere dei frammenti dalla sua superficie. Stava per assumere una forma umana!


Mentre guardava Lin Ming, il suo sguardo rivelò solo avidità e crudeltà. Sembrava una bestia feroce che vedeva la sua preda più deliziosa.


Per lo spirito appena nato in effetti Lin Ming era un pasto davvero meraviglioso vista la sua formidabile vitalità del sangue!


"Lin Ming, sta attento!"


Xiao Moxian sbiancò e gridò a squarcia gola. La volontà della Pietra dell'Embrione Spirituale si era manifestata pienamente. Perfino un Grande Re del Mondo sarebbe posseduto! Anche se Xiao Moxian aveva molta fiducia nelle capacità di Lin Ming, fu colta dal panico. La situazione aveva superato di gran lunga il loro controllo! La Pietra dell'Embrione Spirituale era stata cresciuta per innumerevoli anni. Anche con la soppressione della formazione del Maestro della Strada Asura, aveva raggiunto un livello terrificante.


"Ohh!"


Nel momento in cui il sigillo si sciolse, la Pietra dell'Embrione Spirituale emise un grido. La sua volontà formò una spada sanguinosa e orribile che colpì all'impazzata il fulmine e il fuoco emessi da Lin Ming.


Voleva ribaltare la situazione e impossessarsi del suo corpo, trasformandolo nella sua personificazione.


<em>Puff!</em>


Lin Ming fissò con sguardo vacuo la spada rossa fatta di volontà che trafisse la sua fronte. Tremò all'improvviso e fece un passo indietro, il suo viso era impallidito.


"Lin Ming!" Gridò allarmata Xiao Moxian. Pensava che Lin Ming avrebbe usato qualche asso nella manica prima di essere attaccato, ma non si sarebbe mai immaginata che non avrebbe fatto nulla, permettendo alla spada di volontà di colpire il suo mare spirituale!


Bisognava sapere che la battaglia per il controllo del suo corpo si sarebbe svolta nel mare spirituale di Lin Ming. Uno scontro del genere avrebbe potuto danneggiare la sua anima.


Anche se fosse stato sconfitta, la Pietra dell'Embrione Spirituale sarebbe potuta comunque scappare, ma se avesse battuto Lin Ming, avrebbe potuto rubare il suo corpo.


A Xiao Moxian si strinse il cuore. Poté solo rimanere a guardare stordita mentre Lin Ming lottava a soli cento piedi di distanza da lei. Non poteva fare nulla durante questa battaglia di volontà; non osava nemmeno muoversi.


"Che piani ha Lin Ming..." I palmi di Xiao Moxian iniziarono a sudare. Non importa quanto fosse formidabile la forza spirituale, come poteva sconfiggere la Pietra dell'Embrione Spirituale con cui non poteva contendere nemmeno un Re del Mondo?


Il tempo sembrò fermarsi. Lin Ming si era trasformato in una statua, completamente immobile come se fosse congelato.


Le ipotesi di Xiao Moxian erano corrette. Dopo miliardi di anni di nutrimento, la Pietra dell'Embrione Spirituale aveva sviluppato una sua coscienza nonostante il sigillo del Maestro della Strada Asura. Ora era arrivata al punto da potersi impossessare del corpo di un Grande Re del Mondo.


Nel mare spirituale, il corpo spirituale di Lin Ming mostrava un'espressione fredda mentre fluttuava a mezz'aria.


E di fronte a lui, a sole diverse centinaia di piedi di distanza c'era un fantasma formato da potere demoniaco. Aveva assunto la forma di una Bestia Divina. La sua espressione era feroce e crudele, ed emanava un'energia oscura.


Questo fantasma guardò Lin Ming e rise.


"Devo... davvero ringraziarti. Sono rimasto sigillato qui... per innumerevoli anni... oggi finalmente posso nascere. D'ora in poi... vagherò in questo grande mondo... divorerò tutti i praticanti di arti marziali del mondo... e raggiungerò una forma mai vista prima!"


Il fantasma fatto di potere demoniaco ridacchiò. La sua voce era roca visto che non aveva mai parlato prima.


Lin Ming sussultò nel sentirlo. Non era strano che la Pietra dell'Embrione Spirituale avesse sviluppato una sua intelligenza, ma le parole che diceva erano strane. Era rimasta imprigionata in questa formazione da quando si era formata e non aveva mai visto il mondo esterno, come faceva a sapere della sua esistenza.


Il fantasma notò la confusione di Lin Ming e sorrise: "In tutti questi innumerevoli anni, moltissimi sono morti cercando di entrare nella formazione... sono stati divorati dalla formazione e anche la loro essenza è diventato mio nutrimento. Anche tutte le loro menti sono diventate mie!"


La voce del fantasma era piena di crudeltà e malvagità. Sembrava fosse formato da numerose personalità. Questo mostro non aveva una sua personalità, era un'amalgama di tutti i praticanti di arti marziali che aveva divorato.


"Capisco, allora è così. Così sei la coscienza della Pietra dell'Embrione Spirituale, un mostro formato divorando le anime di moltissimi altri." Lin Ming sogghignò.


"Eheh, dici che sono un mostro. Ho assimilato le menti di innumerevoli individui... dopo miliardi di anni, sono diventato uno spirito sacro che supera le leggi. Sempre a cambiare e ad evolversi. Posso divorare la volontà, l'anima e l'essenza di ogni coltivatore, finché non diventerò il sovrano dell'universo!
Questa è una situazione che l'uomo che ha creato la formazione così tanti miliardi di anni fa non avrebbe mai potuto immaginare! Era troppo presuntuoso. Contando sulla sua grande coltivazione ha creato questa formazione e ha anche osato creare le sue regole del Dao Celeste.
Ha provato a lasciare un'eredità ai suoi futuri successori, ma come poteva prevedere cosa sarebbe accaduto miliardi di anni dopo? Non ci sono piani infallibili al mondo. La mia nascita supera già qualsiasi suo piano. Ora ho già assunto la mia forma perfetta, sono capace di divorare la coscienza di qualunque creatura. Creerò la mia storia, la mia era! Diventerò un'esistenza terrificante che ogni forma di vita dei 33 Cieli rispetteranno e temeranno!"


"Di sicuro ti piace vantarti spudoratamente." Lin Ming sorrise freddamente.


Lo spirito ridacchiò: "Non capisco proprio come puoi sorridere anche di fronte alla morte. Tutti gli umani sono stupidi come te? Che anima così stupida... se il tuo corpo non fosse così formidabile, allora non mi sarei nemmeno disturbato a divorarti."


Lin Ming mostrò un sorriso provocatorio. Alzò lentamente la mano destra su cui apparì un cubo nero che vorticava lentamente. Questo cubo era ricoperto da rune ed emanava un'aura antica.
                                


                                



