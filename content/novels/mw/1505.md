---
weight: 15050
title: Capitolo 1505 – Diventare un Lord Divino
pubDate: 2025-12-15T08:37:10.389Z
tags:
    - mw
---


<em>Capitolo regolare,
0 in coda, 0/5 donazione</em>
<em>-Schadenfreude</em>


<em>Bang!</em>


Lin Ming tremò. Un potere terrificante invase il suo corpo. Questo era il potere condensato dalla formazione delle Bestie Divine e ora si stava riversando in lui, irrompendo nel suo mondo interno!


Aveva già previsto questo cambiamento una volta che avesse sciolto il sigillo, ma non si aspettava che l'impatto sarebbe stato così intenso. Il suo mondo interno sembrava sul punto di spaccarsi sotto questa forza!


Si poteva immaginare a che destino sarebbe andato incontro se il suo mondo interno fosse stato distrutto. Durante questo momento critico, Lin Ming aveva la possibilità di fare una scelta sicura; poteva aprire il suo mondo interno e lasciare che la sua forza tirannica si diffondesse al suo interno. Facendo così, si sarebbe protetto, però avrebbe sprecato una grande quantità di essenza.


Una luce tagliente si accese nello sguardo di Lin Ming. Non aprì il suo mondo interno. Invece contò su questa forza feroce per aumentare i confini del suo mondo interno! Voleva approfittarsi di questa opportunità e avanzare al Lord Divino realm!


Questa era una decisione folle. Se non avesse potuto sopportare questo torrente di energia, allora il suo mondo interno si sarebbe ricoperto di crepe e sarebbe stato quasi impossibile guarire. Il motivo per cui Lin Ming osava farlo era per via della sua assoluta sicurezza nelle sue fondamenta e nella forza del suo fisico!


Mentre l'energia lo riempiva, il suo corpo emise dei crepitii. I vasi sanguigni sotto la sua pelle si gonfiarono, sembrando sul punto di scoppiare da un momento all'altro.


Nelle Nove Trasformazioni, il Lord Divino realm era l'ultimo stadio e un coltivatore avrebbe potuto contenere un mondo nel suo corpo e godere della venerazione dei mortali. Per la gente comune sarebbe diventato un dio. Una Vera Divinità invece avrebbe dominato su tutti i coltivatori, un guerriero del genere poteva controllare un intero universo. Un titolo del genere sarebbe stato pienamente meritato!


Un guerriero ordinario al Lord Divino realm poteva già fondare il suo clan o creare il suo Sect di ottavo livello. Avrebbe creato un'eredità che sarebbe durata per centinaia di migliaia di anni, diventando un antenato e godendo della devozione di innumerevoli discepoli e seguaci.


Nel Regno Divino, un coltivatore al Divine Transformation realm poteva già vagare per il mondo, era già una figura abbastanza importante.


E Lin Ming avrebbe potuto uccidere all'istante un Sacro Lord non appena fosse diventato un Lord Divino. Avrebbe potuto perfino contendere con un Re del Mondo fino ad un certo punto!


Nell'intero Regno Divino, a parte nei palazzi degli Empirei, i Re del Mondo erano estremamente rari perfino nei grandi mondi. Erano figure che innumerevoli coltivatori rispettavano e riverivano. Molte Terre Sacre al picco del loro livello con eredità di milioni di anni non potevano nemmeno produrre un solo Re del Mondo!


Quindi per Lin Ming arrivare a questo stadio era estremamente significativo!


Tuttavia si poteva immaginare che dolore avrebbe dovuto sopportare per farlo.


Sotto la tremenda pressione, le vene di Lin Ming iniziarono a sporgere da sotto la pelle, alcune si ruppero. Il sangue fuoriusciva dai suoi pori, e mischiato al sudore dava l'impressione che si fosse appena fatto un bagno di sangue.


E nel suo mondo interno l'energia impattò su di lui con una forza sufficiente a fare tremare mari e monti. Il suo mondo interno prima era pieno di energia spirituale, ma ora era travolto da una terrificante tempesta. Le piante spirituali nel suo mondo furono distrutte, ridotte a pezzi!


Nel suo mondo interno, i fiumi cambiarono corso, i laghi evaporarono e le montagne collassarono!


Sembrava che fosse arrivata la fine del mondo.


"Albero del Dio Blasfemo!"


Ruggì Lin Ming. Nel suo mondo interno i rami lussureggianti dell'Albero del Dio Blasfemo estesero le foglie lucide, stabilizzandolo.


La sua enorme rete di radice mantenne stabile il suo mondo interno. Tuttavia una potente pressione iniziò a gonfiare il suo corpo, la sua vitalità del sangue sembrava sul punto di scoppiare da un momento all'altro.


Lin Ming strinse i denti a aprì a tutta forza le Otto Porte Nascoste. Sopportò l'impatto dell'energia grazie al suo fisico formidabile e all'Albero del Dio Blasfemo. Poi, con un crepitio, i confini del suo mondo interno iniziarono a rompersi!


Il vuoto all'esterno si fuse costantemente con l'energia pura. Il suo mondo interno stava crescendo, si stava evolvendo!


Una volta che il suo mondo interno si fosse aperto, ci sarebbe stata una via di sfogo per l'energia. La pressione su Lin Ming si sarebbe ridotta rapidamente.


Presto le sue vene iniziarono a tornare alla normalità. Il sangue smise di fuoriuscire dai suoi pori. Ormai Lin Ming aveva superato lo stadio più difficile. Avanzare al Lord Divino realm sarebbe stata solo una questione di tempo.


Tuttavia, visto che Lin Ming aveva sopportato una pressione terrificante, quasi tutti i suoi vasi sanguigni erano scoppiati e anche il suo mondo interno era stato devastato dal battesimo della tempesta di energia. Inoltre, dato che aveva dedicato parte della sua anima al controllo della sua personificazione, sarebbe rimasto indebolito per molto tempo.


"Lin Ming, sei davvero troppo incauto, sei sempre estremo. Chiunque ti seguirà avrà continui attacchi di cuore." Xiao Moxian era rimasta a guardare l'intero processo ed era rimasta senza parole.


Da quando erano entrati nella Cresta del Cimitero degli Dei, erano sopravvissuti alle eruzioni demoniache ed erano anche entrati nella formazione delle Bestie Divine. Dopodiché Lin Ming aveva rischiato di essere posseduto per raffinare la sua personificazione. La stava facendo preoccupare incessantemente.


Le labbra di Lin Ming fremettero e poi rise: "Non sono ancora arrivato a 60 anni. Da quando ho compiuto 15 anni, ho sempre lottato in questo modo. Non posso competere con qualcuno come te che proviene dall'organizzazione di un Empireo. Fin dalla nascita possedevi un talento che i mortali potevano solo sognarsi e avevi anche innumerevoli tesori a disposizione.
Io sono un semplice praticante di arti marziali che proviene dai regni inferiori, inoltre ho le origini più comuni in assoluto. Nonostante lì abbia incontrato la mia opportunità fortunata che ha cambiato il mio fato, contare solo su quello non mi avrebbe fatto arrivare fin qui. Ho dovuto rischiare il tutto per tutto. Ho dovuto rischiare per ottenere opportunità fortunate e progredire, altrimenti sarebbe stato impossibile per te vedermi qui nella Strada Asura."


A causa della sua stanchezza, Lin Ming aveva detto queste parole senza energia. Ma quando le sentì, Xiao Moxian sussultò.


In realtà aveva già sentito che Lin Ming era di umili origini. Non era stato accettato come discepolo da un Empireo, ma era comunque riuscito ad ottenere dei risultati incredibili.


Sembrava una leggenda e perfino Xiao Moxian ne era stata scettica. Ora però Lin Ming lo aveva confermato. Non solo in passato era una persona comune, ma le sue origini non potevano essere più inferiori. Nell'intero Regno Divino con i suoi miliardi di mondi, esistevano innumerevoli mortali, ma le loro vite duravano solo per qualche decina di anni. Erano come formiche, continuavano a riprodursi generazione dopo generazione. Per un comune mortale arrivare al punto in cui era Lin Ming era semplicemente incredibile!


In confronto, Xiao Moxian proveniva dal Palazzo di Genesi Diabolica ed era la figlia più amata delle razze dei mostri e dei demoni. Anche senza contare le risorse e le eredità che aveva a disposizione, era la discendente di una fenice, un fisico che poteva non apparire nemmeno per un miliardo di anni. Eppure i suoi risultati non erano superiori a quelli di Lin Ming.


Questo la fece un po' vergognare. Come poteva qualcuno confrontarsi con un genio così mostruoso?
                                


                                



