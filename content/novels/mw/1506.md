---
weight: 15060
title: Capitolo 1506 – Lasciare la Valle
pubDate: 2025-12-15T08:37:10.389Z
tags:
    - mw
---


<em>Capitolo regolare,
da editare,
0 in coda, 0/5 donazione</em>
<em>-Schadenfreude</em>


Dieci giorni dopo, nella Tomba delle Bestie Divine, di fronte al rifugio dell'Empireo Nebbia Divina.


Lin Ming si era ripreso. Aveva fatto molti progressi e aveva appreso il primo volume del Sutra Asura. Per lui ora entrare ed uscire dalla formazione della Tomba delle Bestie Divine era semplice.


"Senior Nebbia Divina, siamo tornati. Mi scuso per averla fatta aspettare così tanto tempo."


Disse Lin Ming. Era partito per un anno e mezzo. Per l'Empireo che ormai stava per morire era un periodo di tempo estremamente lungo.


Nel rifugio, l'Empireo Nebbia Divina rimase senza parole per molto tempo. Lin Ming poteva sentire un debole senso divino sondare i cambiamenti del suo corpo e della sua coltivazione.


Era il senso divino dell'Empireo.


Dato che lo spirita aveva istruito Lin Ming e Xiao Moxian, le sue condizioni erano peggiorate sempre di più. Si era indebolito giorno dopo giorno e se avesse continuato così, non gli sarebbero rimasti molti anni di vita.


Al momento perfino un praticante di arti marziali ad uno stadio relativamente ordinario poteva ucciderlo.


"I giovani, i giovani sono davvero incredibili..." L'Empireo Nebbia Divina sospirò con emozione. Lin Ming aveva risolto una formazione che non era stata decifrata da miliardi di anni.


"Sei già arrivato al Lord Divino realm... prima mi hai detto che dovevi ancora coltivare per sessant'anni. Giungere a questo livello e avere delle fondamenta così solide... avrai un futuro inimmaginabile. Almeno potrò morire in pace visto che ti ho trasmesso il Mantra del Cuore."


Lin Ming rimase in silenzio per un momento. Disse: "Si è rassegnato troppo. Ho già trovato un'uscita e posso farle lasciare questa valle. La sua vita non è finita; è solo che la sua forza spirituale e la sua vitalità del sangue è carente, ma finché avrà abbastanza medicine, non sarebbe un problema per lei continuare a vivere per milioni di anni."


Lin Ming serbava un profondo senso di gratitudine nei confronti dell'Empireo Nebbia Divina. Il motivo per cui lo spirita si era indebolito così tanto era perché aveva usato una tecnica segreta per temprare l'anima di Lin Ming. Non importava per quale ragione l'empireo lo stesse aiutando, era stato comunque un enorme favore di cui non si sarebbe mai dimenticato.


"È inutile. Sono ben consapevole delle mie condizioni. Mi dovrebbero rimanere solo cento anni di vita..." L'Empireo Nebbia Divina sospirò con tristezza.


Lin Ming disse: "Finché potrà lasciare la valle, allora potrò aiutarla a cercare delle medicine per nutrire l'anima. Nonostante non potrà ritornare al picco delle sue forze, non dovrebbe essere un problema tornare allo stadio di Grande Re del Mondo. Inoltre è un Empireo e dovrebbe esistere ancora la setta che ha fondato in passato. Se la condurrò lì, allora potranno aiutarla a trovare delle medicine. Non dovrebbe essere un problema!"


Durante gli anni in cui Lin Ming aveva studiato il Mantra del Cuore, aveva compreso bene il sistema di coltivazione e le condizioni del fisico degli spirita. Secondo lui la situazione dell'Empireo Nebbia Divina non era così grave come pensava.


Purtroppo aveva consumato troppa energia ed era rimasto bloccato in questa terra dimenticata da dio per decine di milioni di anni, soffrendo in questo ambiente soffocante che conduceva alla disperazione. Alla fine aveva anche tramandato le sue tecniche e per questo le sue condizioni erano peggiorate. Finché se ne fossero andati da qui, l'Empireo sicuramente si sarebbe potuto riprendere.


Lo spirita scosse la testa e disse qualcosa di sorprendente: "Non me ne andrò."


"Perché?!" Lin Ming e Xiao Moxian ne furono scioccati. Come poteva qualcuno sopportare questa terra infernale, piena di oscurità, solitudine e scheletri? Se Xiao Moxian fosse rimasta qui per un anno da sola sarebbe impazzita, eppure l'Empireo Nebbia Divina non voleva andarsene? Sembrava che non volesse continuare a vivere. Dal punto di vista di Xiao Moxian, anche se sapeva che sarebbe morto, sarebbe stato meglio morire fuori ed essere sepolto appropriatamente!


Xiao Moxian non poté trattenersi dal chiedere: "Senior, sta bene? Perché sceglierebbe di rimanere qui e perire in questo posto solitario?" Era davvero a disagio pensando che un grande Empireo che poteva comandare diversi mondi sarebbe morto in questo miserabile buco pieno di ossa senza che nessuno lo seppellisse.


L'Empireo Nebbia Divina sorrise lievemente: "Non c'è bisogno che proviate dispiacere per me. Un tempo ho goduto di una gloria illimitata e ho ucciso moltissime persone. Se sono finito così, è stato un segno del fato. Ricordate di quando vi ho parlato del perché sono entrato nella Valle della Morte Tragica...?"


Lin Ming divenne pensoso. In effetti gli aveva fatto questa domanda nove anni fa. "Ha detto che è stata a causa di un nemico!"


"Sì... a causa di un nemico. La mia anima e quella del mio nemico possono entrare in risonanza e non c'è bisogno di usare un marchio di tracciamento per trovarci. Indipendentemente dallo spazio-tempo che ci separa, potrà trovarmi. Se lascerò la Valle della Morte Tragica, mi scoprirà. Non è un problema se io morirò, ma voi probabilmente verreste coinvolti."


"Risonanza? È stata quella persona a costringerla ad entrare nella Valle della Morte Tragica?" Chiese Lin Ming, sbigottito. Anche Xiao Moxian aveva difficoltà ad accettarlo e domandò con tono stupito: "Lei è un Empireo al picco del suo stadio, chi potrebbe costringerla ad entrare qui?"


"Una Vera Divinità..." Il tono di voce dell'Empireo divenne tenue e tetro. Sospirò: "La persona che mi dà la caccia è un Imperatore degli Spiriti della mia razza e mio fratello."


"Imperatore degli spiriti!"


Le pupille di Lin Ming si rimpicciolirono. Questa era una figura di massimo livello equivalente al Sovrano dei Saggi Zaohua!


Questa era una Vera Divinità e poteva comandare un'intera razza. Era normale che l'Empireo Nebbia Divina fosse stato costretto a rifugiarsi nella Valle della Morte Tragica!


L'Empireo continuò: "Visto che noi fratelli possiamo percepire l'uno l'anima dell'altro, sono stato costretto ad imboccare una via di non ritorno. Ho pensato che mettendomi in trappola qui avrei potuto cercare un modo per sopravvivere. Sfortunatamente non ero il successore scelto dal Maestro della Strada Asura e non sono riuscito ad ottenere l'eredità della Valle della Morte Tragica. Invece ho esaurito le forze qui!"


"Perché suo fratello vorrebbe ucciderla?" Chiese Xiao Moxian, trovandolo incomprensibile, ma Nebbia Divina non rispose.


L'Empireo diventò silenzioso. Lin Ming capì che non voleva parlare dell'argomento; era un dolore che lo avrebbe tormentato per sempre.


Nel mondo delle arti marziali c'erano fin troppe storie tristi e tragiche.


A causa dell'esistenza dell'Imperatore degli Spiriti, l'Empireo Nebbia Divina non poteva lasciare la valle. Se ne fosse uscito, sarebbe morto immediatamente e il suo fato sarebbe stato ancora peggiore. Quando Lin Ming ci pensò, disse piano: "Senior, anche se non può lasciare la valle, tornerò entro dieci anni. Le porterò delle medicine spirituali! Mi ha fatto la grazia di trasmettermi la sua eredità e sicuramente la ripagherò. Solo facendolo il mio cuore delle arti marziali avrà una minima pace."


Mentre parlava, Lin Ming esaminò la formazione attorno al rifugio dell'Empireo nebbia Divina. Questa barriera era stata creata dal Nebbia Divina per resistere al potere demoniaco. Sembrava che potessero resistere ancora per un po' di tempo.


"Andiamo, usciremo dalla valle!"


Lin Ming guardò Xiao Moxian, che gettò un'occhiata verso l'Empireo Nebbia Divina, aveva difficoltà a lasciarlo qui. Poi annuì.


Così i due tornarono nella formazione della Tomba delle Bestie Divine. Ora che Xiao Moxian aveva coltivato il primo volume del Sutra Asura, anche lei poteva passare facilmente.


I due impiegarono diverse ore per tornare nell'antico tempio di bronzo. Lì rimaneva il portale che vorticava lentamente sul posto.


"Andiamo."


Lin Ming afferrò Xiao Moxian per mano ed entrò con decisione nella formazione di trasmissione.


Dopo nove anni stavano per andarsene da questo posto.


<em>Cha!</em>


Una luce brillò e i due sentirono l'ambiente attorno cambiare rapidamente. Un momento dopo si ritrovarono in una lussureggiante foresta verde.


C'erano campi di fiori pieni di vita ovunque. Lingzhi ed erbe spirituali facevano sembrare questa terra un paradiso. Nella Cresta del Cimitero degli Dei c'erano terre paradisiache e lande mortali. Questa era una delle rare aree dove non c'erano pericoli fatali.


Lin Ming si girò e non troppo lontano vide una catena montuosa rossa spaventosamente alta. Il corpo principale di queste vette serpeggiava per l'intera Cresta del Cimitero degli Dei come un grande drago rosso. I picchi assochilometrivano agli artigli e alle corna di un drago. Senza dubbio quella era la Catena Montuosa del Drago Rosso e l'entrata della Valle della Morte Tragica stava nelle sue fauci.


Erano davvero usciti! Inoltre non erano troppo lontani dalla valle.


Dopo averlo confermato, Xiao Moxian rimase stordita. Un tempo aveva pensato che sarebbe rimasta confinata in quella cupa valle per migliaia di anni o anche per il resto della vita. Ora era sfuggita a questa calamità ed era tornata nel mondo esterno, come poteva non essere entusiasta?


Non poté trattenersi dal raccogliere un fiore spirituale e sentirne il profumo. Si commosse e i suoi occhi si inumidirono lievemente. Nella Valle della Morte Tragica aveva visto solo sconfinate pile di ossa imputridite. Quando mai era riuscita a sentire il profumo di fiori?


Solo sperimentando una disperazione simile si poteva capire il valore della vita! In questo momento, anche una foglia, il petalo di un fiore cadente poteva riempire di gioia e speranza!


"Meraviglioso..."


Xiao Moxian chiuse gli occhi, incantata dai profumi e dal paesaggio attorno a lei.


Lin Ming invece era rimasto in silenzio per tutto il tempo, come se non avesse visto dove si trovava. Chiuse gli occhi ed espanse la sua percezione.


"Lin Ming, cosa stai facendo?" Xiao Moxian si raggelò. Alzò la guardia e attivò la sua percezione. Aveva scoperto che una forza invisibile si era fissata su di loro.


Lin Ming divenne pensoso: "L'hai sentito anche tu? Questa è una delle poche zone sicure, ma c'è qualcosa che ci sta monitorando. Se non sbaglio in quest'area c'è una formazione e la persona che l'ha creata probabilmente è Tian Mingzi..."


Mentre i due parlavano, a diverse centinaia di chilometri di distanza diverse persone stavano meditando in una valle di pietre.


Un giovane di bell'aspetto e vestito di nero aprì gli occhi all'improvviso. Le sue iridi sembravano lune di sangue brillanti.


"Sono davvero... usciti?" Il giovane si leccò le labbra, stava mostrando un sorriso malvagio. Era Tian Mingzi.
                                


                                



