---
weight: 15080
title: Capitolo 1508 – Prigione del Caos
pubDate: 2025-12-15T08:37:10.389Z
tags:
    - mw
---


<em>Capitolo regolare,
da editare,
0 in coda, 0/5 donazione</em>
<em>-Schadenfreude</em>


Lin Ming era seduto a meditare nella sala principale del Palazzo di Primordius. Aveva già sentito un senso divino fissarsi su di lui; Tian Mingzi lo stava inseguendo davvero.


Inoltre Lin Ming si aspettava che presto anche il Principe Imperiale Naqi e il suo seguito si sarebbero uniti alla caccia.


Lin Ming aveva visto il Principe Imperiale Naqi e il suo gruppo nella città del Diavolo Divino. Avevano un Grande Re del Mondo nel gruppo e anche due coltivatori ad un passo dal diventare Re del Mondo. Se avesse dovuto affrontarli tutti insieme sarebbe stato spacciato.


"Cos'hai intenzione di fare?" Xiao Moxian gettò un'occhiata verso Lin Ming. Secondo lei, anche se il giovane era arrivato al Lord Divino realm, era comunque impossibile per lui contendere con così tanti guerrieri. La differenza tra un Lord Divino e un Re del Mondo era semplicemente troppo grande.


"Devo attirarlo più in avanti. Nella Cresta del Cimitero degli Dei ci sono sette aree mortali. Sceglierò quella più pericolosa e lo aspetterò lì!"


Mentre parlava, gli occhi di Lin Ming brillarono pieni di intento omicida. Sapeva che sia Tian Mingzi che il Principe Imperiale Naqi non avrebbero rinunciato ad inseguirlo, proprio come quando faceva Lin Ming con un'opportunità fortunata.


Era in vantaggio perché capiva il campo del dao della Cresta del cimitero degli Dei. Così avrebbe potuto usare il terreno a suo vantaggio.


Xiao Moxian sussultò quando lo sentì. Nonostante il campo di forza della Cresta del Cimitero degli Dei fosse di gran lunga meno pericoloso della formazione della Tomba delle Bestie Divine, era estremamente terrificante. Secondo le leggende, si diceva che perfino i Grandi Re del Mondo fossero periti lì. Se Lin Ming avesse scelto la zona più pericolosa di tutte, allora chissà quanto sarebbe stato brutale lo scontro che avrebbero fatto.


"Hai intenzione di uccidere perfino Tian Mingzi?" Disse a fatica Xiao Moxian. La coltivazione di Tian Mingzi era troppo diversa dalla sua. Lin Ming era appena arrivato al Lord Divino realm. Per lui sarebbe stato inimmaginabile uccidere questo formidabile nemico.


Lin Ming disse: "Tian Mingzi è estremamente misterioso e pieno di segreti. in passato, quando era il discepolo diretto delle Terre Sacre Qianyue, è entrato in contatto con la razza dei saggi ed è diventato la loro spia. alla fine, contando sulla sua forza e sulle sue trame, è riuscito a danneggiare il suo intero Sect. Anche il Grande Re del Mondo delle Terre Sacre Qianyue è stato ucciso da lui. Non sono affatto sicuro di potermi sbarazzare di lui."


Secondo Mu Qianxue, Tian Mingzi era un individuo spaventosamente talentuoso, non inferiore a Mu Qianxue stessa. Se i suoi piani non fossero stati sventati nel pianeta Sky Spill e non avesse perso una mano, allora sarebbe diventato un Empireo prima o poi. Inoltre non aveva avuto nessun Sect a sostenerlo all'inizio, in passato era stato un comune praticante di arti marziali mortale. Era già abbastanza sbalorditivo che fosse arrivato fino a questo punto grazie al suo talento e alle sue trame.


Lin Ming certamente avrebbe temuto una persona così spietata.


In realtà, se fosse stato possibile, non avrebbe voluto iniziare uno scontro mortale con Tian Mingzi. Affrontare qualcuno di cui non conosceva la forza e che era superiore di due stadi e mezzo era una decisione davvero poco saggia.


Tuttavia, se non lo avesse affrontato, poteva solo scegliere di nascondersi nella Valle della Morte Tragica e la situazione non sarebbe cambiata. Tian Mingzi avrebbe continuato a stare di guardia fuori e Lin Ming si sarebbe dovuto isolare lì. Sarebbe stato quasi impossibile fare altri progressi nelle terre cupe e desolate della Valle della Morte Tragica.


La coltivazione di Lin Ming era già arrivata al suo limite. Doveva continuare a temprarsi con delle tribolazioni e delle battaglie per continuare a percorrere la strada delle arti marziali.


Il Palazzo di Primrodius sfrecciò in avanti come una meteora. Mentre avanzavano senza considerare l'enorme quantità di energia che consumavano, coprirono una grande distanza in un batter d'occhio. Presto Lin Ming arrivò a destinazione. A cento chilometri di fronte a lui c'era una terra oscura, un vuoto caotico.


L'intera terra era coperta da nebbia nera. In mezzo a questa foschia vorticante c'era un enorme squarcio che rivelava solo oscurità e sembrava condurre ad uno spazio-tempo differente.


Questa era la zona più pericolosa della Cresta del Cimitero degli Dei: la Prigione del Caos!


Qui il tempo e lo spazio fluivano caotici, mescolandosi formavano un labirinto. Se un praticante di arti marziali al Lord Divino realm o un Sacro Lord entrassero in questo posto, si sarebbero persi in questo caos senza riuscire più ad uscirne.


Anche un Re del Mondo avrebbe dovuto affrontare la forza terrificante delle tempeste dello spazio-tempo. Avrebbero dovuto consumare un'enorme quantità di energia e se non fossero scappati in poco tempo sarebbero morti lì.


"Questo posto è..."


Vedendo questa nebbia nera dall'aura terrificante, Xiao Moxian sussultò. Sapeva che Lin Ming stava per addentrarsi in questa landa desolata!


In questi ultimi anni, Xiao Moxian aveva percepito il primo volume Sutra Asura e anche lei poteva comprendere il campo della Cresta del Cimitero degli Dei. Aveva capito all'istante che Lin Ming aveva scelto il luogo più rischioso e letale di tutta la Cresta del Cimitero degli Dei!


"Questa è la Prigione del Caos!" Disse senza girarsi Lin Ming. Per il Palazzo di Primordius, cento chilometri non erano nulla. Poi, con uno slancio inarrestabile, entrò nella Prigione del Caos sfrecciando come una cometa!


Xiao Moxian trattenne il respiro. Era sicura che Lin Ming potesse viaggiare nella Prigione del Caos normalmente, ma sarebbe stato quasi impossibile farlo inseguiti da due Re del Mondo!


Anche se Lin Ming era familiare con il campo del dao della cresta, la forza e le tempeste spaziali della Prigione del Caos erano imparziali. Se Lin Ming fosse stato risucchiato in una di queste trappole, sarebbe morto come tutti gli altri. Il suo vantaggio era che poteva seguire il campo del dao nella Prigione del Caos ed evitare queste tempeste fatali.


<em>Ka ka ka!</em>


Quando entrò nella Prigione del Caos, il Palazzo di Primordius tremò. Al centro della formazione tre giade dei nove soli si ruppero e si ridussero in cenere.


Era ovvio che il Palazzo di Primordius era stato colpito da campi di forza e che aveva consumato un'enorme quantità di energia per difendersi!


"Se rimarremo qui, allora non potremo evitare gli attacchi. Dobbiamo andarcene da qui. Entra nel mio mondo interno e lasciami gestire il resto." Disse Lin Ming senza dare ulteriori spiegazioni. Iniziò a ritirare il Palazzo di Primordius e un momento dopo lui e Xiao Moxian furono teletrasportati all'esterno.


Questo luogo era pieno di un denso spazio nero e appiccicoso. C'erano tempeste selvagge ovunque e anche terrificanti correnti di energie. Lo spazio e il tempo erano confusi e l'ambiente era permeato da intento omicida. Molti pericoli erano invisibili e impossibili da percepire. Se uno fosse morto qui, non sarebbe rimasto nulla del suo cadavere.


Visto che Lin Ming aveva attirato Tian Mingzi qui, per essere il più flessibile possibile poteva solo mettere da parte il Palazzo di Primordius e rischiare.


Xiao Moxian fissò il giovane. Sembrava che volesse comunicare molte parole con lo sguardo, ma sapeva anche che non c'era tempo per parlare. Strinse i denti e si precipitò nel mondo interno di Lin Ming.


Era ben consapevole che, prima di arrivare al Lord Divino realm, sarebbe stato impossibile per lei aiutarlo. Se avesse interferito con imprudenza, lo avrebbe messo in pericolo. Nascondersi nel suo mondo interno era la scelta migliore in questa situazione.


Ora stava praticamente affidando la sua vita a Lin Ming, se fosse morto, sarebbe perita insieme a lui.


Dopo diversi respiri di tempo, Tian Mingzi arrivò in un lampo all'esterno della Prigione del Caos. Guardò la terrificante foschia con fare cupo e sospettoso.


"Questo ragazzo, vuole attirarmi lì dentro!" Tian Mingzi sapeva che questa era una zona pericolosa, ma non aveva altra scelta se non entrare!


"Che Lin Ming... abbia un mezzo per sopravvivere qui?"


Tian Mingzi sapeva che c'era un motivo per cui il giovane lo aveva attirato qui. La spiegazione più logica era che questa zona pericolosa fosse vantaggiosa per lui.


Facendo un respiro profondo, Tian Mingzi fece circolare a tutta forza la sua vera essenza protettiva. Un momento dopo, si precipitò nella Prigione del Caos.


Quando Tian Mingzi aveva creato la formazione fuori dalla Valle della Morte Tragica, aveva lasciato anche un marchio di tracciamento. Dopodiché, quando Lin Ming era entrato nella formazione, naturalmente il suo corpo era stato segnato.


Questo era il mezzo su cui Tian Mingzi stava contando per dargli la caccia. Altrimenti sarebbe stato difficile trovarlo se fosse volato nella Prigione del Caos.


Subito dopo arrivarono il Principe Imperiale Naqi e il suo gruppo. Di fronte alla Prigione del Caos, le guide della Cresta del Cimitero degli Dei cambiarono espressione.


"Fermi! Fermi! Rallentate! Non possiamo andare oltre! Quella è una zona pericolosa! Chiunque ci entrerà morirà!"


Gridarono con ansia i Fratelli del Ragno.


"Mm?" Il Principe Imperiale Naqi si accigliò. Lanciò un'occhiataccia feroce verso i due diavoli.


I due fratelli al momento erano sbiancati, non volevano assolutamente fare un altro passo in avanti.


"Quella è una terra estremamente pericolosa. Nessuna guida ha mai osato entrarci. Temo che perfino un Re del Mondo rischierebbe di non uscirne mai più!"


I Fratelli del Ragno non avevano nessuna informazione riguardo alla Prigione del Caos. Pochissimi erano sopravvissuti ai suoi pericoli e questi rari coltivatori non avevano nessun motivo per condividere informazioni con le guide. Ma, solo vedendo l'ambiente attorno e usando il loro intuito, sapevano che non si poteva entrare con noncuranza in questo luogo, altrimenti sarebbero andati incontro ad un annientamento totale.


"Una terra estremamente pericolosa da cui perfino un Re del Mondo rischierebbe di non uscire mai più?" Mentre guardava la Prigione del Caos, il Principe Imperiale Naqi scrocchiò le nocche con forza.
                                


                                



