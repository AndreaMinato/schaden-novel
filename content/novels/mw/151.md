---
weight: 151
title: Capitolo 151 - Occhio per Occhio
pubDate: 2025-10-16T07:28:18.441Z
tags:
    - mw
---


CAPITOLO SPONSORIZZATO grazie a shadow978 :)


"Potere Divino Acacia? Tutto qui? Quanto è mediocre." Lin Ming scosse lievemente la testa. E pensare che questo metodo di coltivazione osasse davvero definirsi 'Divino'. Questo potere mistico era davvero inutile.


Zhang Guanyu era formidabile, questo era vero. Ma tutta la sua forza originava dal suo stadio Forgia delle Ossa. Per quanto riguarda il 'Potere Divino Acacia', questo metodo inspessiva la vera essenza, ma facendola diventare impura.


Forse poiché era stata coltivata con il potere di così tante altre persone, aveva causato un mescolamento di vera essenza che non era stata completamente raffinata.


"Grande ma non stabile; appariscente ma manca di sostanza." Lin Ming fece una valutazione; poteva distruggerlo con la tecnica 'Forza Penetrante'!


"Lin Ming, mi hai ridicolizzato dicendomi che non potevo avanzare al secondo strato del 'Potere Divino Acacia' e non ti sbagli. Ora sono solo al Gran Successo del primo strato. Vedremo se riuscirai ad affrontarlo!"


"Ancora altre parole inutili. Muoviti."


Lin Ming puntò la lancia verso Zhang Guanyu. La Lanci Pesante d'Argento Flessibile di 1200 jin iniziò a tremare a causa dell'aura dirompente di Lin Ming. L'aria attorno a loro iniziò a tremare, le increspature del vento erano visibili ad occhio nudo e sembravano potessero fare a pezzi qualunque cosa toccassero. Questo effetto era causato dai progressi di 'Forza Penetrante', quando l'effetto vibrante veniva riversato nell'arma.


Questo potere entrò in conflitto con l'aura di Zhang Guanyu e riecheggiò il fragore di armi che si scontravano. In quel momento Lin Ming era dritto e maestoso, l'atmosfera grandiosa che emanava fece battere all'impazzata i cuori di molte giovani ragazze nobili.


"Ricevi il mio attacco, 'Taglio dell'Estasi'!" Urlò Zhang Guanyu. A mezz'aria apparvero delle spade illusorie che emanavano un bagliore brillante come la giada, sembrava fossero avvolte da delle fiamme. Si trasformarono in una serie di illusioni che cercarono di trafiggere Lin Ming.


Questa mossa non era così rapida, ma emetteva un'aura che provocava confusione. La spada di luce era incredibilmente affilata e si fuse con la strana aura del 'Potere Divino Acacia'.


<em>Bang!</em>


Zhang Guanyu trafisse il petto di Lin Ming. Prima che gli spettatori facessero in tempo ad urlare, Lin Ming iniziò a svanire lentamente...


Un'immagine residua!


Il corpo di Lin Ming si era già fuso con il vento e i suoi movimenti erano imprevedibili. Stavolta non aveva usato un movimento preciso, invece si era fatto distanza e aveva aumentato il suo raggio d'azione. Dopo che Zhang Guanyu aveva usato il 'Potere Divino Acacia', ogni sua mossa aveva iniziato a contenere potenti fluttuazioni di vera essenza. Sarebbe stato facile rimanere feriti provando a bloccare quel potere in un'area così piccola.


"Vediamo chi è il più veloce!" Sorrise freddamente Zhang Guanyu. Si precipitò in avanti come un tornado. Visto che stava facendo circolare il 'Potere Divino Acacia', la sua velocità era aumentata e la sua ombra sembrava essersi dissolta nel nulla. Ogni sua mossa divenne ancora più agile e violenta, come dei fulmini durante una tempesta; perfino ogni spada di luce era difficile da vedere!


<em>Bang bang bang bang bang!</em>


Risuonò in continuazione il rumore del metallo e della vera essenza che collidevano. Il lampo della spada e quello della lancia splendevano nel cielo notturno. Le aure formidabili e le onde d'urto erano come una raffica che investì tutti gli spettatori.


Il pavimento di pietra del campo si spaccò in due come tofu e una grandine di schegge di pietra volarono nell'aria, spargendosi in tutte le direzioni come una pioggia di frecce!


"Attenti!"


Sebbene il campo militare fosse ampio, la battaglia tra i due giovani era troppo violenta; la vera essenza turbolenta distruggeva il terreno!


"Ritiratevi!"


"Arretrate!"


I giovani d'élite fecero circolare freneticamente la loro vera essenza per proteggere i loro corpi. Alcuni ragazzi aristocratici che avevano una coltivazione inferiore furono protetti dalle loro guardie del corpo. Grazie a loro si allontanarono in tutta sicurezza.


"È davvero spaventoso. Queste schegge possono davvero trapassarti il corpo!" Un giovane aristocratico strabuzzò gli occhi dopo aver visto una pietra scagliata via dalla collisione di vera essenza. Aveva colpito una colonna di pietra vicino al campo militare e aveva creato un buco profondo un pollice prima di sgretolarsi.


"Questo sono solo le conseguenze della loro vera essenza che si scontra. Se dovessi affrontarli, anche se mi proteggessi con la mia vera essenza, temo che sarei già stato fatto a pezzi!" A parlare era stata una persona agli inizi dell'Alterazione dei Muscoli. Era solo un comune praticante di arti marziali, equivalente ad un discepolo al picco dello Stadio delle Viscere del Palazzo delle sette arti. Aveva sentito voci riguardo a Lin Ming, ma non aveva creduto che fosse così potente come dicevano. Ora aveva assistito personalmente alla forza di Lin Ming, che era soltanto allo stadio dell'Alterazione dei Muscoli.


"Come fa Lin Ming ad essere così rapido? La sua tecnica non è 'Tecniche di Movimento - Fondamentali'? Gli è stata insegnata qualche tecnica di massimo livello dopo che è iniziato il test delle Sette Valli Misteriose ?" La persona che lo stava dicendo credeva che solo una tecnica di movimento di massimo livello delle Sette Valli Misteriose potesse avere una velocità così terrificante.


In quel momento un'aristocratica che aveva più familiarità con le tecniche di movimento intervenne. Esitò un po' mentre diceva: "C... credo che stia usando le 'Tecniche di Movimento - Fondamentali'."


"Stai scherzando?"


"Non sto mentendo. Guarda i passi di Lin Ming. Quelli sono la Scivolata, il Passo, Volo sull'Erba, Ratto che Attraversa la Strada, Carpa che balzava oltre il cancello dei draghi... questi sono tutti le mosse elementari dei Fondamentali delle Tecniche di Movimento!"


Dato che Lin Ming si era distanziato da Zhang Guanyu, alcuni giovani con delle coltivazioni sufficientemente alte riuscivano a malapena a seguire i suoi movimenti. Ma non avevano mai pensato che quelle mosse provenissero dalle 'Tecniche di Movimento - Fondamentali'.


Dopo aver sentito questa opinione, tutti iniziarono ad osservare i passi di Lin Ming. Le 'Tecniche di Movimento - Fondamentali' erano quelle più comuni e sottovalutate.


Tuttavia i presenti iniziarono ad intuire qualcosa e quando finalmente se ne resero conto rimasero storditi.


Queste erano davvero le 'Tecniche di Movimento - Fondamentali'!


Com'era possibile?!


"Forse... forse Lin Ming ha contato sulla sua mostruosa percezione e ha riscritto le 'Tecniche di Movimento - Fondamentali' per migliorarle ed è per questo che è così rapido?"


"Quello che dici... è troppo azzardato!"


<em>Boom boom boom!</em>


Le lance di luce aumentarono bruscamente, le spade di luce danzavano caoticamente e una marea di vera essenza svolazzava nel vento.


Nonostante Lin Ming fosse di uno stadio inferiore a Zhang Guanyu, non sembrava minimamente oppresso dalla forza del suo avversario.


"Fendente Brezza Fredda!"


"Colpo della Luce Lunare!"


Mentre si protraeva questa battaglia, gli attacchi di Zhang Guanyu divennero sempre più brutali. Dopo una certa quantità di colpi, avrebbe utilizzato una tecnica marziale! Data la sua velocità d'attacco, in un solo respiro era capace di rilasciare due tecniche marziali in un solo colpo!


"Cavolo, è troppo anormale. Può anche usare delle tecniche marziali in questo modo? E con una vera essenza così densa? Se fossi stato io avrei già esaurito la mia vera essenza dopo un po' di tecniche!"


"No, è Lin Ming ad essere più sbalorditivo. Sotto questa raffica di tecniche può comunque bloccarle tutte. Com'è possibile? Ho sentito che i manuali che ha scelto sono stati le 'Tecniche elementari per la lancia', le 'Tecniche di Movimento - Fondamentali e il 'Pugno Spacca Ossa'. Non solo, la sua coltivazione è inferiore a quella di Zhang Guanyu, come riesce a fermare tutte queste tecniche marziali?"


Alcuni pensavano che fosse inconcepibile. Secondo loro una mossa normale non poteva bloccare una tecnica marziale.


"Manifestazione di vera essenza..." Risuonò una voce lievemente fredda.


Quando tutti si girarono a guardare, rimasero sorpresi. Era stato Ling Sen a parlare!


Dato che i giovani dell'élite della città di Fortuna Celeste erano stati invitati a questo grande banchetto, naturalmente era stato invitato anche Ling Sen, che era l'apprendista senior della Dimora Celeste del Palazzo delle sette arti. Solo che era arrivato molto tardi.


La manifestazione di vera essenza poteva essere usata durante un normale attacco. Una volta rilasciata la vera essenza si sarebbe condensata, così ogni colpo sarebbe stato paragonabile ad una normale tecnica marziale.


Ling Sen sapeva che, non appena aveva ottenuto la sesta posizione in classifica, Lin Ming era riuscito ad effettuare la manifestazione di vera essenza.


Inoltre ciò che più spaventava Ling Sen non era la manifestazione di vera essenza ma il movimento di Lin Ming!


La comparsa di Ling Sen aveva attirato l'attenzione dimolte persone. Dopotutto la percezione di Ling Sen era di molto superiore alla loro.


"Apprendista Senior Ling, la manifestazione di vera essenza non è raggiungibile soltanto da un maestro allo stadio Circolazione? Lin Ming non è soltanto allo stadio dell'Alterazione dei Muscoli? Non... è così anormale?


"Apprendista senior Ling, Lin Ming sta usando le 'Tecniche di Movimento - Fondamentali'? Come mai è così veloce?"


Ling Sen fece un respiro profondo e disse lentamente: "Lin Ming sta davvero usando le 'Tecniche di Movimento - Fondamentali'."


Dopo che Ling Sen confermò i loro sospetti, i presenti sussultarono. Naturalmente nessuno osava dubitare delle parole di Ling Sen.


"Apprendista Senior Ling, come fa ad essere così veloce con le 'Tecniche di Movimento - Fondamentali'?"


Ling Sen rimase in silenzio. Anche se Lin Ming stava usando delle tecniche basilari, gli sembrava come se ci fosse qualche profondo mistero contenuto in quei passi; qualcosa che non poteva afferrare. Se c'era una caratteristica diversa rispetto alle 'Tecniche di Movimento - Fondamentali' che conosceva, sembrava che la versione di Lin Ming avesse una sua anima. Questi movimenti sembravano vivi!


.........


Le tecniche marziali di Zhang Guanyu continuavano ad aumentare d'intensità. Visto che richiedevano un certo periodo di tempo per essere attivate, Zhang Guanyu usò anche l'abilità della sua arma. Data la posizione di Zhang Guanyu, non gli mancavano delle tecniche marziali di alto livello. Il potere di questa iscrizione non era troppo grande, ma la velocità con cui si attivava era più rapida, così Zhang Guanyu poteva usarla ripetutamente.


"Ahah, come ci si sente ad essere colpiti dall'abilità dell'iscrizione che hai creato? Non è meraviglioso? Ti sei solo scavato la fossa da solo!" Rise con insolenza Zhang Guanyu.


"Dici così tante assurdità. I tuoi movimenti sono veloci e il vento che ti avvolge è così violento, non hai paura che le raffiche ti taglino la lingua!"


"Umpf, vuoi morire!"


Combattevano sempre più accanitamente, ogni colpo era più brutale del precedente. Questo scontro avrebbe fatto tremare perfino il cuore di un maestro allo stadio Circolazione!


"Taglio dell'Estasi!" La spada di Zhang Guanyu si riempì di vera essenza e fece un passo. La sua arma iniziò ad ululare e avanzò come un fulmine. Questa era una tecnica potenziata dal 'Divino Potere Acacia' e sembrava squarciare perfino il suono!


'Forza Penetrante'!


Lin Ming si girò e colpì con la sua lancia. Disperse la sua vera essenza vibrante in tutte le direzioni, avventandosi verso Zhang Guanyu come un'onda anomala.


Tuttavia mentre Zhang Guanyu sorrise come un pazzo. La vera essenza nella sua spada si contrasse all'improvviso e si condensò in un ago affilato che cercò di trafiggere Lin Ming!


<em>Pop pop pop pop pop pop pop!</em>


Uno strato dopo l'altro di vera essenza vibrante fu punto dalla spada di Zhang Guanyu come una striscia di tessuto e arrivò istantaneamente di fronte a Lin Ming!


<em>Clang!</em>


La spada menò un fendente verso l'asta della lancia di Lin Ming. La Lancia Pesante d'Argento Flessibile si incuneò piegandosi come una luna crescente.
                                


                                



