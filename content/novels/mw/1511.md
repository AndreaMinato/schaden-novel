---
weight: 1511
title: Capitolo 1511 – Formazione Offensiva Assoluta
pubDate: 2025-12-15T08:37:10.390Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


Il signor Zhou non poteva essere più cupo di così. Il suo intento omicida si scatenò con un'intensità senza precedenti, ricadendo tutto su Lin Ming!


Tuttavia il giovane rimase impassibile. Disse con noncuranza: "Tre... due e mezzo... due... uno e mezzo... ehi, sono arrivato fin qui, non avete intenzione di venire qui e morire?"


Lin Ming li stava provocando apposta. Mentre parlava, notò che i Fratelli del Ragno stavano cercando di sgattaiolare via. Disse ridendo: "Ehi, diavoli codardi, dove pensate di scappare? Non avete nemmeno lottato contro di me, quanto è triste!"


I Fratelli del Ragno sentivano che la situazione era andata fuori dal loro controllo. Una volta che queste persone fossero state provocate da Lin Ming, sicuramente avrebbero trascinato anche loro in una trappola mortale. Pensavano di poter fuggire silenziosamente, ma le parole di Lin Ming li fecero congelare sul posto.


In quel momento non potevano nemmeno perdere tempo con Lin Ming. Il signor Zhou sembrava pronto ad esplodere da un momento all'altro. Sarebbe potuto scoppiare alla minima reazione, spingendolo ad ucciderli per la vergogna e la rabbia!


Tuttavia il signor Zhou sembrò ignorare completamente i fratelli del Ragno. Continuò a fissare Lin Ming con intento omicida.


"Ahahah, se continui a fissarmi così potresti farti uscire gli occhi dalle orbite. Davvero, che noia. Mancano solo due secondi! Uno! Zero!" Lin Ming finì di contare e poi fece un cenno dicendo: "Non vi aspetterò; me ne andrò per primo. Se avremo un'altra occasione, allora ci ritroveremo in futuro!"


Lin Ming si girò e se ne andò via con fare da spaccone.


Questo fece infuriare così tanto i saggi accanto al signor Zhou che sembrarono poter sputare fuoco dagli occhi: "Questo moccioso, deve stare fingendo!"


Gridò qualcuno.


In realtà anche il signor Zhou lo sospettava. C'era una possibilità che Lin Ming stesse facendo questa messinscena per scappare! Se fossero rimasti con le mani in mano mentre fuggiva, non solo sarebbe diventata l'umiliazione più grande della sua vita, ma sarebbe anche diventato lo zimbello della sua intera razza! Sarebbe stato perfino punito dalla sua gente!


Ma... non aveva il coraggio di inseguire Lin Ming!


Pensando a questo, il signor Zhou ruggì. Sporse una mano e cercò di afferrare i Fratelli del Ragno!


Le due guide non riuscirono ad opporsi minimamente. Gridarono per la paura mentre una mano dorata fatta di essenza astrale li afferrava!


"Ahhh!"


"Perdonaci!"


Gridarono i Fratelli del Ragno, pallidi. Tuttavia al signor Zhou non importava nulla delle loro obiezioni. Li afferrò entrambi e i suoi muscoli si gonfiarono mentre li lanciava con tutte le sue forze contro Lin Ming!


Le due guide si sentirono torte da una forza spaventosa. La velocità terrificante con cui erano stati scagliati li colpì come una saetta!


Il signor Zhou stesso era un coltivatore della trasformazione del corpo. Una volta che avesse scatenato tutta la sua forza, i suoi passi potevano distruggere la terra e i suoi pugni potevano seminare distruzione tra le montagne e i fiumi. I Fratelli del Ragno erano stati lanciati come sacchi di patate, così duramente da poter rompere un piccolo pianeta! Un Lord Divino sarebbe stato schiacciato dall'impatto!


Voleva usare i Fratelli del Ragno per uccidere Lin Ming. Allo stesso tempo voleva sfruttarli per indagare sui misteri dell'altare nero e vedere se era una trappola.


"Ahhhhhhhhhhhh!"


I Fratelli del Ragno sfrecciavano come meteore. Le loro grida miserabili furono squarciate dalle spaventose correnti di essenza astrale. Vedendo questo, il sorriso arrogante di Lin Ming fu rimpiazzato da freddo intento omicida. Sogghignò: "Così finalmente hai iniziato a fare qualcosa. Nonostante pensi di poter sondare il terreno con della semplice carne da cannone, questa formazione offensiva non è semplice come credi."


Lin Ming usò una trasmissione di vera essenza per parlare rapidamente. Prima che finisse, l'altare nero di fronte a lui tremò all'improvviso. poi centomila raggi di luce nera si precipitarono dall'altare, squarciando il vuoto come spade divine!


I Fratelli del Ragno furono fatti a pezzi, ridotti solo a carne da macello!


<em>Peng!</em>


Quasi allo stesso tempo, un raggio di luce nera ancora più denso colpì le due guide, riducendoli in cenere!


Non rimase nulla dei loro cadaveri. Questa era la tomba di Bai Qi del Trono Blu, nessuno aveva il permesso di profanarla!


"Cosa?!"


Le pupille del signor Zhou si contrassero. La morte dei Fratelli del Ragno era stata terrificante, ma rientrava nelle sue aspettative. Tuttavia, ciò che lo aveva scioccato di più era che, quando quei raggi neri stavano sfrecciando in giro a caso, aveva visto Lin Ming rimanere immobile sull'altare in mezzo alla tempesta. Anche così, questi dardi lucenti sembravano avere gli occhi ed evitarono tutti Lin Ming, senza nemmeno toccare l'orlo dei suoi abiti!


<em>'Può controllare la grande formazione qui?!'</em> Il signor Zhou fu colto dal panico mentre ci pensava. Se fosse vero, allora si trovavano davvero in una situazione pericolosa!


<em>Non può essere! Se può controllare la formazione, allora l'avrebbe usata direttamente per attaccarmi. Non ci dovrebbero essere motivi per provocarmi. No, non la può controllare, ma dovrebbe averla compresa. L'area in cui sta dovrebbe essere la zona sicura di questa formazione!'</em>


Pensò il signor Zhou. Era uno scenario lievemente migliore. Tuttavia Lin Ming era già in una posizione invincibile, sarebbe stato impossibile per loro ucciderlo!


"Ci ritiriamo!"


Il signor Zhou agì con decisione. Vedendo che il loro obiettivo era impossibile, doveva riunirsi con il signor Hui Sha e riflettere ulteriormente sulla situazione.


Credeva che con la sua forza e quella di Tian Mingzi, sarebbero riusciti ad uccidere il nemico. Dopotutto questa Prigione del Caos era solo una zona in cui erano morti dei Re del Mondo. Se uno fosse stato abbastanza forte, avrebbero potuto superare la formazione!


Tuttavia Lin Ming si limitò a ridere: "Credi ancora di poter scappare? È troppo tardi? Questa è la tomba di Bai Qi del Trono Blu! Vuoi scappare come se niente fosse dopo aver disturbato la quiete del sepolcro di Senior Bai Qi? Continua a sognare!"


Lo sguardo di Lin Ming era gelido. In quel momento le 108 sculture attorno all'altare iniziarono a tremare. I loro occhi si aprirono, rivelando luci rosse. Queste statue avevano preso vita!


Vedendo questa scena, il signor Zhou si raggelò. Queste marionette emanavano una terrificante aura demoniaca; era difficile immaginare quanto fossero forti!


Affrontarne un po' era fattibile, ma sarebbe stato fatto a pezzi da una raffica di attacchi di 108 guerrieri!


Il signor Zhou non poteva pensare a salvare i suoi sottoposti. Si voltò cercando di fuggire da solo. Ma mentre lo faceva, vide qualcosa che lo raggelò. L'entrata della sala, la stretta fessura spaziale che avevano attraversato era svanita!


L'uscita si era bloccata!


"Dannazione!"


Nonostante il signor Zhou si era già immaginato che fosse una zona letale, non credeva che sarebbe stata così pericolosa. Pensava solo che il solo problema di questa sala fosse l'altare e che avrebbe contenuto molte trappole, per questo aveva usato i Fratelli del Ragno per sondare la situazione. Nel peggiore dei casi, le guide sarebbero morte miserabilmente e il resto di loro si sarebbero potuti ritirare sani e salvi. Tuttavia non si aspettava che solo cercare di toccare l'altare avrebbe attivato la formazione offensiva!


"Spaccati per me!"


Il signor Zhou scagliò un pugno verso la barriera che sigillava lo spazio, cercando di rompere il vuoto e scappare. Tuttavia la barriera rimase immobile. Non c'erano vie di fuga!
                                


                                



