---
weight: 1513
title: Capitolo 1513 – Ancora Altre Uccisioni
pubDate: 2025-12-15T08:37:10.390Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


"Un Re del Mondo è morto per mano mia!"


In quel momento il sangue ancora ribolliva nel corpo di Lin Ming. Doveva ancora riprendersi pienamente dalla collisione di prima.


Questo era il primo Re del Mondo che aveva ucciso, ma non sarebbe stato l'ultimo. Questo perché tra non molto avrebbe dovuto affrontarne un altro!


Sarebbe stata proprio una battaglia feroce. Sarebbero morti i suoi nemici o lui!


"Vecchio... Vecchio Zhou..."


Non troppo lontano da dov'era morto miserabilmente il signor Zhou, l'altro guerriero ad un passo dal diventare Re del Mondo che era riuscito a sopravvivere a stento rimase a guardare impotente. I suoi occhi erano già velati e spenti.


Quando vide Lin Ming bloccare l'attacco del signor Zhou provò un senso di irrealtà. In quello scontro di energia, entrambi i guerrieri erano stati scaraventati all'indietro. Tuttavia Lin Ming aveva evitato la luce nera assassina e il suo nemico era morto in modo orribile.


<em>'Questo Lin Ming è semplicemente un demone...'</em>


Fu l'ultimo pensiero del saggio sopravvissuto. Nell'arco di tempo in cui il signor Zhou era morto, i 108 soldati spettrali si erano precipitati sull'altare e l'avevano ridotto in poltiglia!


Così la squadra del signor Zhou era stata annientata completamente!


Tuttavia Lin Ming non si rilassò minimamente. Vide i 108 soldati spettrali avvicinarsi.


<em>Chik chik chik!</em>


Dopo aver ucciso l'ultimo saggio, si girarono all'unisono verso Lin Ming e puntarono le loro armi verso di lui.


A Lin Ming si strinse il cuore. Si ritirò lentamente, ma i 108 guerrieri continuarono ad avanzare!


Se lo era aspettato fin dall'inizio. Ogni volta che faceva un passo, poteva entrare in una zona sicura per evitare la terrificante luce nera, ma questi soldati spettrali erano diversi. Una volta attivati era difficile dire se l'avrebbero attaccato o no!


Per minimizzare questo rischio, fin dall'inizio Lin Ming non aveva disturbato la tomba di Bai Qi del Trono Blu. Invece aveva provocato il signor Zhou solo a parole.


Altrimenti, se avesse voluto attivare la grande formazione qui, avrebbe attaccato direttamente i suoi nemici.


I soldati dall'armatura di ferro si avvicinarono, passo dopo passo. Lin Ming trattenne il respiro, i suoi palmi erano fradici di sudore.


"Dao Celeste Asura, Ruota Karmica delle Miriadi di Demoni!"


Lin Ming sollevò le mani. Dietro di lui apparì una brillante ruota rossa su cui erano incisi demoni e fantasmi Asura. Le rune ne coprivano la superficie, erano simili a quelle della tomba nella formazione delle Bestie Divine. Questa ruota emanava odore di sangue e intento omicida!


La cosiddetta Ruota Karmica erano i 10.000 samsara sperimentati da 10.000 demoni. Il dolore che queste creature avevano sofferto, le loro colpe, le tribolazioni che avevano affrontato, tutto il loro karma era inciso in una ruota e aveva condensato un potere demoniaco infinito. Questa era una tecnica offensiva e difensiva!


Tuttavia il motivo per cui Lin Ming l'aveva usata non era per combattere. Era ben consapevole che non poteva fare nulla per opporsi a questi 108 soldati. Anche se si fosse nascosto nel Palazzo di Primordius, avrebbe dovuto affrontare una raffica di attacchi. Prima o poi il tesoro avrebbe esaurito la sua energia e sarebbe stato attaccato come prima.


Il solo modo per uscire da questa situazione era di usare il potere del Dao Celeste Asura e ottenere l'approvazione della formazione di Bai Qi del Trono Blu.


La Ruota Karmica delle Miriadi di Demoni roteò lentamente. Quando emanò il suo potere demoniaco, i 108 soldati si fermarono. Rallentarono anche i movimenti delle mani. I loro occhi rossi erano concentrati sulla Ruota Karmica sopra Lin Ming. Questi guerrieri erano stati demoni prima di morire e provavano un naturale senso di riverenza e sottomissione nei confronti di questa tecnica.


Lin Ming trattenne il respiro, rimanendo completamente fermo. Si sentiva come un comune mortale di fronte a 108 tigri. Una mossa falsa lo avrebbe portato ad una fine orribile!


Questo stallo durò per una decina di respiri di tempo. Per Lin Ming gli sembravano ore. Poi, sfrecciò della luce dall'altare nero. I bagliori colpirono ognuno un soldato spettrale, facendoli tornare sculture.


In breve tempo, i 108 guerrieri erano tornati statue e si radunarono attorno all'altare. La fessura dello spazio sigillata si riaprì.


I soldati non erano nella stessa posizione di prima e la luce rossa nei loro occhi non era sparita. Questo dimostrava che la formazione era ancora attiva.


"Sono al sicuro... per ora!"


Lin Ming sospirò di sollievo, fradicio di sudore. Era stato sotto una grande pressione.


Passando per le zone sicure, Lin Ming scese dall'altare nero di pietra. Usò le fiamme nere per eliminare i resti dei corpi a terra. Dopodiché rimosse ogni traccia dei combattimenti appena avvenuti e prese anche l'anello spaziale e i tesori del signor Zhou. Poi, come un fantasma tornò nell'ombra della grande formazione, di nuovo in agguato.


Era come un lupo che si nascondeva nell'oscurità, in attesa della sua preda.


Aveva anche evocato il Palazzo di Primordius. Questo tesoro conteneva le Leggi dello Spazio e del Tempo e poteva rimpicciolirsi e crescere come desiderava. Al momento era grande solo quanto un tavolo. Lin Ming lo posò in una zona sicura sull'altare e poi ci entrò.


Non appena entrò nel suo rifugio, Lin Ming si rilassò. Iniziò immediatamente ad inghiottire delle pillole e a sedersi a meditare. Era ben consapevole che la battaglia di prima era stata solo un antipasto. Presto avrebbe dovuto affrontare altri nemici, insieme al misteriosissimo Tian Mingzi. Lin Ming provava paura pensando a quel guerriero; doveva tornare al picco delle sue condizioni per fronteggiarlo.


Dopo un bastoncino di incenso di tempo, Lin Ming si destò dalla sua meditazione. Vide Xiao Moxian non troppo lontana da lui. Quando era entrata nel mondo interno di Lin Ming, era anche entrata nel Palazzo di Primordius in lui.


In quel momento Xiao Moxian era distesa su una sedia, le sue gambe lunghe erano posate su una panchina di pietra. Le sue cosce bianche come la neve erano piene della vitalità di una giovane.


"Non mi immaginavo che avresti usato una tattica del genere." Xiao Moxian ridacchiò. Per un po' sembrò che fosse arrivata la primavera.


Si stava riferendo a come Lin Ming aveva provocato spietatamente e fatto infuriare il saggio. Era fin troppo diverso da come si comportava normalmente.


"Era necessario." Lin Ming sorrise con amarezza.


"Beh, sei stato bravo!" Xiao Moxian balzò giù dalla sua sedia. "Cosa faremo adesso?"


"Aspetteremo."


Lin Ming non aveva metodi migliori. La tomba di Bai Qi era un posto terrificante, ma non ogni punto di questa sala era pericoloso.


L'altare probabilmente era il posto in cui Bai Qi era stato sepolto. Se c'era davvero il suo cadavere, allora l'altare doveva essere il luogo più importante e letale. Aspettare lì era la scelta più saggia.


"La formazione assassina qui può riconoscere la mia Ruota Karmica delle Miriadi di Demoni. Inoltre Tian Mingzi non può affrontare questi soldati spettrali. Se rimarremo qui, potremo controllare il campo di battaglia. Tuttavia c'è qualcosa che mi preoccupa..."


Lin Ming si accigliò.


"Cosa ti preoccupa!?"


"Temo che Tian Mingzi possa avere qualche asso nella manica o forse che stia pianificando qualcos'altro. Quando siamo usciti dalla Valle della Morte Tragica, siamo entrati in una formazione di tracciamento che ha creato e dovrebbe poterci percepire! L'area fuori dal sepolcro di Bai Qi non è troppo pericolosa. Dovrebbe averci già raggiunto ormai. In tal caso, allora i primi a venire qui non sarebbero dovuti essere il signor Zhou e il suo seguito, ma Tian Mingzi!"


"A parte lui, c'è anche il Principe Imperiale Naqi. Non era con quel Signor Zhou, così ci possono essere solo due possibilità. Forse non è mai entrato nella Cresta del Cimitero degli Dei o forse c'è qualcuno di ancora più forte a proteggerlo. Quella persona potrebbe essere Tian Mingzi o qualcun altro!"


Secondo Lin Ming, il Principe Imperiale Naqi aveva un ruolo estremamente importante per la razza dei saggi. Generalmente parlando, sarebbe stato protetto bene.


Tian Mingzi era un Grande Re del Mondo. In termini di forza era di gran lunga superiore al Signor Zhou. Tuttavia non era un saggio e chiunque avrebbe avuto difficoltà a fidarsi di una razza aliena. Dato la loro arroganza e la loro natura sospettosa, il Principe Imperiale molto probabilmente non avrebbe cercato protezione da Tian Mingzi, ma dal signor Zhou. Tuttavia non l'aveva fatto. Lin Ming sospettava che avesse aiutato un aiutante ancora più potente.


Mentre il giovane rifletteva, la formazione che aveva lasciato fuori lo avvertì che era arrivato qualcuno, poi fu distrutta direttamente. Lin Ming si raggelò. Era venuto qualcuno e sembrava che fosse molto più potente del signor Zhou!
                                


                                



