---
weight: 15140
title: Capitolo 1514 – Il signor Hui Sha
pubDate: 2025-12-15T08:37:10.390Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


In quel momento, all'esterno della tomba di Bai Qi, quattro saggi stavano fluttuando nel cielo sconfinato. Tra di loro c'era il Principe Imperiale!


Gli altri tre erano un sottoposto di Naqi di nome Manyu, che era un coltivatore ad un passo dal diventare Re del Mondo e due guerrieri che emanavano un'aura misteriosa e pericolosa.


Uno di loro guidava il gruppo, era il signor Hui Sha, la persona che Naqi aveva invitato qui.


Hui Sha era un saggio e un tempo aveva ricevuto un favore dal miglior discepolo del Sovrano dei Saggi Zaohua. Ora, aiutando Naqi, avrebbe ricambiato il gesto.


"La percezione del signor Hui Sha è davvero fine. Anche una formazione nascosta così bene è stata scoperta facilmente da lei!"


Lodò con sincerità il Principe Imperiale Naqi. Non si era accorto della sua presenza. Non sarebbe riuscito a trovarla nemmeno se il signor Hui Sha l'avesse avvertito. Solo quando il guerriero aveva distrutto la formazione era riuscito a percepirla.


"Non dovrebbe essere stato Lin Ming a creare questa formazione di segnalazione, no?"


Il Principe Imperiale Naqi si sfregò il mento. Se Lin Ming fosse stato un po' più avanti, era molto probabile che avesse creato una formazione del genere, così che potesse fare loro un agguato o scappare.


Solo che Naqi non poteva crederci. Aveva difficoltà ad immaginare che le tecniche di Lin Ming avessero raggiunto un livello così alto, al punto da poter essere percepite solo da qualcuno come Hui Sha. Questo divario era semplicemente troppo grande.


Poteva ammettere di essere carente sotto certi aspetti in confronto a Lin Ming, ma non sarebbe stato così inferiore.


Hui Sha esitò per un momento e poi disse con un tono profondo e gelido. "Non dovrebbe essere lui. Questa formazione di segnalazione deriva dalla stessa fonte delle formazioni offensive. I motivi e simboli sono molto simili, è improbabile che sia stato un membro della giovane generazione a crearli."


Quando Lin Ming aveva creato la formazione, aveva usato i motivi del Dao Celeste Asura. Questo era anche il motivo per cui il Principe Imperiale Naqi e il signor Zhou non erano riusciti a percepirla.


"Allora è così. Se fa parte della formazione offensiva qui, allora non è sorprendente che non sia riuscito a scoprirla!"


Il Principe Imperiale capì e pensò che fosse plausibile. Sorrise: "Il signor Hui Sha è troppo potente. Tutti i pericoli che abbiamo incontrato lungo la via non sono riusciti ad ostacolarla minimamente. A proposito, queste cosiddette zone letali non sono altro che giochetti per il signor Hui Sha. Forse anche chiamarli giochi è esagerato, ahahah!"


Naqi scoppiò a ridere. Il suo sottoposto Manyu seguì a ruota: "Sua altezza ha ragione. Nonostante la Cresta del Cimitero degli Dei sia pericolosa, dipende dalla persona. Con la sua forza, uscire ed entrare da qui dovrebbe essere estremamente facile!"


Hui Sha si limitò a sorridere lievemente sentendo queste lusinghe. Era già arrivato ad un passo dallo stadio di Empireo e in questi ultimi anni aveva anche studiato antiche formazioni. Quindi non temeva troppo le formazioni offensive. Nonostante non potesse vagare liberamente per questi territori, non avrebbe incontrato pericoli finché fosse stato un po' più cauto.


"In passato, il discepolo del Sovrano dei Saggi, l'Empireo della Montagna Sacra, mi ha fatto un grande favore. E oggi vi aiuterò ad eliminare questa futura disgrazia per la nostra razza. Questo può essere considerato come un ricambio del favore. Superare le formazione è solo qualcosa in cui sono esperto. In questa Cresta del Cimitero degli Dei, il solo luogo che temo un po' è la Valle della Morte Tragica. Gli altri posti non possono essere considerati niente di che. Quando avanzerò allo stadio di Empireo, andrò anche a dare un'occhiata alla Valle della Morte Tragica!"


Il tono di Hui Sha era calmo e tranquillo, ma pieno di sicurezza. Voleva proprio esplorare quella zona mortale.


"Ahah, signor Hui Sha, credo che forse le dicerie riguardo la valle siano esagerate. Anche quel moccioso Lin Ming è riuscito ad uscirne sano e salvo. Credo che sia fin troppo mediocre!"


Il principe imperiale Naqi tossì freddamente. Se Lin Ming era davvero andato nella valle della Morte Tragica e ne era uscito indenne, sarebbe diventato il solo a riuscirci nell'arco di 10 miliardi di anni circa. Naqi naturalmente non poteva accettarlo, così doveva denigrare Lin Ming più che poteva.


Il signor Hui Sha sogghignò freddamente: "La Valle della Morte Tragica è estremamente pericolosa. Nonostante tu dica che Lin Ming ne sia uscito sano e salvo, non posso crederci affatto!"


"Mm?" Il Principe Imperiale Naqi ne fu sbalordito. "È qualcosa che Tian Mingzi ha visto personalmente. Avrebbe dei motivi per mentire?"


"Tutto è possibile."


Dallo sguardo del signor Hui Sha trapelò del disprezzo. Non si sarebbe fidato di dicerie. Per lui era impossibile credere che un giovane al Divine Transformation realm fosse entrato nella Valle della Morte Tragica, un luogo dove anche gli Empirei perivano, e poi era stato il primo ad uscirne indenne nell'arco di dieci miliardi di anni. Inoltre anche Hui Sha aveva studiato la valle della Morte Tragica in passato e sapeva che ci erano davvero morti degli Empirei lì dentro!


Hui Sha non avrebbe creduto che Lin Ming avrebbe fatto qualcosa di così assurdo nemmeno se l'avesse visto con i suoi occhi, figuriamoci per sentito dire.


"O Tian Mingzi ha mentito o in realtà Lin Ming non è mai entrato nella Valle della Morte Tragica e ha solo finto di farlo!"


Disse con assoluta sicurezza il signor Hui Sha. Naqi sussultò, ma pensò anche lui che fosse estremamente probabile. Allora, a parte Tian Mingzi, nessun altro aveva visto Lin Ming entrare nella valle. E dopo nessuno aveva visto Lin Ming uscire da quel luogo. Avevano solo sentito che era apparso e lo avevano raggiunto qui. Chi sapeva se Lin Ming aveva semplicemente aggirato la Valle della Morte Tragica?


"Una persona all'esterno può valutare meglio la situazione. Il signor Hui Sha ha ragione. Sono stato fin troppo pronto a credere alle sue parole. Ho pensato istintivamente che fosse merito del grandissimo destino di Lin Ming, e che quindi nulla fosse impossibile per lui, così ci ho creduto."


Naqi si accigliò. Doveva riconsiderare tutto ciò che gli aveva riferito Tian Mingzi. Non perché pensasse che gli avesse mentito apposta, ma, come aveva detto Hui Sha, che un giovane al Divine Transformation realm fosse davvero il primo ad uscire sano e salvo dalla valle della Morte Tragica nell'arco di dieci miliardi di anni era davvero troppo incredibile.


Naqi era sicuro che, visto che era stato sconfitto miserabilmente da lui in passato, aveva pensato che fosse possibile creare ogni tipo di miracoli per il nemico. Era come pensare di essere sconfitti in partenza. Una volta che un praticante di arti marziali sviluppava questa sorta di atteggiamento, sarebbe stato quasi impossibile per loro superare l'altra parte.


"La Valle della Morte Tragica è un posto dove perfino gli Empirei rimangono intrappolati per sempre. È semplicemente ridicolo che un membro della giovane generazione al Divine Transformation realm possa fare diversamente!" Hui Sha sbuffò con indignazione. "Principe Imperiale, in futuro sarà uno dei capi della nostra razza e i suoi risultati non saranno inferiori a quelli del Sacro Figlio di Zaohua. Non deve lasciare che un giovane umano la confonda."


Disse Hui Sha guardando con significato Naqi.


Il principe imperiale rispose rispettosamente: "Provo proprio vergogna. Negli ultimi anni, durante la battaglia nel continente del Massacro e quando ho impresso il mio nome della Pietra dell'Imperatore, sono stato sconfitto due volte. Questo mi aveva riempito di impazienza e rabbia. In realtà, quando ho combattuto contro Lin Ming, non ero affatto inferiore a lui e, quando abbiamo lasciato i nostri nomi sulla Pietra dell'Imperatore, non era stata una vera competizione! Recupererò la mia fiducia e ucciderò Lin Ming, così da poter perfezionare il mio cuore delle arti marziali."


"Mm, è lodevole che tu possa rendertene conto. Ora continuiamo ad avanzare. Quel giovane umano non dovrebbe essere troppo lontano."


Avevano perso temporaneamente traccia del marchio del signor Zhou. Ma non erano preoccupati per questo, perché nella Prigione del Caos c'erano molte barriere e tempeste spaziali, così era normale perdere il contatto con i marchi di tracciamento.


Così i quattro attraversarono una fessura spaziale e arrivarono in una grande sala.


In questa stanza c'era un magnifico altare di pietra nero che attirò immediatamente l'attenzione del gruppo.


L'altare era coperto da un denso strato di motivi del dao. 108 sculture dall'aspetto feroce lo circondavano, inondando la stanza con un terrificante potere demoniaco!


"Mm? Questo posto è..."


Lo sguardo del Principe Imperiale si accese. Si accorse subito che questo posto era straordinario!


"Interessante, interessante!" Hui Sha si toccò la barba, ridendo. Aveva usato la sua percezione per indagare e aveva scoperto che probabilmente c'erano dei tesori sepolti sotto l'altare di pietra nero!


"La fortuna mi sorride! Se non mi sbaglio, allora ci sono dei tesori qui e dev'essere una sorta di miniera di tesori di qualche tipo! Ho visitato la Cresta del Cimitero degli Dei diverse volte in passato, ma non mi sarei mai immaginato che ci sarebbero stati dei tesori così preziosi in questa zona. Questa è un'occasione fortunata incredibile. Nonostante sia venuto qui per dare la caccia ad un giovane umano, questa è proprio una bella coincidenza, ahahah!"


"Tesori!" Il Principe Imperiale si entusiasmò subito. Lui e Hui Sha stavano viaggiando insieme e il guerriero doveva un favore al palazzo di Zaohua. Logicamente parte del tesoro sarebbe andata a lui!


Inoltre si diceva che questa Cresta del Cimitero degli Dei fosse connessa al Maestro della Strada Asura. In tal caso, forse questo tesoro aveva qualche rapporto con lui. Si poteva immaginare quanto fossero preziosi e rari gli oggetti lasciati dal Maestro della Strada Asura!


Tuttavia il Principe Imperiale non perse comunque la calma.


"Signor Hui Sha, l'aura demoniaca di questo luogo è troppo densa e quelle 108 statue stanno nascondendo un profondo intento omicida. Questa è una zona pericolosa e non sarà facile ottenere quei tesori!"


"Naturalmente!" Rispose subito Hui Sha, pieno di sicurezza. "Questa miniera di tesori è sorvegliata da strati protettivi, quindi come può essere facile da ottenere? Anche qualcuno come me dovrà sforzarsi, ma solo un po' e alla fine potrò ottenere i tesori. Queste formazioni esistono già da miliardi o decine di miliardi di anni. Ormai sono ad un decimo della loro potenza!"


Hui Sha non era ciecamente sicuro di sé stesso. Qualunque formazione si sarebbe indebolita nell'arco di dieci miliardi di anni di tempo. Inoltre era ad un passo dal diventare un Empireo ed era un esperto in antiche formazioni. Era certo di poter superare le barriere qui.


"Proteggetemi. Studierò i motivi del dao prima."


Hui Sha fece un passo avanti con cautela. Aveva evitato le zone letali. Nonostante non capisse il Dao Celeste Asura, contando sulla sua esperienza in antiche formazioni, poteva orientarsi.


Nonostante Hui Sha non fosse entrato in una zona pericolosa, a causa della precedente invasione del signor Zhou, la formazione offensiva della tomba di Bai Qi si era già attivata. Ora questo passo era diventato il fuoco che aveva acceso la miccia. I 108 soldati spettrali iniziarono ad agitarsi, la luce rossa nei loro occhi diventò sempre più brillante!
                                


                                



