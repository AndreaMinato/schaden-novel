---
weight: 15160
title: Capitolo 1516 – Il Furioso Hui Sha
pubDate: 2025-12-15T08:37:10.391Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


Vedendo le pessime condizioni del principe imperiale, come poteva Lin Ming dargli tempo di riprendersi? Avvantaggiandosi della sua debolezza, Lin Ming fece un passo avanti e menò un fendente per decapitarlo!


Finire il nemico senza nessuna esitazione, questo era il modo in cui Lin Ming combatteva!


"Sua altezza!"


Gridò nel panico Manyu. Se il principe imperiale fosse morto, allora la responsabilità sarebbe ricaduta su di lui. Una volta che fosse tornato a casa sarebbe stato punito gravemente.


"Osi ferire il principe imperiale della mia gente? Ti ucciderò!" Manyu strinse la sua sciabola e menò un fendente verso la vita di Lin Ming, cercando di farlo arretrare.


Gridò Lin Ming e un portale ampio e antico apparì accanto a lui. Questo portale era stabile e saldo come una montagna, bloccava completamente l'attacco di sciabola di Manyu!


<em>Crack!</em>


La sciabola colpì il portale di pietra, che tremò lievemente senza lasciare nemmeno un segno.


"Fuori dalle palle!"


Lin Ming toccò il portale, che ululò e soppresse Manyu!


"Questo moccioso!" Manyu ne fu scioccato. La forza di Lin Ming superava di gran lunga la sua immaginazione! Da solo, li aveva affrontati tutti insieme ed era entrato in vantaggio! Nonostante avesse fatto loro un agguato mentre si stavano concentrando ad affrontare i 108 soldati spettrali, per lui riuscirci era incredibile. Dopotutto era solo agli inizi del Lord Divino realm.


Manyu non aveva il tempo di pensare a come Lin Ming era riuscito ad arrivare a questo stadio in pochi anni; doveva affrontare il pensatissimo portale di Primordius. Questa era una zona pericolosa. Anche se Lin Ming poteva muoversi con imprudenza, lui non aveva il coraggio di farlo.


Menò diverse centinaia di fendenti, le luci di sciabola impattarono sul Portale di Primordius, provocando esplosioni. Allo stesso tempo ruggì e usò i suoi pugni per colpire. Voleva usare il suo potente fisico per resistere.


Il suo intero corpo si gonfiò di vitalità e po' di essenza di sangue essa colò dagli angoli della sua bocca. Si girò e ciò che vide lo raggelò. Lin Ming era già arrivato di fronte a Naqi. Il volto del Principe Imperiale era pallido. Ora la sua vita era appesa ad un filo!


L'attacco di Lin Ming fu spietato. La Lancia del Sangue della Fenice sibilò, ululando verso Naqi come un impetuoso drago rosso!


Finché avesse colpito, Naqi sarebbe stato annientato!


Ma, non appena la Lancia del Sangue della Fenice fu sul punto di colpire il Principe Imperiale, una corda grigia avvolse il saggio, portandolo via!


<em>Bang!</em>


La Lancia del Sangue della Fenice impattò con forza in una barriera spaziale. La protezione tremò e una luce divina brillò, ma la barriera non si incrinò minimamente. Questa era la barriera spaziale che faceva da uscita alla tomba di Bai Qi; nemmeno un Grande Re del Mondo era capace di distruggerla.


"Per un pelo!"


Sospirò Lin Ming con rimpianto. Era stato ad un passo dall'uccidere Naqi!


Quando si girò, vide che il principe imperiale stava sfrecciando verso un uomo vestito di grigio, poi entrò nel suo mondo interno e sparì dalla sua vista.


Quell'uomo vestito di grigio era il misterioso signor Hui Sha.


"Così sei Lin Ming! E pensare che ci avresti fatto un agguato qui. Ti ucciderò bestiaccia!"


Hui Sha ribolliva di rabbia! Lin Ming aveva scelto il momento in cui era distratto per fare un attacco furtivo. Prima non si era nemmeno accorto della sua presenza. L'improvviso assalto di Lin Ming aveva sorpreso Hui Sha.


La formazione da combattimento che il Principe Imperiale e gli altri avevano creato era stata infranta da Lin Ming e anche le sue due marionette erano state distrutte. Non solo, Lin Ming gli aveva fatto perdere la concentrazione per salvare Naqi. Questo aveva aumentato il pericolo rappresentato dai 108 soldati!


"Questo moccioso era in agguato qui. Stava aspettando che entrassimo in formazione prima di attaccarci!"


Hui Sha non era un idiota; aveva capito subito cos'era successo. Un membro della giovane generazione di sole diverse decine di anni poteva muoversi liberamente in una zona letale della Cresta del Cimitero degli Dei, un luogo dove perfino un Re del Mondo poteva perire. Non solo, ma poteva fare loro un agguato nonostante la presenza dell'antica formazione!


Questa audacia aveva raggelato perfino Hui Sha.


Lin Ming gettò un'occhiata verso il saggio e non perse tempo con lui. Si girò e attaccò subito Manyu!


Nonostante Hui Sha avesse investito tutta la sua energia a bloccare i 108 soldati spettrali dall'armatura di ferro e non poteva dedicare l'attenzione ad altro, era comunque ad un passo dallo stadio di Empireo e probabilmente aveva molte terrificanti abilità. Lin Ming aveva difficoltà a contendere con un ordinario Re del Mondo. Se si fosse avvicinato, Hui Sha avrebbe potuto ferirlo gravemente o anche ucciderlo con un colpo.


La scelta più intelligente sarebbe stata aspettare che Hui Sha venisse stancato dall'attacco dei soldati spettrali e aspettare un'occasione per ucciderlo.


"Moccioso, non hai idea di cosa stai facendo!" Manyu era già infuriato. Era stato colto alla sprovvista dall'agguato di Lin Ming e ora che aveva visto Lin Ming continuare ad attaccarlo, ruggì, strinse la sua sciabola e menò un fendente!


Tutta la sua forza si riversò in questo colpo di sciabola senza nessuna esitazione! Aveva già visto quanto era potente Lin Ming, ma non credeva che potesse contendere con lui.


Una luce di sciabola trafisse l'oscurità come una saetta. In quel momento, la Lancia del Sangue della Fenice era ancora avvolta dal potere del fulmine e del fuoco, ma era diversa rispetto a prima. Stavolta conteneva anche una luce grigia che sembrava poter divorare ogni esistenza!


Questa luce di grigia era nascosta, dall'aspetto comune e umile, qualcosa che nessuno avrebbe notato. Dopotutto non era strano che l'attacco di un praticante di arti marziali fosse pieno di luce multicolore. Questi bagliori derivavano da varie leggi.


<em>Boom!</em>




Ci fu un'esplosione fischiante e Lin Ming si fermò di colpo. La lancia impattò contro la sciabola e il potere del fulmine e del fuoco si scatenò!


Un impatto terrificante si diffuse per il corpo di Lin Ming, facendolo volare via. Non perse l'equilibrio a causa dell'attacco di Manyu, ma lo aveva usato per rimbalzare indietro come un uccello. Manyu invece tremò per un momento per poi riprendere l'equilibrio.


"Manyu, unisci le forze con la mia bestia e trattieni Lin Ming! Ho solo bisogno che tu mi faccia guadagnare un po' più di tempo!"


Gridò Hui Sha, vene blu sporgevano sul suo volto. Durante quella collisione, Lin Ming era stato respinto e Manyu ne era stato solo un po' scosso. Questo aveva permesso ad Hui Sha di tirare un sospiro di sollievo. Finché Manyu avesse potuto sopprimere Lin Ming, allora avrebbe solo dovuto sigillare questi soldati spettrali. Una volta che l'avesse fatto, uccidere Lin Ming sarebbe stata solo una questione di tempo.


"Awooo!"


Il lupo blu argenteo di Hui Sha ululò e si precipitò su Lin Ming!


Durante la collisione di prima, anche la bestia era rimasta ferita. Ma la sua forza vitale era estremamente resistente. Anche se era rimasta gravemente ferita, poteva continuare a lottare!


Il lupo blu fiancheggiò Lin Ming e balzò su di lui. Su ordine di Hui Sha, Manyu si sarebbe dovuto unire all'attacco. Tuttavia, mentre la creatura si stava precipitando in avanti, Manyu rimase immobile come prima.


Durante la collisione di prima, quando Manyu aveva superato l'assalto della tribolazione, una luce nera divorante era sfrecciata nel suo mare spirituale!


Questa luce cupa era un attacco spirituale che derivava dall'eredità dell'Empireo Nebbia Divina, questa era la potenza trascendente dell'Empireo Nebbia Divina!


Gli attacchi spirituali di Nebbia Divina erano completamente diversi da quelli che Lin Ming conosceva. La maggior parte dei colpi spirituali usava l'anima come un'arma e, se avesse fallito, avrebbe ricevuto un contraccolpo. Ma le mosse dell'Empireo Nebbia Divina usavano l'energia per attaccare, senza bisogno di usare lo spirito come tramite.


Finché avesse infuso questa energia nei suoi attacchi, allora avrebbe potuto influire sia sul piano materiale, che su quello spirituale, un colpo quasi inarrestabile!


"Cosa sta succedendo?"


Vedendo che Manyu era rimasto immobile, Hui Sha divenne confuso. Il sottoposto di Naqi non era morto, ma la sua mente era precipitata nel caos, uno stato da cui non riusciva a liberarsi.


E in quel momento Lin Ming accolse l'attacco del lupo. Con un grido, attivò le Otto Porte Nascoste a tutta forza. L'immagine di un Vero Drago riapparì dietro di lui. "Manuale del Tiranno Celeste – Cento Onde Continue!"


In un istante, 100 colpi di lancia si fusero in una sola entità. La forza di Lin Ming aumentò di diverse volte, arrivando a diversi miliardi di jin di potenza!


Dopo aver perso l'aiuto di Manyu, il lupo blu avrebbe dovuto affrontarlo da solo.


<em>Bang!</em>


Il colpo di Lin Ming spaccò il cranio del lupo blu!


Era un impatto di diversi miliardi di jin. Con un forte crepitio, la testa del lupo si incavò e i suoi occhi uscirono fuori dalle orbite per la pressione.


"Awoo!"


Il lupo blu emise un ululato di dolore. Il suo splendido corpo era stato schiacciato dalla forza brutale di Lin Ming. Sangue fresco e pezzi di carne schizzarono via!


Il colpo di Lin Ming era stato crudele, non gli aveva dato la minima tregua. Avanzò, puntando alla gola del lupo blu!


La Lancia del Sangue della Fenice attaccò e, con una torsione, la gola e il collo della creatura furono fatti a pezzi, e la spina dorsale fu troncata completamente. Il lupo blu era morto miserabilmente!


"Dorso d'Argento!"


Gli occhi di Hui Sha divennero rossi per la rabbia! Il suo lupo blu non era forte. Nonostante fosse un'antica bestia feroce, normalmente cresceva molto più lentamente delle razze mortali. Aveva domato la creatura troppo presto e, nonostante Hui Sha fosse ad un passo dal diventare un Empireo, il lupo blu era solo potente quanto un guerriero negli stadi intermedi o avanzati del Saint Transformation. A questo punto, la creatura non poteva più aiutarlo molto, ma Hui Sha aveva sempre nutrito molto affetto nei confronti di questa bestia che aveva cresciuto per centinaia di migliaia di anni. Ora era stata uccisa da Lin Ming. Come poteva non provare odio?!


"Moccioso, ti strapperò via l'anima e ti farò a pezzi!"


Ruggì con rabbia Hui Sha. Si sentiva come un leone incatenato che veniva stuzzicato da un topo!


Lin Ming non badò alle minacce di Hui Sha. Si girò e si precipitò verso Manyu, che era ancora bloccato dal suo attacco spirituale!


Allo stesso tempo il corpo di Hui Sha fu percorso da fiamme grigie. Il suo viso divenne rosso cremisi!


Poi, si morse la punta della lingua e sputò essenza di sangue, che iniziò a bruciare!


Hui Sha era stato costretto a ricorrere a questa mossa. Senza nessuna esitazione, bruciò la sua essenza di sangue e usò una tecnica arcana. Giurò di uccidere subito Lin Ming!
                                


                                



