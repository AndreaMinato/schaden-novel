---
title: Capitolo 1517 – Fare infuriare a morte
pubDate: 2025-12-15T08:37:10.391Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


<em>Piki paka!</em>


Hui Sha emanò ondate di vera essenza. Il suo abito abito al livello del tronco si lacerò, rivelando un corpo robusto e forte come un diamante. I suoi muscoli erano coperti da vene blu che sporgevano come vermi, continuando a gonfiarsi!


Hui Sha stava aumentando di dimensioni. La sua pelle si spaccò ed enormi spuntoni d'osso si estesero dal suo corpo, brillando di luce fredda.


Molti saggi erano in grado di usare la metamorfosi e Hui Sha non faceva eccezione. Un coltivatore infuriato ad un passo dello stadio di Empireo stava bruciando la sua essenza di sangue e stava trasformando il suo corpo, si poteva immaginare quanto fosse pericoloso!


<em>Rip!</em>


I vestiti di Hui Sha si distrussero completamente. Dietro di lui, spuntarono un paio di ali simili a quelle di un pipistrello. Le sue braccia erano arrivate a sette od otto piedi di lunghezza, lunghe quanto un uomo adulto. I suoi artigli erano affilati e spaventosi!


Dopo essersi trasformato, Hui Sha assochilometriva ad un demone selvaggio!


Le corde grigie che aveva formato con la sua tecnica di sigillo esplosero!


Dato che la formazione del gruppo si era infranta, non era più realistico pensare di poter sigillare questi 108 soldati spettrali, specialmente contando l'assalto di Lin Ming.


In tal caso, non perse più tempo a bloccare i guerrieri. Aveva scelto di combattere, voleva fare a pezzi Lin Ming e poi distruggere questa formazione di soldati dall'armatura di ferro!


Nonostante questi guerrieri spettrali fossero potenti, una volta che avesse rotto l'accerchiamento, sarebbe riuscito a scappare!


"Bestiaccia, muori!"


Dopo aver bruciato la sua essenza di sangue, il suo viso era rosso cremisi. Ignorò completamente i soldati e si lanciò su Lin Ming, voleva uccidere questo moccioso che odiava così tanto.


Lin Ming mantenne la calma, per lui affrontare Hui Sha in queste condizioni sarebbe stato impossibile.


Un palazzo grigio delle dimensioni di un tavolo sfrecciò fuori dal mondo interno di Lin Ming, vorticando rapidamente. Il giovane ci entrò, svanendo dalla vista.


Era il Palazzo di Primordius, una via di fuga che si era tenuto in serbo per tutto questo tempo.


Vedendolo, Hui Sha sogghignò: "Vuoi nasconderti nella tua dimora, ma morirai comunque! Distruggerò il tuo guscio da tartaruga!"


<em>Crack!</em>


Gli artigli del saggio impattarono sul palazzo, creando una terrificante onda sonica. La grande formazione nel palazzo tremò violentemente, ma non si formò la minima crepa nelle sue difese. Il tesoro aveva sopportato l'attacco di Hui Sha!


Secondo l'Empireo Primordius, finché il palazzo avesse ricevuto abbastanza energia, nessuna forza inferiore a quella di un Empireo sarebbe riuscita a fare breccia nelle sue difese. Nonostante Hui Sha avesse trasformato il suo corpo e bruciato la sua essenza di sangue, era comunque ad un passo dal diventare un Empireo. Inoltre non poteva essere considerato così straordinario al suo livello. C'era una differenza incredibilmente vasta tra lui e un vero Empireo. Era assolutamente impossibile per lui infrangere le difese del Palazzo di Primordius!


"Cosa?!"


Le braccia di Hui Sha erano intorpidite. Non credeva che il suo attacco totale sarebbe stato bloccato da un palazzo dall'aspetto così comune.


Poteva distruggere migliaia di chilometri di montagne e fiumi, ma non poteva nemmeno distruggere questo palazzo delle dimensioni di un tavolo.


<em>'È il tesoro di un Empireo?'</em> 


Pensò subito Hui Sha. Non era troppo raro; anche lui lo possedeva. Ma la maggior parte di questi oggetti erano armi e armature. In tutta la sua vita, un Empireo normalmente raffinava due o tre tesori spirituali ed erano apparsi innumerevoli guerrieri del genere nei 33 Cieli nell'arco di miliardi di anni, avevano lasciato molte armi e armature.


Per quanto riguardava altri tipi di tesori come accessori, armature flessibili, fornaci o altri oggetti del genere, venivano per lo più ignorati. Avevano dei requisiti troppo elevati in termini di materiali e formazioni necessarie. Un Empireo normalmente non avrebbe raffinato oggetti del genere, quindi questo tipo di tesori non erano così comune.


E, se c'era una categoria più rara, sarebbe stata una nave spirituale immortale!


Un'arma poteva essere creata usando un pezzo di ferro divino, ma un rifugio era diverso. Richiedeva fin troppe strutture complesse e formazioni, rendendolo inevitabilmente più fragile. Ma il tesoro di Lin Ming era una così rara nave spirituale immortale.


E se aveva bloccato il suo attacco così facilmente, probabilmente era il tesoro di un Empireo al picco del suo livello.


Hui Sha pensò a tutto questo in un lampo. Poi cambiò subito espressione. Poteva sentire un enorme intento omicida fissarsi su di lui; era entrato in una zona letale!


<em>'Dannazione!'</em>


Imprecò mentalmente Hui Sha. Non era una coincidenza, era stato escogitato tutto da Lin Ming fin dall'inizio!


Si era messo apposta vicino a questa zona letale. Quando Hui Sha lo aveva attaccato, era caduto in questa trappola!


<em>Woosh! Woosh! Woosh!</em>


Centinaia di luci nere sfrecciarono da ogni direzione, bloccando ogni via di fuga di Hui Sha!


In quel momento il saggio era così infuriato che i suoi capelli si rizzarono e i suoi occhi strabuzzarono. Non poteva essere più arrabbiato di così!


Durante questo incontro con Lin Ming, era stato bloccato ogni volta, subendo una sconfitta dopo l'altra. Come poteva non essere infuriato.


"Piccolo bastardo, vedrai!"


Schivare la rete di luci nere non era più possibile. Hui Sha ruggì e si avvolse con le ali. Stimolò la sua essenza astrala a più non posso con l'intenzione di resistere!


Questa era una zona letale assoluta che Lin Ming aveva scelto con cura; era almeno cento volte più pericolosa di quelle normali. Dato che voleva uccidere Hui Sha, naturalmente aveva scelto l'area più rischiosa!


<em>Peng!</em>


Raggi di luce nera impattarono sull'essenza astrale protettiva del saggio. Trapassarono le su ali e impattarono sul suo corpo.


I suoi muscoli si lacerarono e i suoi vasi sanguigni scoppiarono. Tuttavia Hui Sha era proprio degno di essere un guerriero ad un passo dal diventare un Empireo. Grazie al suo potente fisico, era resistito alla raffica di luci nere!


Naturalmente questo era dovuto anche all'antichità della tomba di Bai Qi. Molta dell'energia della formazione era scomparsa, rendendola molto più debole di quanto lo era all'inizio. Altrimenti, se fosse stata nelle sue condizioni originali, anche un vero Empireo sarebbe potuto morire sotto questo assalto!


Dopo essere stato ingannato da Lin Ming, Hui Sha ormai era fradicio di sangue. Le sue ali erano state strappate a metà e le sue condizioni erano orribili.


Lin Ming invece era nascosto con calma nel Palazzo di Primordius, a guardare la scena.


"Ahah, vecchio Hui Sha, le tue capacità difensive sono proprio buone. Sei sopravvissuto a questo attacco, ma le tue ali sono state strappate e sembri un po' patetico. Continua a combattere là fuori. Io prenderò un po' di pillole e guarirò. Dopo che starò meglio, tornerò fuori a giocare con te."


Le parole di Lin Ming erano davvero provocatorie. L'aveva detto apposta per provocare Hui Sha e interrompere il suo ritmo!


Era evidente che questo Hui Sha fosse estremamente forte e avesse una certa comprensione delle formazioni. Le protezioni della tomba di Bai Qi erano esistite da troppo tempo. Se non fosse riuscito ad uccidere Hui Sha, le conseguenze sarebbero state disastrose.


Tuttavia, per decifrare dei motivi del dao ci voleva una mentalità calma. Si poteva immaginare cosa sarebbe successo se Hui Sha fosse capitato in altre zone letali.


Lin Ming voleva proprio disturbare la sua concentrazione.


Sentendo queste parole, Hui Sha strabuzzò gli occhi così tanto che quasi gli uscirono fuori dalle orbite. Fece un respiro profondo, guardando con odio il Palazzo di Primordius. Il suo sguardo era così ardente che sembrava poter trapassare la nave spirituale ed uccidere Lin Ming. Era ben consapevole che il giovane lo stava provocando, ma anche se lo sapeva, era difficile per lui calmarsi. Dopotutto, una volta che si trasformava, la sua personalità diventava ancora più folle, selvaggia e dura da controllare.


Hui Sha sapeva che il rifugio in cui si stava nascondendo Lin Ming era il tesoro di un Empireo. Finché avesse continuato l'attacco, avrebbe esaurito l'energia del palazzo. Poi avrebbe potuto catturare Lin Ming e fare ciò che voleva con lui.


Tuttavia non ebbe questa occasione, perché in quel momento i 108 soldati spettrali si erano già precipitati in avanti. Nel momento in cui aveva attaccato Lin Ming, gli altri due rimasti del gruppo, Manyu e il suo seguace, erano stati fatti a pezzi dalle lame dei soldati spettrali!


Quindi, eccetto Naqi che era stato trasferito nel mondo interno di Hui Sha, tutti gli altri erano morti!


I soldati spettrali ruggirono e si precipitarono verso Hui Sha, che si scagliò in mezzo al loro accerchiamento, menando gli artigli verso la testa di uno di loro!


<em>Crack!</em>


Il guerriero dall'armatura di ferro fu spazzato via dal colpo come una debole gallina! Poi impattò sulla barriera spaziale, riempiendosi di crepe per tutto il corpo.


Il colpo di Hui Sha aveva spaccato il corpo del soldato spettrale. Ormai era passato troppo tempo e il cadavere era stato eroso dagli anni.


Se Hui Sha avesse dovuto affrontare un solo soldato spettrale, allora avrebbe potuto vincere facilmente. Ma sfortunatamente per lui doveva affrontarne 108.


Fendenti di sciabola spettrali si avvicinarono a lui. Tutti questi soldati erano ricoperti da una densa aura mortale, come se fossero dei fantasmi malvagi che provenivano dalle profondità dell'inferno!


"Vecchio idiota, sei proprio feroce! Ma non credo che resisterai molto a lungo. Questo posto è piuttosto pacifico; sarebbe perfetto per la tua tomba. Cosa ne pensi? Ahahahahah!"


Lin Ming lo provocò di nuovo.


Gli occhi di Hui Sha brillarono con luce rossa. Dovette reprimere le sue tendenze crudeli e selvagge che aveva acquisito dopo essersi trasformato. Se avesse potuto prendere Lin Ming, l'avrebbe fatto a pezzi!


<em>Whoosh!</em>


Una freccia bruciante puntò su Hui Sha, che scagliò un pugno e la fece esplodere. Poi, con un cenno della mano, scagliò via sette od otto soldati spettrali.


"Sorprendente!" Lin Ming batté le mani. "Splendido, sei davvero splendido. È estremamente divertente! Come mai ho la sensazione di guardare una scimmia che danza in giro?"


Lin Ming provò di nuovo a farlo infuriare. Xiao Moxian, che era di fronte a lui, si toccò il mento mentre lo squadrava. "Sei troppo dispettoso. Credo che, anche se non venisse ucciso da quell'esercito, quel vecchio morirebbe di rabbia."


Lin Ming scosse la testa dicendo: "Sarebbe bello se fosse così. È estremamente potente. Di solito è molto difficile controllare la propria personalità dopo essersi trasformati, ma è riuscito a sopprimere i suoi pensieri negativi e non è entrato in nessuna zona pericolosa."


Mentre parlava, Lin Ming continuò a tenere traccia dei movimenti di Hui Sha. I motivi nella tomba di Bai Qi erano ovunque. Li si poteva toccare sia volando che camminando. Hui Sha non poteva rimanere fermo mentre combatteva contro questi soldati.


E inevitabilmente sarebbe caduto in una zona letale. Dopotutto non era come Lin Ming che aveva capito davvero il Dao Celeste Asura. Hui Sha stava contando solo sulla sua intuizione e la sua esperienza.


"Sta distruggendo quei soldati spettrali, ma una volta che capiterà in un'altra zona letale, voglio vedere come si nasconderà!"


Gli occhi di Lin Ming brillarono mentre guardava il saggio.
                                


                                



