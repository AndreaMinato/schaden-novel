---
weight: 15180
title: Capitolo 1518 – Sacro Spirito Primordiale
pubDate: 2025-12-15T08:37:10.391Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


Hui Sha era di nuovo entrato in un'altra zona letale!


Il saggio non era come Lin Ming e non capiva le formazioni della Strada Asura. Era inevitabile che capitasse in un'area mortale.


Quando Hui Sha ci mise piede, il pavimento della sala tremò. Un intento omicida indescrivibile avvolse il cuore di Hui Sha, scioccandolo.


Si rese conto di essere entrato in una zona del dao letale!


Non importava quanto ci riflettesse, era impossibile per Hui Sha evitare ogni zona letale; prima o poi ci sarebbe entrato! Senza esitare, indietreggiò immediatamente.


Ma in quel momento un potere fortissimo legò le sue gambe. Poi una luce nera assassina si avventò su di lui ululando!


Questo bagliore cupo non era sufficiente ad ucciderlo, ma al momento era ferito e aveva anche bruciato essenza di sangue ed un'enorme quantità di essenza astrale. Se fosse stato colpito, avrebbe avuto difficoltà ad affrontare i soldati spettrali!


Durante questo momento critico, Hui Sha ruggì: "Sacro Spirito Primordiale!"


Ci fu un crepitio esplosivo. Sembrava che qualcosa nel corpo del saggio si fosse liberato. Un'ondata di potere demoniaco formò l'immagine di una bestia antica dietro il corpo di Hui Sha. Questa creatura aveva due ali, il corpo di un animale e la testa di un uomo.


Questa bestia antica aveva un corpo illusorio, ma l'aura che emetteva era oltremodo terrificante. Quando la luce nera piombò su di lui, scatenò un potere terrificante che seminò distruzione in tutto lo spazio attorno.


L'area attorno alla tomba di Bai Qi era stata già isolata dalla formazione. Una volta che la trappola si fosse attivata, la barriera dello spazio si sarebbe chiusa, sigillando ogni via d'uscita. Tuttavia, quando Hui Sha evocò questa antica bestia feroce, creò una fessura nello spazio!


"Mm?!"


Lin Ming ne fu sbigottito. Nonostante la grande formazione della tomba di Bai Qi si fosse indebolita di molto con il passare di miliardi di anni, non era ancora qualcosa che un guerriero ad un passo dallo stadio di Empireo potesse rompere.


Poteva sentire che questa creatura dalla faccia umana non faceva parte dell'anima di Hui Sha. Era lo spirito e l'essenza di sangue di un'antica bestia che era stata sigillata nel suo corpo.


Durante questo momento cruciale, Hui Sha aveva rilasciato questo potere, aumentando all'istante la sua forza!


<em>Woosh! Woosh! Woosh!</em>


Diversi raggi di luce nera sfrecciarono in avanti! Il Sacro Spirito Primordiale ruggì selvaggiamente, il suo corpo iniziò a gonfiarsi, avvolgendosi attorno ad Hui Sha per proteggerlo.


<em>Puff puff!</em>


Tutte le luci nere diluviarono su di lui, sembrava che una tempesta lo stesse investendo. Un'atmosfera terrificante riempì l'intera sala!


A causa dell'esplosione, il Sacro Spirito Primordiale fu fatto a pezzi dalla luce nera. Il corpo di Hui Sha era ricoperto di sangue; stava arrivando al limite.


"Spaccati!"


Gridò Hui Sha. Bruciò il 10% dell'essenza di sangue!


Una lucentezza rossa iniziò a ricoprire il suo corpo. Quando colpì la barriera spaziale con tutta la sua forza, tre soldati spettrali attorno furono risucchiati dalle onde d'urto, i loro corpi crepitarono ed esplosero.


"Corde dell'abbandono divino!"


Hui Sha intrecciò le dita. Masse di energia caotica formò delle corde grigie che volarono verso il Palazzo di Primordius, legandolo all'istante.


Lin Ming capì subito cosa stava cercando di fare Hui Sha. Non aveva intenzione di combattere contro la formazione, voleva lacerare il vuoto e poi scappare dalla tomba di Bai Qi, trascinando Lin Ming e il palazzo insieme a lui!


Finché fosse scappato da qui, il Palazzo di Primordius avrebbe esaurito le sue energie. Allora, sia lui che Xiao Moxian sarebbero morti sicuramente!


"Lin Ming, cosa facciamo?!" Xiao Moxian si sentì stringere il cuore quando vide le corde dell'abbandono divino legare il palazzo.


Nonostante il Palazzo di Primordius fosse grande, se fosse stato sigillato da Hui Sha usando la sua tecnica speciale e fosse stato trascinato nel suo mondo interno, allora fargli attraversare una piccola fenditura spaziale non sarebbe stato un problema.


Alla fine, anche se il Palazzo di Primordius era un tesoro al picco dello stadio di Empireo, la coltivazione di Lin Ming era un fattore limitante. Non poteva attivare i suoi movimenti e poteva solo dipendere dalla formazione che esisteva nel palazzo. Questo lo metteva in una situazione completamente passiva.


"Non possiamo aspettare di morire qui. Dobbiamo rischiare la vita!"


Una luce tagliente brillò nello sguardo di Lin Ming. Questo Hui Sha che era spuntato fuori dal nulla aveva superato di gran lunga le sue aspettative; questa era la forza di un guerriero ad un passo dal diventare un Empireo. In tutto il Regno Divino probabilmente non c'erano più di mille figure del genere.


<em>Rumble rumble rumble!</em>


Una carrozza spettrale si stava avvicinando ad Hui Sha. Il soldato spettrale sulla carrozza stava stringendo un'ascia oscura e stava puntando alla testa del saggio. Fiamme grigie avvolgevano l'arma, emanando un'aura mortale.


Hui Sha non si girò. Piegò il corpo in un'angolatura incredibile per schivare e poi le sue braccia si allungarono per avvolgere il collo del guerriero. Con uno scricchiolio, Hui Sha fece torcere la testa del soldato spettrale!


Così, Hui Sha aveva già distrutto più di trenta guerrieri dall'armatura di ferro. Meno guardie c'erano, più era facile per il saggio affrontarle. Ma in quel momento Hui Sha aveva usato ripetutamente delle tecniche arcane e aveva anche bruciato dell'essenza di sangue; non sarebbe riuscito a resistere ancora a lungo. Se avesse continuato a combattere, allora probabilmente sarebbe perito insieme ai soldati spettrali.


"Spaccati!"


Hui Sha ruggì. In quel momento, stava resistendo all'assalto di decine di guerrieri dall'armatura di ferro. Dietro di lui, il Sacro Spirito Primordiale stava rompendo le barriere di questa sala!


I soldati erano solo degli oggetti senza vita privi di coscienza. Avrebbero prima attaccato ciò che li minacciava e il Sacro Spirito Primordiale stava solo attaccando la barriera. Per questo, tutti i soldati spettrali avevano concentrato i loro attacchi su Hui Sha e appena metà della barriera ormai era stata lacerata!


Questa lotta stava diventando sempre più intensa. Gli occhi di Hui Sha erano rossi per la furia e aveva già consumato già oltre il 20% della sua essenza di sangue. Le ferite ricoprivano tutto il suo corpo e le sue ali erano state strappate. Dal suo petto e dalla sua schiena trapelavano delle ossa, e alcune parti rivelavano i suoi organi danneggiati.


Era già arrivato al limite.


E in quel momento, dietro Hui Sha, il Sacro Spirito di Hui Sha aveva sopportato la raffica di luci nere e ora stava usando il resto della sua forza per rompere la barriera spaziale; stava per esaurire il suo potere.


Hui Sha strinse i denti. La battaglia di oggi gli aveva inferto gravi perdite!


Lanciò un'occhiataccia verso Lin Ming con un odio brutale. Avrebbe compensato tutto uccidendo Lin Ming. Quindi, anche se portarlo via avrebbe diminuito le sue possibilità di scappare, l'avrebbe comunque fatto senza rimpianto!


Se non avesse ucciso Lin Ming, allora avrebbe provato rimpianto per il resto della vita.


"Mn? C'è qualcosa di strano!"


Hui Sha ebbe un presentimento mentre guardava il palazzo di Primordius. Qualcuno aveva lacerato una sezione delle sue corde dell'abbandono divino. Era la prova che qualcuno si era approfittato del caos della battaglia per scappare di nascosto.


"Questo moccioso!"


Hui Sha provò inquietudine. Estese la sua percezione, alla ricerca di Lin Ming, ma non riuscì a trovarlo.


"Dannazione!"


Hui Sha era sicuro che Lin Ming non aveva solo intenzione di distrarlo e condurlo via. Durante il breve contatto che aveva avuto con lui, aveva capito che i metodi di Lin Ming erano decisi e astuti nonostante fosse giovane. Non credeva che Lin Ming sarebbe rimasto con le mani in mano ad aspettare la morte.


"Dov'è?"


Più tempo ci impiegava a trovarlo, più Hui Sha si agitava. Ma nel momento in cui si distrasse per cercarlo, un soldato spettrale cercò di infilzargli la schiena con una lancia!


Il fuoco spettrale bruciava la sua carne. Il sangue schizzò!


"Ahh!"


Hui Sha ruggì. Si girò e scagliò un colpo di palmo contro la testa del guerriero dall'armatura di ferro, rompendola.


Ora aveva ucciso oltre 40 soldati spettrali!


Nel frattempo Lin Ming si era nascosto nell'ombra della formazione dell'altare. Nel momento in cui Hui Sha frantumò la testa di questo soldato spettrale, scattò come un ghepardo!


Usò le Leggi dello Spazio, la sua velocità arrivò a livelli incredibili. Quando si precipitò fuori dall'ombra della formazione, aveva già calcolato il suo percorso per evitare tutte le zone letali.


Lin Ming strinse la lancia mentre radunava tutta la sua forza. Stava puntando alla creatura che stava cercando di distruggere la barriera spaziale!


L'obiettivo di Lin Ming era ovvio. Voleva uccidere questa immagine del Sacro Spirito Primordiale che era già ferita, per poi intrappolare Hui Sha nella tomba di Bai Qi e farlo morire lentamente lì!


"Lin Ming, sei davvero uscito allo scoperto! Credevi che non mi sarei preparato per questo?!" Hui Sha sorrise con fare diabolico quando vide Lin Ming avvicinarsi al suo Sacro Spirito Primordiale. Il piano del giovane era estremamente crudele, ma purtroppo per lui era una persona ad un passo dal diventare Empireo. Anche se era gravemente ferito, come poteva essere colto alla sprovvista da un membro della giovane generazione come Lin Ming?!


"Sei spacciato!" Hui Sha, gravemente ferito, sputò un'altra boccata di essenza di sangue, bruciandola. Era arrivato al limite. Un guerriero ad un passo dallo stadio di Empireo superava di gran lunga Lin Ming in quanto a forza e ora, bruciando essenza di sangue, era diventato ancora più potente!


Si poteva solo dire che Hui Sha temeva e odiava Lin Ming troppo. Anche se aveva già la vittoria in pugno, si stava assicurando che non avesse la minima possibilità di riprendersi!


"Una volta che lascerai la protezione di questa formazione, non sei niente di che! Posso ucciderti ad occhi chiusi! Dato che cerchi di morire, allora permettimi di aiutarti!"


Una luce cupa brillò negli occhi di Hui Sha. Con un ruggito, scagliò via con un pugno i soldati spettrali di fronte a lui e tornò a lanciarsi su Lin Ming!


In quel momento, Hui Sha era già disperato. Avrebbe pagato qualunque prezzo per uccidere il nemico!


Data la sua coltivazione e l'uso della sua essenza di sangue, ci sarebbe voluto un istante per uccidere un Lord Divino come Lin Ming!


Lin Ming era stato estremamente veloce, ma Hui Sha lo fu ancora di più. Anche se Lin Ming aveva distorto lo spazio, non riuscì ad evitare l'eruzione di energia che proveniva dal saggio. Il potere dello spazio fu lacerato da lui!


"Muori!"


Hui Sha scagliò un pugno. In quel momento, la pressione dell'attacco bloccò lo spazio attorno a Lin Ming, impedendogli di evitare il colpo. Un'onda d'urto terrificante si avventò su di lui. Figuriamoci Lin Ming, perfino un Re del Mondo sarebbe stato polverizzato da questo assalto!


Lin Ming si impietrì. Non riuscì a districarsi dallo spazio che era stato bloccato da questa onda d'urto.


"Sei finito!"


Hui Sha rise selvaggiamente e scagliò un pugno verso il petto di Lin Ming.
                                


                                



