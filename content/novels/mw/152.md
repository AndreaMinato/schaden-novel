---
weight: 152
title: Capitolo 152 - Perla del Fulmine e del Fuoco Malvagio
pubDate: 2025-10-16T07:28:18.441Z
tags:
    - mw
---


CAPITOLO SPONSORIZZATO grazie a shadow978 :)


La spada nelle mani di Zhang Guanyu era un tesoro di grado Human d'alta qualità. Se Lin Ming avesse avuto una lancia di ferro elastico viola scuro, allora la spada l'avrebbe già spezzata!


Lin Ming si sentì travolto da una forza vigorosa e il suo corpo fu sbalzato via. Ruzzolò all'indietro per decine di piedi prima di usare la sua forza per frenarsi, ma il sangue nel suo petto si stava già rimestando per l'impatto.


Così forte!


Lin Ming non poté non riconoscere che, nonostante la sua vera essenza fosse impura, la sua potenza era spaventosa!


<em>'Quella spada sottile ha piegato una lancia pesante. L'arma era piena di vera essenza e con quella forza irresistibile mi ha fatto arretrare di così tanto. Zhang Guanyu è davvero feroce'</em>


Zhang Guanyu stava facendo un largo sorriso sinistro. Disse:"Ti ho già detto che ho capito il tuo 'Pugno Spacca Ossa'! Se concentro la mia vera essenza in una forma sottile posso usarla per trapassare la tua vera essenza vibrante ed esporre il tuo punto debole!"


"Esporre il mio punto debole?" Lin Ming sorrise. Questa mossa forse poteva essere efficace per contrattaccare il "Pugno Spacca Ossa" originale, ma contro "Forza Penetrante" era inutile. La saggezza onnicomprensiva del Regno degli Dei era stata accumulata da innumerevoli millenni e aveva temprato ripetutamente i 'Meridiani Chaotic Virtues Combat'; come poteva essere distrutta da qualcuno di così insignificante come Zhang Guanyu?


"Lin Ming rassegnati. Oggi porrò fine al mito del tuo genio!" Urlò Zhang Guanyu come una bestia depravata. La spada nella sua mano iniziò ad emettere un ululato, come se ci fossero dei fantasmi che circolassero attorno alla lama. Le pietre attorno ai piedi di Zhang Guanyu iniziarono a spaccarsi esplodendo.


"Eheh, muori! 'Spada Mortale dell'Osso'!"


"La 'Spada Mortale dell'Osso'?" Qin Xingxuan si accigliò. Questa era la mossa più crudele e malvagia, ed era anche la mossa più potente del primo strato del 'Divino Potere Acacia'.


Il 'Divino Potere Acacia' era l'unione di tecniche marziali e mantra. Era un'arte demoniaca che perseguiva il male. Le cosiddette arti demoniache erano piene di vie blasfeme e diaboliche. Ad esempio usare donne, divorare, diventare una furia erano tutti metodi per aumentare le proprie forze e la propria coltivazione in breve tempo. Con questo metodo di coltivazione per un praticante di arti marziali era facile farsi sopraffare dalle ossessioni più oscure, come se fosse posseduto da un demone. La spada si sarebbe distorta e lo stile d'attacco sarebbe diventato oltremodo insidioso; avrebbe potuto perfino danneggiare l'utilizzatore stesso.


La "Spada Mortale dell'Osso" era una mossa che rilasciava innumerevoli spiriti tormentati. Una volta che la lama colpiva il suo nemico avrebbe invertito il flusso di vera essenza e avrebbe assorbito la carne e la vitalità di una persona. Se la coltivazione della vittima non fosse stata sufficiente allora sarebbe potuta ridursi ad ossa scolorite!


Perfino un maestro di arti marziali con un denso strato di vera essenza avrebbe avuto la peggio se fosse stato colpito. Il suo corpo avrebbe perso moltissima vitalità, facendo atrofizzare il suo organismo. I meridiani, i muscoli e i tendini sarebbero deperiti, fino a trasformare la vittima in un invalido.


Questo genere di menomazione poteva essere curato solo con il raro tesoro Midollo della Vita o della Morte. Altrimenti sarebbe stato praticamente impossibile da curare. E questo genere di raro materiale non era nemmeno qualcosa che un grande Sect come le Sette Valli Misteriose potessero procurarsi!


<em>Nota Traduzione: Midollo della vita o della morte è una traduzione libera di "生死人肉白骨" che letteralmente significa "Carne di ossa umane di vita o di morte". Non so se sia esatto ma mi sembra più breve e plausibile.</em>


Se uno fosse stato colpito con la "Spada Mortale dell'Osso", allora la sua coltivazione sarebbe stata dimezzata o perfino rovinata completamente!


Tuttavia, nonostante la "Spada Mortale dell'Osso" fosse una mossa perversa e malefica, non si poteva usare liberamente. Questa spada avrebbe eroso la mente e l'anima dell'utilizzatore e avrebbe influito anche sulla personalità, fino a farlo diventare un demone impazzito.


"Questo Zhang Guanyu è davvero malvagio; osa davvero usare questa mossa, è davvero determinato a distruggere Lin Ming." Qin Xingxuan era una discepola principale delle Sette Valli Misteriose, quindi sapeva quale effetto avesse la "Spada Mortale dell'Osso".


Sentendo queste parole, Wang Yuhan si tese. Il 'Pugno Spacca Ossa' di Lin Ming era stato represso, come sarebbe riuscito ad affrontare questa "Spada Mortale dell'Osso"?


La spada di Zhang Guanyu non aveva ancora colpito, eppure Lin Ming sentì un freddo gelato soffiare contro di lui. Questa raffica si trasformò in una massa di anime tormentate che si avvolsero attorno alle sue mani e ai suoi piedi, rallentando all'improvviso i movimenti di Lin Ming.


Il ragazzo si accigliò:"Ah? Questa mossa può davvero influire sui miei movimenti?"


"Ahah! Questa è la mia mossa più forte; non ti puoi nascondere da me!" Zhang Guanyu rise fragorosamente come un pazzo. Il suo bel volto era stravolto fino a diventare lo scherno di un essere umano. Innumerevoli fantasmi emersero dal corpo di Zhang Guanyu. I suoi capelli svolazzarono a causa della brezza gelata.
Sembrava essere diventato un demone.


"Non ti preoccupare; ti lascerò vivere!" Zhang Guanyu gridò come un mostro malvagio e colpì. Le miriadi di fantasmi si condensarono sulla sua spada e la lama diventò bianca come delle ossa scolorite. Quasi sembrava che Zhang Guanyu non stesse tenendo un'arma in mano ma un osso bianco!


Vedendo questo attacco, Lin Ming rilasciò un ruggito. La vera essenza cominciò a circolare rapidamente per tutto il suo corpo e il Seme del Dio Blasfemo nel cuore di Lin Ming iniziò ad emanare una luce brillante. La vera essenza altamente compressa si sparse nel resto del corpo percorrendo i vasi sanguigni di Lin Ming.


'Seme del Dio Blasfemo - Apertura!'


Il primo strato della 'Forza del Dio Blasfemo' poteva aumentare istantaneamente la propria forza e la propria vera essenza del 50%. Insieme all'aumento di potere del 'Simbolo della Lotta' Lin Ming sentì il suo corpo pieno di un intenso spirito combattivo!


Non solo, tutto lo slancio accumulato dai precedenti scontri con Zhang Guanyu esplose in una volta. Colpì con la sua lancia, spazzando via la terra!


Mentre la sua forza inarrestabile prorompeva, tutti i fantasmi che avevano influenzato la sua velocità furono spazzati via senza lasciare traccia. Lin Ming recuperò istantaneamente la sua massima velocità. 
Comunque non aveva intenzione di nascondersi, aveva un desiderio ardente di combattere. Era come un vulcano che aveva raggiunto il suo punto critico; doveva eruttare!


"Ti farò vedere la vera 'Forza Penetrante'!"


"Drago del Fiume si Addentra nei Mari!"


La lancia di Lin Ming sfrecciò in avanti. La terra sotto i suoi piedi si distrusse completamente e venne percorsa da crepe che di allargavano sempre di più. Per un momento sembrò davvero che un vero Drago del Fiume fosse spuntato dalla lancia d'argento di Lin Ming.


La vera essenza andò in tumulto e lo spazio parve comprimersi mentre la forza terribile creò delle increspature a mezz'aria visibili a occhio nudo. Spazzò via le piastrelle già distrutte del pavimento e le disperse come un uragano!


<em>Bang!</em>


La lancia di Lin Ming che conteneva il picco della sua forza si scontrò con la "Spada Mortale dell'Osso" di Zhang Guanyu.


In quel momento tutte le piccole cellule del corpo di Lin Ming cominciarono a vibrare insieme e si trasformarono istantaneamente in cinquemila filamenti di vera essenza. Questi filamenti erano come cinquemila piccoli feroci draghi dei fiumi che si precipitarono su Zhang Guanyu.


<em>Scriiiiiiii!</em>


La "Spada Mortale dell'Osso" che era avvolta da così tanti fantasmi sembrò quasi della carta da scarti su cui i piccoli draghi dei fiumi si precipitarono e iniziarono a divorare!


Era uno scontro impari!


I cinquemila filamenti di vera essenza trapassarono la "Spada Mortale dell'Osso" e si precipitarono su Zhang Guanyu come branchi di bestie feroci infuriate.


Zhang Guanyu aveva già raggiunto lo stadio Forgia delle Ossa e la sua vera essenza era penetrata nelle sue ossa; le sue capacità difensive erano formidabili, ma come poteva resistere a cinquemila fili di vera essenza potenziati dalla 'Forza del Dio Blasfemo'?


"Aaaaaahhh!"


Zhang Guanyu fece un urlo acuto che si trasformò in una seria di ululati miserabili. Molti dei suoi organi erano stati lacerati, i suoi vasi sanguigni si erano rotti e uscì del sangue fresco dal suo corpo. Zhang Guanyu lasciò cadere la sua spada. Era come se il suo corpo fosse stato rivoltato come un calzino e si accasciò a terra.


Ci fu un silenzio totale tra i presenti. La mossa più forte di Zhang Guanyu, il colpo finale più brutale del primo strato del 'Potere Divino Acacia' la "Spada Mortale dell'Osso", era stata distrutta dalla lancia di Lin Ming!


L'arena intorno era percorsa da fratture simili ad una gigantesca rete di ragno che si estendeva per decine di piedi. Questo era stato provocato da un potere catastrofico creato dall'enorme vera essenza e dalla forza di un genio mostruoso!


Il Palazzo delle sette arti avevano dato a Lin Ming quattro mesi di tempo per sconfiggere Zhang Guanyu. Ora ci era riuscito in soli due mesi e mezzo!


E non solo, aveva battuto Zhang Guanyu nelle sue condizioni migliori con la forza di una sola lancia!


La Lancia Pesante d'Argento Flessibile di Lin Ming non aveva nemmeno un simbolo inciso su di essa!


Era fin troppo terrificante. Per Lin Ming, non importava quanto potesse sembrare impossibile un'impresa, avrebbe potuto farla diventare realtà.


............


I cinque organi principali di Zhang Guanyu si erano rotti e aveva perso un'enorme quantità di sangue. Comunque l'uomo contrasse i muscoli della sua faccia e il suo cuore era pieno di odio!


"Lin Ming, ti ucciderò!"


Zhang Guanyu si morse la lingua e tirò fuori l'anello spaziale grigio.


Vedendo questo Lin Ming alzò la guardia. Ricordava chiaramente che prima che il combattimento iniziasse, Ouyang Dihua aveva dato di nascosto un anello spaziale a Zhang Guanyu; era proprio lo stesso che stava tirando fuori al momento.


Date le origini di Ouyang Dihua, qualunque cosa avrebbe dato non sarebbe stato un oggetto comune.


Lin Ming si allarmò. Senza dire una parola puntò la lancia verso la mano di Zhang Guanyu e colpì.


<em>Whoosh!</em>


L'arma da 1200 jin avanzò squarciando l'aria; il suo potere era terrificante!


Zhang Guanyu aveva appena tirato fuori la Perla del Fulmine e del Fuoco Malvagio, quando la Lancia Pesante d'Argento Flessibile trapassò il palmo della sua mano. Quando colpì un corpo che aveva già perso la protezione della sua vera essenza, si poteva immaginare che risultati avrebbe avuto!


<em>Pop!</em>


La mano sottile e pallida di Zhang Guanyu fu distrutta come del tofu che veniva schiacciato da un pesante martello!


"Aaaaaaahhh!" Zhang Guanyu si afferrò il polso rotto urlando di dolore. In quel momento Lin Ming si precipitò in avanti e puntò un palmo verso la schiena di Zhang Guanyu.


'Palmo Pulse Cutting!'


"Fermo!" Gridò Ouyang Dihua, ma Lin Ming non lo ascoltò e colpì Zhang Guanyu.


Ouyang Dihua tossì freddamente e il suo corpo che prima era rilassato e seduto, rilasciò un'energia violenta. La sedia su cui era seduto fu distrutta dalla forza esplosiva e le sue schegge si dispersero ovunque.


Ouyang Dihua voleva aspettare che Zhang Guanyu tirasse la Perla del Fulmine e del Fuoco Malvagio per ferire gravemente o perfino uccidere Lin Ming. La perla era stata creata da un maestro di formazioni delle Sette Valli Misteriose; poteva uccidere perfino un praticante di arti marziali all'inizio dello stadio Circolazione. Questa sorta di tesoro poteva essere prodotto solo da un grande Sect ed era un oggetto proibito nel mondo mortale.


Ouyang Dihua era convinto che se Lin Ming fosse stato colpito direttamente dalla Perla del Fulmine e del Fuoco Malvagio sarebbe sicuramente morto. Anche se l'avesse toccato di striscio sarebbe rimasto gravemente ferito o sarebbe diventato un invalido.


Ma non credeva che Lin Ming sarebbe stato così deciso. Proprio quando Zhang Guanyu aveva tirato fuori la Perla del Fulmine e del Fuoco Malvagio, Lin Ming aveva colpito distruggendo la mano di Zhang Guanyu!


Ora che il suo avversario aveva perso tutte le sue forze, Lin Ming voleva ancora ferirlo; come poteva Ouyang Dihua non intervenire? Dopotutto Zhang Guanyu era fondamentale per ottenere le dodici ragazze di Puro Yin. Se Zhang Guanyu fosse morto, allora sarebbe venuto nel regno di Fortuna Celeste per niente!


"Che impudenza!"


Vedendo che Lin Ming aveva ignorato il suo ordine e si fosse avvicinato comunque a Zhang Guanyu, Ouyang Dihua si infuriò. Fece circolare la sua vera essenza e fece un colpo di palmo verso Lin Ming.


In quel momento Ouyang Dihua aveva usato spietatamente tutte le sue forze per ferire o anche uccidere il suo bersagio.


Proprio quando pensò di aver raggiunto Lin Ming, all'improvviso il ragazzo sfrecciò via!


'Roc Dorato che Squarcia il Vuoto'!


Lin Ming usò questa tecnica durante il suo stato potenziato della 'Forza del Dio Blasfemo'. In quell'istante raggiunse una velocità estrema. In confronto a quando aveva affrontato Zhang Guanyu un momento fa, era più rapido del 50%!


Questa velocità inumana aveva già superato di molto la massima rapidità del suo nemico.


L'attacco di Ouyang Dihua andò a vuoto!
                                


                                



