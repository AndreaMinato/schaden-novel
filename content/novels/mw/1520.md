---
weight: 1520
title: Capitolo 1520 – Ruota Karmica delle Miriadi di Demoni
pubDate: 2025-12-15T08:37:10.391Z
tags:
    - mw
---


<em>Capitolo sponsorizzato, ringraziamo Alfonso!
da editare
0 in coda, 0/5 donazione</em>
<em>-Schadenfreude</em>


Xiao Moxian era estremamente incuriosita dalla personificazione di Lin Ming. Pizzicò i suoi muscoli e sentì che erano solidi come gomma. "Questa personificazione cresce attraverso la Ruota Karmica delle Miriadi di Demoni, vero?"


Anche Xiao Moxian aveva studiato il primo volume del Sutra Asura. Nonostante non avesse raffinato la sua personificazione, era molto informata al riguardo.


"Sì, può evolversi assorbendo il potere demoniaco filtrato dalla ruota, ma lo stadio della mia personificazione è limitato dal mio; non può essere di molto superiore al mio. Al massimo la sua coltivazione sarà di uno o due gradi superiori al mio. Forse, dopo che raggiungerò il Gran Successo nel primo volume, potrà arrivare a tre gradi..."


Lin Ming non poteva esserne sicuro. Dopotutto la personificazione che il Maestro della Strada Asura aveva raffinato in passato non aveva usato la Pietra dell'Embrione Spirituale come materiale, aveva diviso il suo corpo utilizzando un metodo simile a quello di Sogno Divino.


"La Ruota Karmica delle Miriadi di Demoni può contenere 10.000 demoni e farli attraversare 10.000 samsara. A partire da oggi, inizierò a collezionarle. Questo Hui Sha sarà il primo!"


Il primo spirito che aveva scelto era quello di un guerriero ad un passo dallo stadio di Empireo!


Lin Ming non avrebbe nemmeno guardato persone dalla coltivazione bassa, deboli o con un talento miserabile. Nemmeno il signor Zhou di prima era riuscito a destare il suo interesse.


Quando Lin Ming era rimasto a guardare dal Palazzo di Primordius, aveva visto Hui Sha combattere contro i soldati spettrali.


Le sue ali erano state fatte a pezzi e le sue braccia erano state distrutte, il suo corpo era ricoperto di sangue. Si potevano vedere le sue ossa e i suoi organi dalle sue ferite aperte; era già arrivato ben oltre il suo limite!


Ma anche se fosse in queste condizioni, Hui Sha non era ancora morto. Quanto era tenace!


<em>Crack!</em>


Un pugno fece scoppiare la testa di un altro soldato. Tuttavia l'ultimo colpo di lancia attraversò il suo petto!


Hui Sha era già in condizioni orribili e il suo tronco rivelava le costole. L'arma penetrò attraverso tra le aperture tra le costole, riducendo a pezzi il cuore e i polmoni dell'uomo!


<em>Puff!</em>


Hui Sha sputò una boccata di sangue. In punto di morte, scaraventò via i soldati spettrali che avevano tenuto le lance.


Usando questo slancio, Hui Sha diede un calcio al petto del quinto guerriero con tale forza che la sua cassa toracica si incavò.


In quel momento il saggio rabbrividì. Prima di poter rispondere, sentì la testa tremare. Dopo un'esplosione, una forza vibrante passò dalla testa fino alle sue orecchie, facendo scoppiare i suoi timpani e facendo sanguinare le sue orecchie.


Un martello nero di 10.000 jin aveva colpito la testa di Hui Sha. Lo sguardo del saggio divenne vacuo. Ebbe la sensazione che il mondo si stesse offuscando, tutto sembrava diventare sempre più lontano...


Cadde in ginocchio, il sangue che colava dalla sua testa cadde sulle sue palpebre. Questi erano i suoi ultimi momenti. Non si sarebbe mai immaginato che lui, un guerriero venerato ad un passo dal diventare un Empireo, sarebbe stato ucciso da un giovane al Lord Divino realm con dei trucchetti.


Ridicolo.


Puntò lo sguardo verso il Palazzo di Primordius. Iniziò a perdere coscienza...


Hui Sha morì. Un guerriero ad un passo dal diventare Empireo era morto nella tomba di Bai Qi, sotto l'assalto della grande formazione e delle trame di Lin Ming.


Di 108 guerrieri, 52 erano stati distrutti da Hui Sha. Ora ne rimaneva poco più della metà.


Solo per questo si poteva capire quanto era terrificante un coltivatore ad un passo dallo stadio di Empireo.


Quando Hui Sha morì, i soldati spettrali si calmarono. Molti dei guerrieri tornarono statue. La formazione aveva consumato fin troppa energia in questa battaglia. Se prima poteva continuare a funzionare per diversi miliardi di anni, ora poteva durare solo per diverse centinaia di milioni di anni e sarebbe stata molto più debole rispetto a prima.


"Rimani dentro. Uscirò a dare un'occhiata." Disse Lin Ming a Xiao Moxian.


La giovane si mordicchiò le labbra, ma non si oppose all'idea. La tomba di Bai Qi era molto pericolosa e ora era semplicemente troppo debole per uscire adesso.


Lin Ming fluttuò lentamente fuori dal Palazzo di Primordius, atterrando sull'altare di pietra nero. Guardò i caratteri incisi su di esso, 'Bai Qi del Trono Blu' e si inchinò profondamente, porgendo i suoi rispetti. "Senior Bai Qi, non ci potevo fare niente, così sono riuscito solo ad attirare il nemico qui ed iniziare uno scontro all'ultimo sangue. Prima non sapevo che questa fosse la sua tomba, così mi scuso per ogni offesa che le ho fatto. Entro mille anni ritornerò e riparerò questa formazione, così che diventi ancora più potente rispetto a prima e così il Senior potrà riposare in pace per altri miliardi di anni."


Lin Ming non sapeva perché Bai Qi del Trono Blu era seppellito qui. Alla fine, poteva solo dire che era stata colpa sua. Il solo modo per compensarlo era riparare la formazione in futuro.


"Sfortunatamente non ho idea di quale sia il suo ultimo desiderio, altrimenti avrei potuto aiutarlo ad esaudirlo."


Si poteva dire che Bai Qi avesse salvato la vita a Lin Ming. Data la sua personalità, al giovane non piaceva sentirsi in debito con nessuno.


Dopo essersi inchinato, si rivolse verso Hui Sha. Non si avvicinò di persona, ma usò la sua personificazione per indagare. Solo dopo essersi assicurato che il saggio fosse completamente morto andò da lui.


Lin Ming aveva vinto.


In quel momento sembrò ricordarsi di qualcosa e sorrise in modo divertito. La sua personificazione pestò brutalmente la mano sinistra di Hui Sha.


<em>Crack!</em>


Con uno schiocco, la mano di Hui Sha fu premuta a terra e l'anello spaziale nel suo dito medio esplose.


Un flusso caotico di energia dello spazio divampò attorno. Apparirono un'enorme quantità di pillole, armi, armature e talismani. Con un grido miserabile, anche un giovane saggio uscì allo scoperto.


I suoi abiti erano laceri, il suo corpo era ricoperto di sangue e il suo petto era incavato. Era ferito gravemente. Nonostante stesse contando sul suo potente corpo mortale per riprendersi, non era guarito molto. Gli rimaneva solo il 10-20% della forza combattiva.


Questo giovane era il Principe Imperiale Naqi!


All'inizio dello scontro, il Principe Imperiale era rimasto ferito gravemente. Dopodiché, proprio quando stava per essere ucciso da Lin Ming, Hui Sha lo aveva salvato, riponendolo nel suo anello spaziale.


Ora che Hui Sha era morto, Naqi naturalmente aveva perso la sua protezione.


Dalle labbra di Naqi colava del sangue. Prima stava meditando, ma la tempesta spaziale causata dalla distruzione dell'anello lo aveva investito. Se fosse stato al picco delle sue condizioni non lo avrebbe influenzato, ma ora era gravemente ferito e distratto. Avrebbe avuto bisogno di una guardia per proteggerlo per non subire un contraccolpo così grave.


Non aveva idea di cosa fosse accaduto fuori. Dopo che Naqi era entrato nell'anello spaziale, si era concentrato solo a meditare, cercando di guarire più velocemente. Solo allora sarebbe stato al sicuro. Ora però era stato scagliato a terra da Lin Ming, in stato di stordimento.


"Lin Ming, piccolo bastardo!"


Naqi sussultò quando lo vide. Afferrò la sua alabarda e la puntò verso il nemico. I suoi occhi brillavano pieni di intento omicida, era in piena allerta.


Ma in quel momento Naqi scorse della pietà nello sguardo di Lin Ming, la pietà che qualcuno mostrava nei confronti dei suoi inferiori. Questa sorta di compassione e lieve disprezzo fece infuriare Naqi.


"Non c'è bisogno di guardarsi attorno. Sono tutti morti. E... morirai anche tu."


Il tono di Lin Ming era indifferente come quello di un dio della morte che stava giudicando un'anima.


"C-cosa?!" Naqi sussultò. Usò immediatamente la sua percezione per sondare la situazione attorno. Poi vide una scena che gli fece perdere coraggio.


Si girò e vide ad un passo dietro di lui il cadavere di Hui Sha. Le sue ossa erano tutte frantumate e i suoi organi erano stati ridotti in poltiglia. Il suo corpo era ricoperto di sangue ed era privo di vitalità.


Lo sguardo spento di Hui Sha era ancora rivolto verso il Palazzo di Primordius, i suoi occhi erano pieni di riluttanza e disperazione. Era morto pieno di rimpianti.


"S-signor Hui Sha?!"


Naqi si agghiacciò quando vide il suo cadavere. Non osava crederci, non poteva credere che un guerriero ad un passo dallo stadio di Empireo, qualcuno ancora più potente del signor Zhou, era morto in modo così miserabile.


E Lin Ming era di fronte a lui, sano e salvo. Com'era possibile?!


Per un po' Naqi si raggelò, come se fosse piombato in un abisso gelido!


"Im... impossibile!"


Naqi si disperò. Guardò Lin Ming, tremante. Il suo nemico era riuscito perfino ad uccidere Hui Sha, era semplicemente impensabile. E per Naqi, Hui Sha era la sua ultima speranza. Si poteva immaginare a che fato sarebbe andato incontro ora che il potente saggio era morto.


"Sei finito. Questa sarà la tua tomba... o forse la tua tomba sarà la mia Ruota Karmica delle Miriadi di Demoni. Nonostante la tua coltivazione non sia elevata, il tuo talento è tra i migliori della tua razza. Questo ti rende degno di entrare nella mia Ruota Karmica delle Miriadi di Demoni!"


Mentre parlava, Lin Ming disegnò un cerchio a mezz'aria con la mano destra. L'energia che evocò formò una ruota grigia vorticante. La ruota conteneva immagini di innumerevoli demoni, fantasmi e mostri, le loro espressioni erano piene di rabbia, odio, dolore e crudeltà. Questa ruota grigia si avventò sul Principe Imperiale di Naqi.


Dopo aver sentito queste parole, Naqi cambiò drasticamente espressione. Capì immediatamente che Lin Ming voleva sigillare la sua anima in questa ruota per rafforzare le sue arte diaboliche.


Tuttavia, sfortunatamente per lui, non aveva nemmeno le capacità di resistere. Senza contare le sue gravi condizioni, anche se fosse stato in piena salute non avrebbe avuto nessuna speranza di sconfiggere Lin Ming!


"Credi di poter sigillare la mia anima? Scordatelo!"


Gli occhi di Naqi divennero rosso sangue. Era pienamente consapevole che una volta che la sua anima fosse stata risucchiata dalla ruota, sarebbe stato reso schiavo per sempre e la sua anima non avrebbe mai trovato pace. Questo era un fato ancora più miserabile della morte. Avrebbe preferito morire piuttosto che essere risucchiato dalla grande formazione di Lin Ming!
                                


                                



