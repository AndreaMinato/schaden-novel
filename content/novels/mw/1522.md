---
weight: 15220
title: Capitolo 1522 – Cercare di Sopravvivere di Fronte alla Morte
pubDate: 2025-12-15T08:37:10.392Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


Tian Mingzi estrasse lentamente una lunga spada dal suo anello spaziale. Questa lama era stretta e nera. Lunga otto piedi, vi erano incise le immagini di demoni crudeli e selvaggi.


Questa non era la prima volta che Lin Ming aveva visto questa spada. L'arma di Tian Mingzi era una strana variante, non molto più corta della Lancia del Sangue della Fenice.


Questa combinazione poteva mostrare una forza inimmaginabile.


"Nonostante la tua forza non sia nulla in confronto alla mia, farò di tutto per ucciderti e non ti darò la minima possibilità di resistere!" Disse Tian Mingzi, il suo intento omicida era completamente concentrato su Lin Ming. Avanzò lentamente; ogni passo che faceva era su una zona sicura.


Mentre aveva finto di essere morto nella tomba di Bai Qi, Tian Mingzi aveva memorizzato con attenzione dov'era passato Lin Ming. Sapeva quali zone erano sicure e quali no.


Finché non fosse capitato nelle aree mortali, allora la grande formazione nella tomba di Bai Qi non si sarebbe attivata.


Vedendo Tian Mingzi evitare perfettamente le zone letali, Lin Ming mostrò un'espressione solenne. La sua percezione divina si irradiò verso l'esterno, mentre cercava di pensare a numerose possibilità.


Oggi avrebbe affrontato una seconda situazione critica!


A questo punto, ormai Lin Ming aveva dovuto rischiare la vita moltissime volte! Figuriamoci in passato, solo dopo essere entrato nella Cresta del Cimitero degli Dei, Lin Ming aveva affrontato numerosi pericoli mortali. Un solo passo falso lo avrebbe condannato a morte!


Dopo aver sperimentato tutti questi pericoli, più la situazione era pericolosa, più diventava calmo!


Di fronte a Tian Mingzi, non gli venne in mente nessuna energia che avrebbe potuto permettergli di sopravvivere. Questo era un nemico di due stadi e mezzo più forte di lui. Al massimo Lin Ming poteva contendere a stento con dei coltivatori di due gradi superiori al suo.


Più un praticante di arti marziali avanzava di livello, più grande diventava il divario tra di loro. Questo era il motivo per cui un tempo Lin Ming poteva combattere contro persone di due stadi superiori a lui, ma ora, anche dopo aver sperimentato innumerevoli occasioni fortunate e ripetuti incontri fortunati, poteva solo battere persone di due gradi superiori al suo.


"Dimmi i tuoi segreti. So che hai un segreto sconvolgente nel tuo corpo. Se me lo dirai, allora ti lascerò morire in pace. Se non me lo dirai, ti romperò le mani e i piedi, distruggerò i tuoi meridiani, risucchierò la tua energia del sangue, ti spaccherò le ossa e ti ridurrò in poltiglia. Farò sì che tu non abbia nemmeno la forza di resistere ai mortali. Poi ti strapperò via l'anima e otterrò comunque i tuoi segreti. La sola differenza è che sarà un po' più problematico per me. Ma te soffrirai un dolore indescrivibile."


Mentre parlava, l'aura di Tian Mingzi arrivò al limite della sua potenza!


Lin Ming invece stava ancora pensando a come sopravvivere a questo disastro!


Tian Mingzi si accigliò: "Vuoi proprio morire. Anche se non hai speranze di scappare, non ti darò il tempo di penare!"


Tian Mingzi si precipitò su di lui come un'antica bestia feroce.


In questi anni, Tian Mingzi e Lin Ming non avevano combattuto molte volte, ma ogni volta che il Grande Re del Mondo aveva pensato di averlo in pugno, Lin Ming sarebbe riuscito a scappare. Era successo nel continente Tianyan e anche nella Valle della Morte Tragica.


Ora, nella tomba di Bai Qi, non importava quanto Tian Mingzi fosse sicuro dei suoi piandi sé, non avrebbe dato nessuna possibilità di scappare a Lin Ming!


Anche Lin Ming si mosse. Fece circolare la sua vera essenza, riversandola tutta nella Lancia del Sangue della Fenice. Poi attivò le Otto porte Nascoste più che poteva. Un miliardo di jin di forza eruttò e Lin Ming scagliò la sua arma!


<em>Woosh!</em>


La Lancia del Sangue della Fenice sfrecciò come una meteora, ma non verso Tian Mingzi, ma verso una zona di morte assoluta sopra la tomba di Bai Qi!


Lin Ming aveva usato la Lancia del Sangue per attaccare la runa dell'area letale.


Una volta che questa runa si fosse attivata, la terrificante luce nera sarebbe piovuta dal cielo, attaccando direttamente chi l'aveva toccata. Anche se Lin Ming non aveva toccato direttamente la runa, non sarebbe stato un'eccezione!


<em>Woosh! Woosh! Woosh!</em>


Diverse centinaia di raggi di luce nera sfrecciarono verso Lin Ming come centinaia di spade divine!


E in quel momento, Tian Mingzi era arrivato di fronte a lui; anche lui avrebbe dovuto fronteggiare l'attacco delle luci divine!


Tian Mingzi cambiò espressione. Non si sarebbe mai immaginato che Lin Ming sarebbe stato così deciso. Tuttavia usare questo metodo per ucciderlo era fin troppo ingenuo. Lin Ming era l'obiettivo dell'attacco e Tian Mingzi avrebbe ricevuto solo dei danni collaterali.


Questo attacco di luce divina era troppo feroce e brutale. Anche il signor Zhou e Hui Sha non erano riusciti a schivare queste luci nere!


"Questo moccioso, sta pensando di suicidarsi!"


Le pupille di Tian Mingzi si rimpicciolirono. In quell'istante poteva solo sopportare l'attacco e ritirarsi, stimolando tutta la sua vera essenza per resistere!


Data la forza di Tian Mingzi, era impossibile che venisse ucciso da questa luce divina che si era indebolita per miliardi di anni. Anche così, avrebbe dovuto resistere con tutte le sue forze. Se avesse provato ad uccidere Lin Ming sotto la pioggia di frecce nere, anche lui sarebbe morto qui.


Tian Mingzi poteva resistere all'attacco diverse volte, ma Lin Ming era in una posizione di gran lunga peggiore. Una volta che fosse stato colpito, allora sia la sua vera essenza protettiva che le capacità difensive del suo corpo mortale non sarebbero riuscite ad impedirgli di essere ridotto a pezzi!


In quel momento, l'espressione di Lin Ming era calma e fredda come il ghiaccio. Le traiettorie delle luci divine nere si riflessero nei suoi occhi.


"Dao Celeste Asura!"


Gridò Lin Ming, scatenando la sua energia un'altra volta. L'immagine della Ruota Karmica delle Miriadi di Demoni apparì di nuovo di fronte a lui. Non stava pensando di usarla per bloccare la luce divina nera, ma il bagliore proveniva dalle stesse origini: il Dao Celeste Asura. Per questo, la luce nera era vincolata in modo simile alle leggi del Dao Celeste. Questo era un punto che Lin Ming aveva capito chiaramente dopo aver compreso il primo volume del Sutra Asura.


In questa situazione disperata, Lin Ming stava puntando tutto su questa tattica. Con il Dao Celeste Asura, doveva trattenere la luce divina, inseguendo una piccola possibilità di sopravvivere in mezzo ad una raffica di luce che non lasciava vie di fuga.


Anche se Lin Ming aveva già coltivato il Sutra Asura da poter fare questo tentativo, non sapeva ancora se fosse in grado di farlo.


"Attivati!"


Ruggì Lin Ming. La Forza del Dio Blasfemo eruttò e la Porta della Vita bruciò l'essenza di sangue. La Ruota Karmica delle Miriadi di Demoni fu scagliata in avanti con tutta la sua forza!


In quel momento la traiettoria delle luci divini si piegò lievemente. Nonostante non sembrasse una deviazione così importante, era una differenza vitale per Lin Ming!


Le pupille di Lin Ming si contrassero. Il suo corpo si piegò in modo incredibile. Sembrava un pesce scivoloso, guizzava tra i raggi di luce divina!


"Cosa?!"


Non troppo lontano, Tian Mingzi rimase scosso da ciò che aveva visto. Questo perché la persona che aveva colpito la zona di morte assoluta avrebbe dovuto sopportare un attacco dieci volte superiore rispetto a quello che aveva appena affrontato. Inoltre queste luci nere non lasciavano nessun spazio per schivare. Se Tian Mingzi fosse stato nella sua situazione, non sarebbe riuscito nemmeno ad evitare le luci divine. Avrebbe dovuto sopportare il colpo e sarebbe rimasto ferito.


Tian Mingzi pensava che Lin Ming sarebbe morto. Non si sarebbe mai immaginato che sarebbe riuscito a schivare questo assalto!


Com'era possibile!?


"Ancora!"


Proprio quando Lin Ming stava per correre attraverso la rete di luci divine, scagliò un pugno e mandò una corrente di vera essenza in un'altra zona letale. Questo scioccò completamente Tian Mingzi.


Lin Ming non aveva ancora schivato pienamente le luci del primo assalto e ora ne aveva provocato un secondo! Era folle!


Due reti di luci divine si radunarono insieme. Questo attacco terrificante poteva minacciare la vita perfino di Tian Mingzi. Nonostante questo, Lin Ming si era messo in pericolo!


Vedendo il modo inconcepibile in cui Lin Ming aveva schivato gli attacchi, Tian Mingzi capì che il giovane non aveva colpito le zone letale per suicidarsi, ma per cercare un modo per salvarsi!


Ma Tian Mingzi non ebbe il tempo di rifletterci. Data la rete di luci divine nere attorno a Lin Ming, ora non poteva avvicinarsi. Ma non appena questa pioggia di luci fosse finita, Lin Ming sarebbe morto.


<em>Hu! Hu! Hu!</em>


Le centinaia di luci divine investirono Lin Ming.


Questi bagliori si sovrapposero a quelli della prima ondata, diventando ancora più pericolosi!


In quel momento Lin Ming era ancora incredibilmente calmo. Le luci divini si rifletterono nei loro occhi mentre circolava a tutta forza la sua percezione divina. Sfrecciò a destra e a sinistra, avvicinandosi all'incantesimo di Tian Mingzi.


Quando il Grande Re del Mondo lo vide, sussultò. Aveva capito cosa aveva intenzione di fare. Lin Ming voleva attirare quelle luci nere per attaccare la sua barriera. Se l'avesse distrutta, Lin Ming sarebbe riuscito a tornare nel Palazzo di Primordius!


E ora Tian Mingzi doveva affrontare la formazione assassina che era stata attivata da Lin Ming!


Anche così una buona metà di questa formazione era stata distrutta da Hui Sha. Era rimasta metà dei 108 soldati spettrali e il resto di loro non era una grande minaccia per Tian Mingzi. Tuttavia non voleva che il piano di Lin Ming avesse successo perché aveva il presentimento che, una volta tornato nel Palazzo di Primordius, avrebbe potuto usare un altro metodo incredibile per ucciderlo. Alla fine forse sarebbe stato Tian Mingzi ad essere ucciso!


"Non te lo lascerò fare!"


Tian Mingzi si mosse e, ignorando la minaccia delle luci nere, sfrecciò dritto verso Lin Ming!


L'incantesimo che Tian Mingzi aveva creato, impediva a Lin Ming di tornare nel Palazzo di Primordius. Data la forza del giovane, era impossibile per lui trapassarla e Tian Mingzi non gli avrebbe dato l'occasione di farlo.


Ma ora, Lin Ming stava guidando queste terrificanti luci divine, una forza che poteva uccidere perfino Re del Mondo. La barriera di Tian Mingzi fu trapassata come la carta sotto la raffica di centinaia di luci divine.


"Ruota Karmica delle Miriadi di Demoni!"


Gridò Lin Ming mentre usava di nuovo il Dao Celeste Asura!


La prima raffica di luci doveva ancora finire e ora si era aggiunta la seconda ondata, Lin Ming doveva attivare nuovamente il Dao Celeste Asura. Questo avrebbe messo sotto grande pressione il suo corpo!


"Attivati di nuovo!"


Ruggì Lin Ming. Tutti i vasi sanguigni sotto la sua pelle si gonfiarono. Bruciò il 10% della sua essenza di sangue, attivando la Porta della Vita!
                                


                                



