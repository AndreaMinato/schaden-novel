---
weight: 1524
title: Capitolo 1524 – Tragico
pubDate: 2025-12-15T08:37:10.392Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


"Contrattacco – Arte del Risucchio Demoniaco!"


Tian Mingzi rilasciò tutta l'energia che aveva assorbito per sopportare questo colpo!


E in quel momento la personificazione di Lin Ming si precipitò verso di lui senza paura. Voleva attaccare Tian Mingzi, non si preoccupava minimamente delle luci nere attorno!


Il Grande Re del Mondo fece una smorfia. Aveva assistito personalmente a come la personificazione di Lin Ming aveva colpito un guerriero ad un passo dal diventare Empireo e aveva solo ricevuto delle ferite.


Le capacità difensive di questo corpo erano anormali!


Solo da questo, aveva capito che non avrebbe potuto competere con questa bestia feroce in forma umana. In una situazione dove non poteva difendersi, non avrebbe potuto resistere affatto ad un attacco a tutta forza di un guerriero ad un passo dal diventare Empireo.


Lin Ming non stava rischiando in prima persona, mentre Tian Mingzi sì. Solo un idiota avrebbe affrontato direttamente una personificazione!


"Che importa se mi attacchi, bloccherò tutti gli attacchi insieme!" Lo sguardo di Tian Mingzi emise una luce cupa. In quel momento attivò più che poteva la sua energia!


La minaccia principale proveniva da quelle luci nere, non gli importava dell'attacco della personificazione.


<em>Bang!</em>


La personificazione di Lin Ming colpì la barriera nera con la sua lancia. La sua forza terrificante eruttò come un vulcano!


Questo fisico era specializzato nella trasformazione del corpo ed era di gran lunga superiore in resistenza rispetto all'originale. Era la Pietra dell'Embrione Spirituale raffinata per miliardi di anni con l'essenza di 33 Bestie Divine al picco del loro livello. Questa personificazione era molto più formidabile di Lin Ming e di Xiao Moxian, ed era in una categoria completamente diversa rispetto a quella del Principe Imperiale Naqi. Questo era un capolavoro del Maestro della Strada Asura, come poteva Naqi reggere il confronto con esso?


La forza fisica di questa personificazione era quasi dieci volte superiore all'originale, arrivando a 10 miliardi di jin!


<em>Crack!</em>


La lancia infilzò la barriera e fece apparire una crepa sulla sua superficie!


Nonostante fosse solo una piccola fenditura, la protezione si sarebbe indebolita di molto. Se avesse ricevuto un altro potente attacco, allora la barriera sarebbe collassata completamente.


"Cosa?!"


Tian Mingzi fu colto dal panico!


Sapeva che la personificazione di Lin Ming fosse potente, ma solo in quanto a capacità difensive. Non si sarebbe mai immaginato che anche il suo potere d'attacco sarebbe stato così terrificante. Senza considerare il sistema di raduno d'essenza, le leggi e le tecniche marziali, aveva una forza d'impatto notevole! Se l'originale poteva essere considerato un mortale, allora la personificazione era una tigre selvaggia! Come poteva un combattente mortale essere paragonato ad una bestia simile?


Tian Mingzi spalancò gli occhi con furia. Durante questo momento critico, si morse la lingua e bruciò essenza di sangue!


Per lui che sognava di avanzare allo stadio di Empireo, non c'era bisogno di menzionare quanto fosse preziosa la sua essenza di sangue. Dieci anni fa, aveva perso una mano a causa di Lin Ming e ora era stato costretto a fare questo. Era una decisione a cui avrebbe ricorso solo in un momento disperato!


Tuttavia, anche se aveva bruciato la sua essenza di sangue, Tian Mingzi non ebbe abbastanza tempo per usare una tecnica marziale difensiva, perché le luci divine erano già arrivate di fronte a lui. Ora poteva usare solo questa barriera nera per sopportare il colpo!


<em>Woosh!</em>


La personificazione di Lin Ming aveva rovinato i piani di Tian Mingzi, costringendolo ad affrontare direttamente l'impatto di questi bagliori neri.


Sicuramente Lin Ming non avrebbe bloccato questi proiettili per il nemico. Se la personificazione doveva affrontare gli attacchi, allora avrebbe coinvolto anche Tian Mingzi.


"Ahhhh!"


Il Grande Re del Mondo ruggì, ardeva di furia come non mai. Era chiaro che fosse molto più forte di Lin Ming e aveva fatto di tutto per ucciderlo. Si era finto un seguace di Hui Sha, si era nascosto per fare un agguato, isolando Lin Ming dal Palazzo di Primordius e aveva sottratto gran parte del sangue al nemico ferendolo con l'Arte del Risucchio Demoniaco, aveva fatto di tutto per ucciderlo. Tutto affinché Lin Ming non avesse la minima speranza di sopravvivere. Ma alla fine era stato costretto ad affrontare una situazione così pericolosa!


<em>Bang!</em>


Diverse centinaia di luci nere impattarono sulla barriera di Tian Mingzi. La protezione fu percorsa da un'enorme fenditura per poi spaccarsi. Il Grande Re del Mondo tossì, vomitando una boccata di sangue mentre veniva scagliato via!


<em>Ca!</em>


Mentre veniva respinto, una luce nera trapassò la sua spalla destra, riducendola in poltiglia!


Pieno di dolore, Tian Mingzi cambiò espressione. Per una persona al suo livello, avrebbe avuto bisogno di un solo giorno per guarire questa ferita, ma ora questo danno avrebbe influenzato la sua forza combattiva, causando gravi conseguenze per lui.


Allo stesso tempo, accanto a lui, anche la personificazione fu colpita dal fiume di luci divine. Fu scaraventata via mentre veniva riempita di ferite.


Tuttavia questo fisico era estremamente formidabile. Anche se le sue ossa, i suoi muscoli e i suoi organi erano stati lacerati, il suo corpo non fu trapassato completamente dai raggi. In termini di capacità difensive, Tian Mingzi era ben lontano dal reggere il confronto.


L'energia divampò, creando una tempesta. Tian Mingzi sopportò il dolore e formò uno scudo di vera essenza protettiva per proteggersi dalle onde d'urto. Anche così, una grande quantità di energia irruppe nel suo corpo e serpeggiò nei suoi meridiani!


<em>Pa pa pa!</em>


I vasi sanguigni del Grande Re del Mondo collassarono uno dopo l'altro, schizzando sangue sul pavimento!


L'uomo cadde sull'altare di pietra nera. All'ultimo momento era riuscito a cambiare direzione per evitare di atterrare in una zona letale. Fortunatamente per lui, si ricordava la posizione della maggior parte delle aree mortali, altrimenti se fosse stato colpito un'altra volta, sarebbe morto sul posto.


Anche la personificazione cadde sull'altare nero, fradicia di sangue.


Guardando l'area dov'era caduto Tian Mingzi, la personificazione di Lin Ming sospirò con delusione. A giudicare dall'angolazione del colpo, il nemico sarebbe dovuto cadere in un'altra zona letale. Ma Lin Ming non ci aveva sperato molto. Non credeva che il prudente e cauto Tian Mingzi avrebbe fatto un errore di così basso livello.


Stringendo i denti, la personificazione sfrecciò via, volando fritta verso il Palazzo di Primordius!


Tian Mingzi la vide scappare, ma non la fermò.


Le sue condizioni erano pessime e non sarebbe riuscito a creare un altro incantesimo, e anche se ci fosse riuscito, forse non avrebbe potuto bloccare i colpi della personificazione.


Inoltre, anche se l'avesse bloccata, sarebbe stato difficile per lui ucciderla in breve tempo. Le capacità difensive di quel corpo erano fin troppo terrificanti. Se avesse attaccato, allora la personificazione avrebbe colpito un'altra zona mortale con l'intenzione di perire insieme. Se fosse accaduto, Tian Mingzi avrebbe avuto difficoltà ad immaginarsi quali sarebbero state le conseguenze.


Nel momento in cui la personificazione entrò nel Palazzo di Primordius, Tian Mingzi sentì un intenso intento omicida accendersi dietro di lui.


Si girò e vide che i cinquanta soldati spettrali rimasti erano tornati in vita. La pietra sulla loro pelle era già caduta e i loro occhi si erano accesi con una luce rossa come il fuoco. Strinsero le loro armi letali e iniziarono a sfrecciare verso di lui!


Nonostante la battaglia tra Lin Ming e Tian Mingzi fosse sembrata lunga, in realtà tutto era accaduto fin troppo velocemente. Era stato un conflitto in continua evoluzione. Da quando Tian Mingzi si era precipitato verso il corpo originale di Lin Ming, fino al momento in cui Lin Ming aveva attivato la zona letale per attirare le luci divine per entrare nel Palazzo di Primordius e allo scontro con la personificazione, erano passati solo diversi respiri di tempo!


E questo breve periodo era stato sufficiente per risvegliare i soldati spettrali. Ora erano tornati nel loro stato combattivo.


Per un po' Tian Mingzi fece una smorfia ancora più scontenta. Il numero di questi guerrieri dall'armatura di ferro era stato dimezzato ed era molto più debole rispetto a prima. Forse alla formazione rimaneva solo il 20-25% della forza iniziale, ma ora le condizioni di Tian Mingzi erano davvero pessime. La sua spalla era rovinata e non poteva più muovere un braccio. Il suo sangue stava circolando in modo caotico e molti dei suoi vasi sanguigni erano esplosi. Era stato perfino costretto a bruciare un po' della sua essenza di sangue.


Si poteva immaginare quanto sarebbe stato difficile affrontare questi cinquanta soldati spettrali!


Tian Mingzi era un Grande Re del Mondo al picco del suo stadio, non di molto inferiore ad Hui Sha. Ma in termini di resistenza e difese, era inferiore al saggio. Hui Sha aveva coltivato la trasformazione del corpo e sarebbe riuscito a mantenere una certa forza combattiva anche se fosse stato ferito gravemente. Tian Mingzi non poteva fare lo stesso.


Ora avrebbe dovuto affrontare una battaglia all'ultimo sangue contro questi soldati spettrali!


"Ben fatto Lin Ming!" Tian Mingzi guardò il Palazzo di Primordius con odio. Poteva già prevedere che per sconfiggere questi soldati spettrali, avrebbe dovuto pagare un caro prezzo.


Tuttavia Lin Ming non era in condizioni migliori. Aveva perso quasi l'80% del suo sangue e la sua vitalità era diminuita di molto.


Inoltre la sua personificazione non sarebbe riuscita a combattere di nuovo. Dopo essere stata colpita da così tante luci divine, non avrebbe più potuto lottare per un po' di tempo.


Ora il fattore decisivo sarebbe stato il prezzo che avrebbe pagato Tian Mingzi per distruggere tutti questi soldati spettrali.


Se a Tian Mingzi fosse rimasta anche solo il 20% della sua forza combattiva, Lin Ming non avrebbe osato lasciare il Palazzo di Primordius. Allora, se Tian Mingzi si fosse seduto a meditare, guarendo, sarebbe tornato al picco delle sue condizioni e Lin Ming sarebbe stato spacciato.


"Ammiro davvero i tuoi sforzi, ma morirai, non importa che prezzo dovrò pagare. Ti ucciderò e otterrò tutti i tuoi segreti!"


Disse con una trasmissione di vera essenza rivolgendosi al Palazzo di Primordius. La formazione del tesoro non avrebbe fermato i suoni privi di potere combattivo, così Lin Ming avrebbe potuto sentire il suo messaggio.


"E ci sei anche tu Xiao Moxian! Devi aver lasciato anche tu la Valle della Morte Tragica, aiutandolo in segreto! Quando distruggerò la formazione, ti getterò viva in una fornace di pillole e userò il tuo fisico e il tuo yin primordiale per la mia alchimia e compensare l'energia del sangue che ho perso! Sei in trappola, non hai speranze di sopravvivere!"


Minacciò Tian Mingzi con l'intenzione di scuotere Lin Ming e Xiao Moxian. Nonostante fosse una tattica semplice, avrebbe avuto un grande effetto in questa situazione disperata. Questo perché ciò che aveva detto aveva molte possibilità di avverarsi!


Dopo che lo sentì, Xiao Moxian impallidì.


Fino ad ora molti l'avevano minacciata. Alcuni avrebbero voluto catturarla per coltivare in coppia con lei e alcuni avrebbero voluto stuprarla per prendere il suo yin primordiale.


Ma non aveva mai incontrato qualcuno come Tian Mingzi che voleva gettarla in una fornace per raffinarla in una pillola.


Xiao Moxian provò terrore pensando al dolore che avrebbe provato se fosse stata bruciata viva. Tian Mingzi era una persona brutale e ambiziosa. Non gli importava della bellezza o dei sentimenti. Per lui contava solo la sua ambizione di conquistare il mondo e diventare un dio; non provava cose come la lussuria o l'amore.
                                


                                



