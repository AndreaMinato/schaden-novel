---
weight: 1525
title: Capitolo 1525 – Armonia
pubDate: 2025-12-15T08:37:10.392Z
tags:
    - mw
---


Se leggete Martial God Asura, potrebbe interessarvi leggere il nuovo annuncio che ho messo ad inizio capitolo <a href="https://www.novelleleggere.com/2020/04/24/capitolo-1236-altri-disordini/" target="_blank" rel="noopener noreferrer">https://www.novelleleggere.com/2020/04/24/capitolo-1236-altri-disordini/</a>


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


<em>Nota traduzione: letteralmente il titolo (水乳交融) significa acqua e latte si mescolano insieme. Una metafora per un rapporto davvero armonioso o due persone inseparabili.</em>


<em>Bang!</em>


Un'esplosione terrificante risuonò per il Palazzo di Primordius. Questi erano i suoni delle detonazioni provocate dalla battaglia tra Tian Mingzi e i soldati spettrali!


Anche se il Grande Re del Mondo era gravemente ferito, era ancora formidabile. La sua spada nera era come la falce di un dio della morte, mieteva vittime e divideva a metà i soldati spettrali!


"Arte del Risucchio Demoniaco!"


Tian Mingzi sporse la mano destra in avanti e un terrificante risucchio prese di mira il soldato spettrale che aveva appena ucciso, estraendo tutta la sua forza!


Aveva intenzione di rigenerarsi usando i loro cadaveri per ridurre al minimo il totale di energia che avrebbe perso.


Questo era una delle caratteristiche sconvolgenti dell'Arte del Risucchio Demoniaco. In battaglia lo si poteva usare per assorbire la forza del nemico, diventando ancora più potente in battaglia!


In una situazione in cui c'era un grande divario di forza, dopo lo scontro, il praticante di arti marziali che usava l'Arte del Risucchio Demoniaco avrebbe avuto ancora più energia rispetto a prima.


"Mm?! Questo potere è...!"


Quando la forza del soldato spettrale entrò in Tian Mingzi, il suo corpo tremò e i suoi vasi sanguigni furono soverchiati da una forte energia che fece ribollire il suo sangue!


La forza del soldato spettrale era unica. Conteneva un terrificante potere demoniaco che era incompatibile con le leggi che Tian Mingzi conosceva, come se possedesse delle leggi proprie!


Non solo Tian Mingzi non poteva sfruttare questa energia, ma sconvolse il flusso della sua vera essenza, facendogli quasi vomitare sangue!


"Dannazione! Come può essere?!"


Tian Mingzi era infuriato. Dato che non capiva il Dao Celeste Asura, certamente non poteva controllare la forza contenuta in questi soldati dall'armatura di ferro. Quando aveva risucchiato l'energia piena di potere diabolico, era stato come ingerire una manciata di polvere velenosa.


Quando un mortale mangiava qualcosa che non poteva digerire, allora avrebbe avuto dolore allo stomaco. Ci si poteva immaginare cosa sarebbe accaduto ad un praticante di arti marziali che aveva risucchiato energia che non poteva controllare. Il potere serpeggiò tra i meridiani di Tian Mingzi, mettendo sotto pressione i suoi meridiani già danneggiati!


<em>Puff!</em>


I vestiti di Tian Mingzi si lacerarono. Diverse frecce di energia nera uscirono dai suoi punti di agopuntura; aveva respinto il potere demoniaco a forza!


Questo breve impatto fece fare una smorfia a Tian Mingzi. Non poteva usare l'Arte del Risucchio Demoniaco contro questi soldati!


Senza questa tecnica, questa battaglia sarebbe stata molto più difficile.


"Non posso affrontarli direttamente. Devo usare tattiche di guerriglia ed evitare un attacco frontale quanto posso per ridurre al minimo l'utilizzo di energia." Tian Mingzi non aveva paura di affrontare questo gruppo di soldati, ma temeva Lin Ming, che si stava nascondendo nel Palazzo di Primordius!


Non aveva idea di che metodi avesse ancora a disposizione il nemico. Più gli fosse rimasta energia, più sarebbe stato al sicuro.


.....


"Lin Ming, non sforzarti troppo..."


Xiao Moxian lo sorresse per poi farlo sedere su un letto di pietra nera. Questo letto era formato da pietre del caos; era il posto dove in passato l'Empireo Primordius coltivava.


Solo questo letto era un tesoro da Empirei unico, ma il suo livello era piuttosto ordinario.


C'erano fin troppi tesori simili nel Palazzo di Primordius. Uno qualunque di essi avrebbe spinto Terre Sacre di Re del Mondo a farsi la guerra tra di loro.


Sedendosi sul letto di pietra, l'energia nel proprio corpo sarebbe circolata spontaneamente grazie al tesoro, favorendo la coltivazione.


Ora che Lin Ming era gravemente ferito, poteva lasciare che questo letto guidasse l'energia nel suo corpo e compensasse lievemente la vitalità che aveva perso.


"Sto bene. Devo accelerare il flusso del tempo il più possibile – 1 a 500!"


Nel Palazzo di Primordius c'erano molte formazioni, una tra di esse poteva controllare il tempo; non c'era bisogno che Xiao Moxian le creasse.


In una formazione del genere, il flusso temporale sarebbe accelerato in modo assurdo, era semplicemente impossibile coltivare, ma usarlo per guarire non era affatto un problema.


Ora Lin Ming doveva riprendersi il prima possibile.


Contando sulle sue capacità rigenerative e ogni sorta di pillole di massimo livello, avrebbe potuto guarire la ferita nel suo basso addome in sole due o quattro ore.


Per quanto riguardava la sua vitalità del sangue, sarebbe stato un po' problematico. Avrebbe richiesto un po' di tempo.


E questo a patto che assumesse ogni sorta di medicina di massimo livello.


Lin Ming non aveva così tanto tempo per guarire. Una volta ce si fosse ripreso, Tian Mingzi avrebbe già finito la sua battaglia.


"Ji Xian'er, siamo entrambi in estremo pericolo. Ho la sensazione che una volta che Tian Mingzi batterà i soldati spettrali, non sarà completamente esausto. Se accadrà, anche se guarissimo completamente, non potremo sconfiggerlo..."


L'espressione di Lin Ming era cupa. Il momento in cui Tian Mingzi avrebbe sconfitto i soldati dall'armatura di ferro sarebbe stato anche il suo momento più debole. Se non avesse potuto batterlo allora, con il passare del tempo Tian Mingzi sarebbe diventato solo più forte.


Allora il loro unico destino sarebbe stato quello di essere uccisi o raffinati in pillole.


"Allora cosa possiamo fare?" Chiese Xiao Moxian. Non sapeva cosa fare. Aveva sperimentato ogni sorta di tribolazione in questa Cresta del Cimitero degli Dei e si era abituata lentamente ad affidarsi a Lin Ming.


"Prima dobbiamo guarire. Vieni ad aiutarmi."


Disse Lin Ming. Prese un po' di pillole per recuperare la vitalità del sangue dal suo anello spaziale e le inghiottì tutte mentre iniziava a meditare.


Le pillole che aveva assunto avevano tutte delle proprietà tenui e nutritive. Al momento la sua vitalità era troppo debole e non poteva gestire le medicine dagli effetti più brutali.


Anche Xiao Moxian si sedette sul letto di pietra. Si sedette sulle ginocchia, di fronte a Lin Ming.


Lo prese per mano e iniettò vitalità del sangue nel suo corpo.


Xiao Moxian e Lin Ming si complementavano perfettamente, yin e yang, flessibilità e durezza. Insieme, l'energia del Vero Drago di Lin Ming si fuse con quella della Vera Fenice nel sangue della giovane. Queste forze si facevano eco l'una con l'altra, rafforzandosi a vicenda.


Quando l'energia del Vero Drago di Lin Ming fu rinvigorita da quella della Vera Fenice, divenne più vibrante e vigorosa, circolando con forza come un torrente in piena.


Il sangue della Vera Fenice di Xiao Moxian, dopo aver ottenuto il nutrimento dell'energia del Vero Drago, aumentò sempre di più di temperatura, come una fiamma che sarebbe bruciata in eterno.


In questo momento critico, i due si impegnarono più che potevano nel fare questo scambio. La loro aura, vitalità del sangue e perfino la loro forza vitale si mescolarono, rafforzandosi a vicenda.


Questa sorta di sensazione era simile ad una fusione.


Naturalmente i profitti di Lin Ming erano superiori. Dopotutto aveva perso una grande quantità di vitalità del sangue e doveva affidarsi all'energia dello yin primordiale di Xiao Moxian per compensarla.


Dopo essere stato rivitalizzato dall'energia della giovane, i muscoli sul basso addome di Lin Ming iniziarono a contorcersi. I suoi organi si rigenerarono e la pelle iniziò a saldarsi. La sua ferita si stava rigenerando in modo evidente.


Lo scambio di energia Origin divenne sempre più veloce. Xiao Moxian era fradicia di sudore. Quando l'energia yang entrava nel suo corpo, la giovane si sentiva scaldare sempre di più. Il sangue le fece arrossire il volto, dandole una sensazione confortevole e calda, come se il suo corpo si stesse sciogliendo.


Anche il suo mondo interno tremò lievemente, come se fosse sul punto di avanzare al Lord Divino realm!


Xiao Moxian era già negli stadi avanzati del Divine Transformation realm. Aveva coltivato diligentemente nella Valle della Morte Tragica per nove anni e aveva anche studiato il primo volume del Sutra Asura. Era molto vicina allo stadio successivo!


Lin Ming invece aveva la sensazione di essere battezzato in un bagno di nettare. Provava una sensazione confortevole e i suoi pori si erano aperti. I 360 punti di agopuntura nel suo corpo e le decine di migliaia di pori erano spalancati, assorbivano avidamente l'energia primordiale yin che Xiao Moxian stava rilasciando. Mentre questa energia circolava nel suo corpo, ci fu ogni sorta di cambiamento in lui.


In questo momento di crisi, i due si stavano concentrando completamente in questo processo di coltivazione. Divennero più familiare l'uno con il corpo dell'altra. Questa sorta di familiarità si estese perfino al loro sangue, al loro mondo interno e mare spirituale.


Avevano perso la cognizione del tempo. Gli occhi di Lin Ming rimasero serrati e la ferita sul suo addome era già guarita completamente. Aveva recuperato anche una buona porzione della sua vitalità del sangue. Anche se non era nelle sue migliori condizioni, stava molto meglio rispetto a prima.


Durante questo stato di perfetta armonia, i grandi occhi neri di Xiao Moxian si aprirono. Batté le palpebre e fissò Lin Ming. Era a soli tre pollici dal suo viso e a questa distanza poteva sentire il suo profumo virile.


Il volto di Lin Ming aveva dei lineamenti forti e distinti. Era straordinariamente affascinante. I suoi occhi sembravano stelle e le sue sopracciglia erano inclinate verso l'alto come spade. Il suo corpo era pieno dello spirito di un giovane guerriero d'élite, ma aveva ancora l'atmosfera calma di un praticante di arti marziali maturo.


In quel momento Lin Ming era ricoperto di sudore. Le sue palpebre tremavano gentilmente e il suo corpo continuò a rilasciare una forte energia yang. Quando questa energia entrò in Xiao Moxian, la fece sentire così bene da farle sentire un senso di ebbrezza.


Non sapeva per quanto tempo avesse fissato Lin Ming. Le sue guance erano rosse, incredibilmente attraenti. a volte la sua vista si offuscava.


In quel momento anche Lin Ming aprì gli occhi.


Dopo essere stata scoperta a fissarlo, Xiao Moxian non evitò il suo sguardo. Continuò ad osservarlo come prima, rimanendo vicini.


Xiao Moxian batté gli occhi, nel suo sguardo c'era l'innocenza ingenua di una ragazza, i sentimenti di una giovane donna e diecimila sfumature di emozioni che dovevano ancora maturare. Solo la luce nei suoi occhi contenevano innumerevoli significati che non poteva esprimere.


Vedendo il suo sguardo, Lin Ming rimase sbalordito per un po', ma in quel momento non poteva pensarci troppo. Girò il palmo e una perla nera apparì nella sua mano. Era l'essenza della Perla Primordiale che aveva ottenuto nell'Antico Abisso Demoniaco.


Questa era l'energia del sangue e della carne radunata dalla Perla Primordiale nell'arco di cento milioni di anni. Quando Lin Ming era stato nell'Antico Abisso demoniaco, aveva usato il 10% dell'energia in essa per avanzare al prossimo stadio. Ne aveva lasciato il 90% perché allora era troppo debole per assorbirla tutta.


Ora che era avanzato al Lord Divino realm, sarebbe stato un ottimo momento per usarla e recuperare la vitalità del sangue.


L'essenza della Perla Primordiale era estremamente potente e tirannica. Solo dopo essersi sintonizzato con Xiao Moxian e aver recuperato parte della sua vitalità del sangue aveva osato pensare di assorbirla.


Questa Perla Spirituale dell'Energia Primordiale era coperta da rune demoniache che fluttuarono verso l'alto, levitando tra Lin Ming e Xiao Moxian, che fu destata dai suoi pensieri. Poi spostò lo sguardo verso la perla misteriosa.


"Lin Ming... questa è..."


Sussultò, poteva sentire una vitalità del sangue sconfinata in essa!
                                


                                



