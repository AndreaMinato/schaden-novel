---
weight: 1527
title: Capitolo 1527 – Puntare ad avanzare al palazzo del Dao
pubDate: 2025-12-15T08:37:10.392Z
tags:
    - mw
---


Se leggete Martial God Asura, potrebbe interessarvi leggere il nuovo annuncio che ho messo ad inizio capitolo <a href="https://www.novelleleggere.com/2020/04/24/capitolo-1236-altri-disordini/" target="_blank" rel="noopener noreferrer">https://www.novelleleggere.com/2020/04/24/capitolo-1236-altri-disordini/</a>


<em>Capitolo sponsorizzato, ringraziamo Kevin!
da editare
1 in coda, 0/5 donazione</em>
<em>-Schadenfreude</em>


Lin Ming rimase sbalordito dalla domanda di Xiao Moxian e chiese: "Perché diventeremmo nemici mortali?"


"Intendo nel caso succedesse." Disse Xiao Moxian, senza spiegarsi molto.


Lin Ming guardò in modo strano Xiao Moxian. Stava facendo delle domande davvero strane. "Queste ipotesi di cui parli non hanno nessun significato. Hai ancora il tempo di fare delle domande così ambigue in una situazione così disperata, a cosa stai pensando?"


Xiao Moxian si incupì e disse freddamente: "Se la razza dei demoni diventasse nemica dell'umanità, allora mi uccideresti?"


Queste parole raggelarono Lin Ming. Capì subito cosa stava cercando di dirgli.


I mostri e i demoni sarebbero dovuti rimanere in disparte durante la guerra tra gli umani e i saggi. E se scegliessero da che parte schierarsi, sarebbe stato difficile immaginare a chi si sarebbero uniti. E, in quanto figura più importante della razza dei mostri e dei demoni, Xiao Moxian probabilmente sarebbe diventata la sovrana di entrambi!


Anche durante questo inseguimento puntavano solo a Lin Ming e non a Xiao Moxian. Se lei fosse stata catturata, allora avrebbero solo pensato di costringerla a sposare subito il loro talento migliore. I benefici della stirpe di Xiao Moxian erano di gran lunga superiori a quelli che avrebbero potuto ottenere uccidendola e utilizzando il suo sangue.


Solo Tian Mingzi aveva pensato di usare Xiao Moxian per raffinare una pillola.


"Così stai dicendo... che l'Empireo Genesi Diabolica e l'Imperatore dei Mostri vorrebbero schierarsi con i saggi?" Chiese Lin Ming.


"Non lo so, e anche se lo sapessi non potrei cambiare la loro decisione."


Disse con sincerità Xiao Moxian.


"Capisco..." Rispose a bassa voce Lin Ming. Rimase in silenzio per molto tempo e poi disse con un'espressione seria: "Non posso farti tradire la tua gente. Allo stesso modo nemmeno io posso tradire la mia razza. Non a causa del sangue che scorre nelle mie vene, ma perché la mia famiglia, i miei amici, i miei maestri sono umani. Se l'umanità e i demoni diventassero davvero nemici, allora combatterò per la mia razza fino alla fine."


Lin Ming aveva ricevuto un'enorme grazia dall'Empirea Sogno Divino e aveva anche ricevuto l'eredità degli Empirei Primordius e di Sigillo Divino. Entrambi erano morti coraggiosamente per proteggere l'umanità e Lin Ming aveva la responsabilità di fare lo stesso. Come poteva tradire la razza umana?


"Se arrivasse davvero un giorno in cui tu ed io rappresentassimo le nostre razze e non avessimo altre alternative se non affrontarci, allora posso solo sperare che tu non ti trattenga."


Lin Ming fissò dritto negli occhi Xiao Moxian. Per un po' sembrava che lei stesse tremando.


La visuale della giovane si offuscò, sembrava che fosse persa nei suoi pensieri. Poi disse lentamente: "Capisco..."


In realtà sapeva già la risposta a questa domanda prima ancora di porla. Non doveva essere un genio per sapere come la pensava Lin Ming, se avesse risposto direttamente, non sarebbe stato il Lin Ming che conosceva.


Ma per qualche motivo, anche se lo sapeva già, rimuginò sulla questione e iniziò a sentirsi un peso sul cuore. Aveva fatto questa domanda solo perché non pensarci più e per convincersi a rinunciare a lui.


Rinunciare...


Xiao Moxian sentì uno strano dolore misterioso nel cuore.


Aveva la sensazione che l'Imperatore dei Mostri e suo nonno si fossero già alleati con la razza dei saggi. Questo perché il metodo per avanzare allo stadio di Vera Divinità era una tentazione troppo fatale!


Dopo che fossero usciti dalla Strada Asura, cosa li avrebbe aspettati? Lei e Lin Ming sarebbero andati entrambi per la loro strada e la prossima volta che si sarebbero visti sarebbero stati nemici mortali?


Mentre si immaginava questo risultato, Xiao Moxian sentì il cuore vuoto e le si mozzò il fiato.


Quando Lin Ming l'aveva salvata nelle Terre Desolate, nella Valle della Morte Tragica dove si erano tenuti per mano per sfuggire all'ondata di energia demoniaca, durante l'entrata nella Tomba delle Bestie Divine e quando erano capitati nella tomba di Bai Qi, avevano superato un pericolo dopo l'altro e Lin Ming aveva ucciso nemici decine di volte più forti di lui...


Ripensò a tutte queste peripezie e alla fine a come aveva sorretto Lin Ming, mentre era gravemente ferito e di come si erano scambiati energia, cercando di fare il loro meglio per uscire da questa situazione disperata...


Per un po' provò un amaro rimpianto.


Xiao Moxian non credeva che Lin Ming avrebbe tradito l'umanità. Allo stesso modo lei non avrebbe tradito la razza dei demoni.


Il loro rapporto non era destinato a finire bene.


Mentre Xiao Moxian era persa nei suoi pensieri, Lin Ming si sedette di fronte a lei, rimanendo in silenzio per tutto il tempo. Dopotutto non era il giovane che era in passato, inesperto riguardo al modo di pensare e ai sentimenti degli altri. Poteva capire cosa stava pensando Xiao Moxian.


E poteva solo rimanere in silenzio.


Certamente sperava che i mostri e i demoni non si sarebbero opposti all'umanità e che Xiao Moxian sarebbe rimasta al suo fianco, ma era un sogno egoista e poco pratico. Così Lin Ming non disse nulla.


"Continuiamo a coltivare. Spero che il tuo umore non ne sia stato influenzato."


Xiao Moxian guardò la perla dell'essenza primordiale di fronte a lei, sembrava che non si potesse concentrare affatto.


Lin Ming si accigliò e disse: "Non assorbire l'essenza della Perla Primordiale. Il tuo umore non è adatto a fare un avanzamento."


Progredire al Lord Divino realm era una questione estremamente importante. Molti praticanti di arti marziali avrebbero trascorso centinaia di anni a prepararsi per questo momento. Avrebbero condotto un lungo rituale, bruciando incenso, pregando e anche allora avrebbero rischiato di fallire, figuriamoci Xiao Moxian che era così scossa. Se avesse fallito, l'enorme quantità di energia nel suo corpo avrebbe perso il controllo, sconvolgendo la sua mente e danneggiando la sua coltivazione.


"No! Ce la posso fare!" Disse testardamente Xiao Moxian.


"Questo... va bene."


Lin Ming accettò. Se Xiao Moxian poteva arrivare a questo punto, naturalmente doveva avere un talento sbalorditivo. Non doveva essere inferiore a Lin Ming in quanto ad esperienza a coltivare, quindi non si sarebbe dovuto preoccupare per lei, avrebbe capito i suoi limiti.


Lin Ming rimosse l'incantesimo temporale che li copriva. Accelerare il tempo era funzionale per guarire le proprie ferite, ma non era possibile coltivare. Se Xiao Moxian avesse voluto avanzare allo stadio successivo, avrebbe dovuto avere ispirazioni riguardo alle leggi del mondo. Lin Ming invece puntava alle Nove Stelle del Palazzo del Dao, aveva bisogno che i Palazzi del Dao nel suo corpo corrispondessero con le nove stelle nello spazio. Era impossibile fare tutto questo in un incantesimo temporale.


Lin Ming formò decine di sigilli mentre faceva circolare l'energia del dao primordiale, estraendo la vitalità del sangue nella perla.


L'essenza si divise in due, come antichi pitoni, una parte serpeggiò verso Lin Ming e l'altra verso Xiao Moxian.


Queste due scie di energia avevano un aspetto feroce e la loro aura era formidabile. I loro corpi erano coperti di scaglie pieni di rune luminose. Non sembravano manifestazioni nate dalla vitalità del sangue, ma vere e proprie bestie feroci.


Mentre questi pitoni si avvicinavano a Lin Ming e a Xiao Moxian, i due sentirono una forza che traeva la loro vitalità del sangue, che sembrava voler uscire dai loro corpi.


In quel momento Xiao Moxian si era calmata, eliminando ogni distrazione e concentrandosi completamente ad avanzare di stadio.


Sentiva una forza brutale e selvaggia da questa essenza. Non sarebbe stato facile assorbirla. Se non fosse riuscita a domarla, sarebbe impazzita.


Poiu Lin Ming girò la mano, rivelando una pillola cristallina. Era la Pillola Celeste delle Nove Stelle!


In passato, appena prima che Lin Ming tornasse nel suo pianeta natale, aveva incontrato Tian Mingzi nel Grande Mondo di Genesi Diabolica. La sua presenza era dovuta a questa Pillola Celeste delle Nove Stelle, un medicinale la cui ricetta era stata perduta. Era un'antica pillola che un tempo veniva usata per aiutare gli umani ad avanzare allo stadio delle Nove Stelle del Palazzo del Dao, ma ora i suoi effetti erano diminuiti di molto.


Dopodiché Lin Ming aveva ottenuto la ricetta e l'Empirea Sogno Divino aveva radunato i materiali e l'aveva aiutato a raffinare la pillola. Ora finalmente poteva usarla.


Lin Ming inghiottì la Pillola Celeste delle Nove Stelle. Allo stesso tempo, il pitone d'essenza si precipitò nel suo corpo, portando un'aura selvaggia e tirannica, come se provenisse da un'era antica e primordiale.


Questa energia impattò sui meridiani di Lin Ming, pareva che volesse divampare nelle sue vene e distruggere il suo corpo!


Nell'Antico Abisso Demoniaco, Lin Ming e Mu Qianxue insieme avevano assorbito solo il 10% dell'essenza della perla. Ma ora Lin Ming stava dirigendo il 20% di questa energia nel suo corpo.


L'antico pitone iniziò a seminare devastazione per il suo corpo, ma in quel momento l'energia del Vero Drago si avventò su di essa con una forza soverchiante!


Data la sua vitalità del sangue, Lin Ming aveva soppresso l'essenza della perla. In quel momento tutta la sua energia si precipitò verso nove punti del suo corpo; sembrava che stesse formando delle perle di sangue!


Questi nove punti nel suo organismo parvero riecheggiare con un qualche potere strano e sconosciuto nel cielo. Lin Ming sentì la sua vista offuscarsi e un momento dopo si ritrovò in uno spazio nero come la pece.


C'erano solo nove stelle sopra di lui. Questi astri erano disposti in modo strano e illuminavano l'universo con il loro bagliore.


Quando la luce lo illuminò, Lin Ming sentì una trazione su tutto il corpo e i suoi pori e i suoi punti di agopuntura si aprirono automaticamente per divorare la luce dei nove astri. Mentre questa luce stellare entrava nel suo corpo; seguì un vasto fiume di forza che sembrava infinito!


Lin Ming sentì tutto il suo corpo trasformarsi, la sua forza stava aumentando rapidamente.


La prima volta che Lin Ming aveva visto le Nove Stelle del Palazzo del Dao era stato quando aveva assorbito la vitalità del sangue del cuore del grande imperatore nell'Antico Abisso Demoniaco. Poi, quando aveva assorbito l'essenza della perla aveva iniziato appena a creare un contatto con le Nove Stelle del Palazzo del Dao.


Allora Lin Ming aveva solo 34-35 anni. Ora ne aveva più di 30.


Durante questo periodo in cui aveva accumulato la sua forza, era rimasto bloccato ad un passo dalle Nove Stelle del Palazzo del Dao. Aveva raccolto ogni sorta di opportunità fortunata, tutto per questo avanzamento di livello!


Anche così, Lin Ming aveva solo il 10% di possibilità di farcela!


Se fosse riuscito a trascinare giù una delle stelle in questo vuoto oscuro e raffinarla per creare un Palazzo del Dao, allora sarebbe davvero arrivato allo stadio delle Nove Stelle!


Le nove stelle che stava vedendo non erano un'illusione. Al momento in effetti stavano brillando sopra Lin Ming e anche Xiao Moxian poteva vederle chiaramente.


"Le Nove Stelle del Palazzo del Dao, sono davvero le Nove Stelle del Palazzo del Dao!"


Gli occhi di Xiao Moxian brillarono. In quel momento non poteva continuare ad ammirarlo perché doveva completare il suo avanzamento. Tuttavia, che fosse perché le mancava l'energia necessaria o perché era di pessimo umore, era ancora rimasta ad un passo dall'avanzare al Lord Divino realm nonostante avesse domato l'essenza della Perla Primordiale.
                                


                                



