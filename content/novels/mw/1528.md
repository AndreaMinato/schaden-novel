---
weight: 1528
title: Capitolo 1528 – Diagramma del Dao Celeste
pubDate: 2025-12-15T08:37:10.393Z
tags:
    - mw
---


Se leggete Martial God Asura, potrebbe interessarvi leggere il nuovo annuncio che ho messo ad inizio capitolo <a href="https://www.novelleleggere.com/2020/04/24/capitolo-1236-altri-disordini/" target="_blank" rel="noopener noreferrer">https://www.novelleleggere.com/2020/04/24/capitolo-1236-altri-disordini/</a>


<em>Capitolo sponsorizzato, ringraziamo Kevin!
da editare
0 in coda, 0/5 donazione</em>
<em>-Schadenfreude</em>


Raffinare una stella era più facile a dirsi che a farsi. Lin Ming divorò costantemente la luce, radunando le forze. Il suo corpo mortale continuò a rafforzarsi. Nonostante non fosse arrivato allo stadio delle Nove Stelle, la sua forza era passata da 1 milione di jin a 2 milioni!


"Sono ancora troppo debole!"


Gli occhi di Lin Ming scintillarono come dei fulmini nell'oscurità. Formò altri sigilli con le mani, estraendo un altro antico pitone di vitalità del sangue dalla perla.


Questo pitone aveva un altro 20% dell'essenza. Ora Lin Ming aveva assimilato il 40% della perla. Unito alla potente vitalità del sangue nella pillola, il suo corpo immortale si gonfiò rapidamente, come se fosse sul punto di esplodere da un momento all'altro.


Le sue vene iniziarono a sporgere, simili a dei vermi. Fradicio di sudore, il suo corpo era arrivato al limite ed era sul punto di esplodere!


Lin Ming guardò verso l'alto, i suoi occhi brillanto si fissarono sulle nove stelle che fluttuavano nello spazio. Poi balzò verso l'alto!


Nove stelle. Tra di esse, sette erano incredibilmente brillanti, mentre due emanavano una luce fioca. Le prime corrispondevano ai sette Palazzi Brillanti e le altre due ai Palazzi Nascosti nel corpo umano.


Ora la stella a cui puntava Lin Ming era la più vicina! Il suo nome era Distruttore di Eserciti!


Distruttore di Eserciti. Significava che poteva vagare libera per il mondo, demolendo le formazioni dei soldati, inarrestabile!


La forza di Lin Ming arrivò al suo picco. Le Otto Porte Nascoste non potevano essere più aperte di così. Voleva trascinare giù a forza questa stella!


Grandi esperti potevano raccogliere le stelle e distruggere intere lune. Non erano favole, perché Lin Ming stava cercando di fare proprio questo!


In termini di fondamenta, Lin Ming sarebbe stato dieci o perfino cento volte superiori ai coltivatori della trasformazione del corpo di 3,6 miliardi di anni! Allora per Lin Ming sarebbe stato facilissimo farcela, ma ora doveva infrangere le regole del Dao Celeste!


Il Dao Celeste non permetteva l'esistenza delle Nove Stelle del Palazzo del Dao; questo aveva bloccato la sua coltivazione. Ma, da un altro punto di vista, avrebbe costretto Lin Ming a rinsaldare le sue fondamenta in un modo incredibile. Una volta che le avesse messe a frutto, allora sarebbe arrivato ad un livello tale da poter guardare con sdegno il resto del mondo!


Nel momento in cui Lin Ming si precipitò verso la stella, il vuoto attorno a lui tremò. Pareva che lo spazio-tempo stesso stesse collassando. Una forza terrificante si radunò!


Lin Ming mantenne l'allerta. Questo potere era davvero spaventoso, sembrava che potesse distruggere ogni cosa e stava chiaramente puntando verso di lui!


Le regole del Dao Celeste non permettevano di arrivare allo stadio delle Nove Stelle del Palazzo del Dao. Anche se le fondamenta di Lin Ming erano sconvolgenti, inevitabilmente il Dao Celeste avrebbe cercato di ostacolare il processo!


I motivi del Grande Dao comparirono lentamente nel vuoto, intrecciandosi fino a formare un diagramma che bloccava le nove stelle nel cielo.


"Sono le leggi del Dao Celeste che bloccano le Nove Stelle del Palazzo del Dao?"


Lin Ming guardò il diagramma nel cielo. Conteneva una forza terrificante. Non dubitava che, finché si fosse precipitato in avanti, sarebbe stato attaccato spietatamente!


Trasgredire le leggi del Dao Celeste avrebbe causato una tribolazione divina. Una volta che la tribolazione fosse arrivata, anche grandissimi geni potevano essere ridotti in cenere!


Lin Ming fece un respiro profondo e si diresse con decisione verso il diagramma. Doveva puntare il tutto per tutto perché non aveva alternative!


<em>Weng!</em>


I motivi del Grande Dao iniziarono a premere su Lin Ming, portando una grande aura inviolabile che guardava dall'alto il creato.


Lin Ming ruggì. Radunò tutte le sue forze e scagliò un pugno!


Nel vuoto oscuro, era proibito ogni tipo di energia a parte quella del sistema della trasformazione del corpo. Lin Ming poteva solo radunare più forze che poteva, sfruttando la potenza delle Otto Porte Nascoste per attaccare!


<em>Boom!</em>


Con un fragore tonante, il braccio di Lin Ming tremò, le sue ossa quasi si spaccarono e le sue dita si macchiarono di sangue.


I motivi del Grande Dao di fronte a lui si limitarono a tremare lievemente, senza dare nessun segno di fragilità.


Il diagramma del dao roteò lentamente, facendo pressione su Lin Ming mentre lo accerchiava. Questi motivi sembravano una macina terrificante che lo schiacciava!


Il vuoto si lacerò. Sotto questa pressione terrificante, anche il potente fisico di Lin Ming sembrava sul punto di spaccarsi. I suoi vasi sanguigni esplosero e il sangue schizzò dalle sue ferite.


Questa era la forza del Dao Celeste, completamente diverso dalle nove tribolazioni del metallo, del legno, dell'acqua, del fuoco, della terra, del vento, del fulmine, dello yin e dello yang che Lin Ming aveva sperimentato. Erano delle calamità, ma in quel momento erano le leggi stesse ad opprimerlo.


Queste leggi invisibili potevano diventare pesanti come stelle, capaci di ridurre in polvere ogni cosa.


Il corpo di Lin Ming emise dei forti scricchiolii. Non importava quanto fosse resistente il suo fisico, non poteva sopportare un'oppressione del genere.


Lin Ming strinse i pugni, i suoi occhi si iniettarono di sangue per lo sforzo. Nel momento in cui aveva deciso di avanzare allo stadio delle Nove Stelle del Palazzo del Dao, si era aspettato che fosse difficile, ma non credeva che sarebbe stato così assurdo.


"Ho sopravvalutato il mio 10% di possibilità di successo?"


Lin Ming era pieno di riluttanza. In passato l'Empireo Primordius aveva affrontato una tribolazione simile, ma allora possedeva la Perla Primordiale, un oggetto divino dal livello superiore per quanto riguardava la trasformazione del corpo. Contando su di essa per proteggere il suo corpo, si era potuto concentrare sul superamento della tribolazione.


Lin Ming doveva resistere alle leggi del Dao Celste disarmato!


Si poteva immaginare quanto fosse difficile!


<em>Bang!</em>


Lin Ming scagliò un altro pugno. I suoi vasi sanguigni esplosero, inzuppando i suoi abiti di sangue. Quasi fu ridotto a pezzi. E al di fuori di questo vuoto, il vero io di Lin Ming era in pessime condizioni.


In quel momento era pallido e tremante. Stava sanguinando dal naso, dagli occhi e dalle orecchie!


Le immagini delle nove stelle sopra la sua testa erano chiaramente visibili. Quando la vasta luce stellare era piovuta su di loro, il Palazzo di Primordius era svanito e i due si erano ritrovati in un cosmo sconfinato. Non erano più seduti sul letto di pietre del caos, ma su una galassia infinita.


"Lin Ming..."


A Xiao Moxian si strinse il cuore quando vide le sue condizioni. Sapeva già che avanzare allo stadio delle Nove Stelle del Palazzo del Dao era estremamente riscioso. Anche un guerriero potentissimo come l'Empireo Primordius aveva contato su un oggetto divino per farcela. Inoltre, quando era arrivato allo stadio delle Nove Stelle del Palazzo del Dao, aveva già coltivato per decine di migliaia di anni.


Lin Ming invece aveva contato solo sulla sua volontà ardente. A meno di 60 anni di coltivazione, stava tentando di avanzare allo stadio delle Nove Stelle del Palazzo del Dao. Si poteva immaginare quanti rischi avrebbe corso.


Anche Xiao Moxian impallidì. Non sapeva come aiutarlo. Nonostante l'enorme quantità di energia che era entrata nel suo mondo, non poteva fare altri progressi. Le mancava un qualche tipo di catalizzatore finale.


<em>Weng! Weng!</em>


Le leggi del Dao Celeste ruotarono. Lin Ming tremò. La sua forza era ancora di gran lunga insufficiente per rompere la barriera del Dao Celeste!


Lin Ming fece un respiro profondo, pieno di determinazione. Usando il Dao Primordiale, estrasse un terzo pitone di essenza!


Era un altro 20%. Combinato con le due volte precedenti, ne aveva assimilato il 60%!


Xiao Moxian fu colta dal panico quando lo vide.


Lin Ming era impazzito! Era già in condizioni così gravi, eppure voleva assorbire un altro 20% di essenza. Come avrebbe potuto raffinarla?
                                


                                



