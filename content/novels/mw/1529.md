---
weight: 15290
title: Capitolo 1529 – Essenza di Sangue Yin
pubDate: 2025-12-15T08:37:10.393Z
tags:
    - mw
---


Se leggete Martial God Asura, potrebbe interessarvi leggere il nuovo annuncio che ho messo ad inizio capitolo <a href="https://www.novelleleggere.com/2020/04/24/capitolo-1236-altri-disordini/" target="_blank" rel="noopener noreferrer">https://www.novelleleggere.com/2020/04/24/capitolo-1236-altri-disordini/</a>


<em>Capitolo sponsorizzato, ringraziamo Alfonso!
da editare
1 in coda, 0/5 donazione</em>
<em>-Schadenfreude</em>


L'essenza della Perla Primordiale aveva una natura estremamente violenta e tirannica. Senza una coltivazione sufficiente, assimilare troppa energia avrebbe fatto esplodere il proprio corpo. Sarebbe finito come un mortale che inghiottiva un lingotto d'oro; non sarebbe riuscito a digerirlo e il suo stomaco si sarebbe gonfiato finché non fosse morto.


La situazione di Lin Ming era già estremamente critica. In queste condizioni aveva inghiottito un altro 20% di essenza. Si poteva immaginare quanto il peso a cui sarebbe stato sottoposto.


Lin Ming ruggì in questo universo sconfinato. Con il supporto dell'essenza della perla, scagliò un pugno verso il diagramma! Dopo aver diretto l'ultimo 20% di essenza nel suo corpo, ormai si era tagliato ogni via di fuga. Poteva solo puntare il tutto per tutto su questo ultimo tentativo disperato!


Data la sua forza e le sue ferite, non avrebbe potuto assimilare tutta questa forza. Se non avesse potuto superare il diagramma, allora poteva solo aspettare che il suo corpo esplodesse!


<em>Boom!</em>


Lin Ming attaccò con tutte le sue forze, spaccandosi le nocche. Il diagramma del dao tremò con forza, ma non si ruppe comunque.


"Non è ancora sufficiente!"


Lin Ming si riempì di riluttanza. Anche se aveva corso un grave rischio divorando l'ultimo 20% di essenza, non poteva ancora distruggere il diagramma del dao.


Se avesse continuato così, allora tra non molto tempo il suo corpo sarebbe crollato e il suo mondo interno sarebbe esploso!


"Personificazione, scioglimento del secondo sigillo!"


Gridò Lin Ming. La personificazione della pietra dell'Embrione Spirituale che aveva ereditato dal tempio di bronzo aveva un totale di tre sigilli. Questi tre sigilli erano stati lasciati dal Maestro della Strada Asura e ogni sigillo era più arduo dell'ultimo.


L'ultimo sigillo era il più formidabile. Al momento Lin Ming non poteva scioglierlo, ma era capace di togliere i primi due.


Aveva sciolto il primo sigillo nel tempio di bronzo. Sfruttando la forza che era stata rilasciata, aveva espanso il suo mondo interno ad era avanzato al Lord Divino realm!


Data la comprensione di Lin Ming del Dao Celeste Asura, non era riuscito ancora a fondere sé stesso con la sua personificazione. Poteva solo sciogliere questo sigillo e trarre energia dalla sua personificazione.


<em>Bang!</em>


Quando Lin Ming sciolse il secondo sigillo ci fu un'esplosione potente quanto quella di 10.000 tuoni, sembrava che innumerevoli Bestie Divine avessero ruggito!


Una forza indescrivibile eruttò come un vulcano e lo inondò come uno tsunami. Questa forza fluì dalla personificazione e tutta la forza in più impatto direttamente su Lin Ming!


La personificazione di Lin Ming aveva già raggiunto uno stadio inconcepibile. Quando questo potere brutale eruttò in lui, la Pietra dell'Embrione Spirituale riuscì a sopportarlo. Il corpo originale di Lin Ming però era diverso. Mentre questa potenza investì il suo corpo, la sua pelle iniziò a crepitare.


Il motivo per cui Lin Ming stava evocando tutta la forza che aveva a disposizione era per rompere la barriera del diagramma del dao. Finché fosse riuscito a superarla, allora avrebbe potuto liberare la sua forza. Sarebbe riuscito ad avanzare allo stadio successivo e la sua potenza sarebbe aumentata rapidamente.


Tuttavia, se non fosse riuscito a rompere il diagramma, sarebbe accaduto al contrario. Lin Ming sarebbe morto a causa della soppressione del diagramma e del caos che aveva creato.


"Manuale del Tiranno Celeste – Cento Onde Continue!"


In questo vuoto nero, Lin Ming poteva solo usare la forza della trasformazione del corpo. Attaccò con il suo peso di 2 miliardi di jin. In quel momento la sua potenza aumentò di diverse volte, arrivando direttamente a 5 miliardi di jin!


Questa potenza terrificante impattò sul diagramma del dao, facendolo tremare violentemente!


L'energia si scatenò, squarciando il vuoto attorno. Finalmente apparì una fessura nel diagramma!


Vedendo questa fenditura, gli occhi di Lin Ming iniziarono a brillare. Era come un viaggiatore assetato nel deserto che aveva visto un'oasi!


Questa fessura era il suo ultimo raggio di speranza. Altrimenti, se avesse continuato così, il suo corpo mortale non sarebbe resistito per un altro bastoncino di incenso di tempo!


<em>Bang!</em>


Il pugno di Lin Ming impattò di nuovo sul diagramma e tutti i muscoli del suo braccio destro si spaccarono. Ignorando le sue condizioni, fece circolare l'energia secondo il Manuale del Tiranno Celeste. La fessura nel diagramma si allargò ulteriormente!


Lin Ming stava arrivando già al limite. Si morse la lingua, bruciando la sua essenza di sangue usando la Porta della Vita. Poi scagliò un altro pugno!


<em>Crack!</em>


Le sue ossa rilasciarono uno scricchiolio assordante mentre si rompevano. Lin Ming fece una smorfia di dolore. Le ossa nel suo braccio destro si erano completamente frantumate e la sua mano pendeva in una strana angolazione; non poteva più usarla!


"Dannazione!"


Per un momento le pupille di Lin Ming si rimpicciolirono. Mentre fissava il suo braccio destro rovinato, il suo corpo tremò.


La fessura nel diagramma del dao iniziò a rigenerarsi lentamente!


Anche se uno avesse usato una forza assoluta per lacerare un diagramma del dao, le fratture si sarebbero rigenerate lentamente.


Ancora un poco!


Lin Ming strinse i denti, pieno di furia. Gli rimaneva ancora un braccio, ma sarebbe riuscito a scagliare un massimo di tre pugni. Sarebbe stato impossibile per lui avanzare allo stadio delle nove stelle del diagramma.


"Il cielo mi ucciderà?"


Lin Ming era pieno di riluttanza! Aveva meno di 60 anni e aveva percorso la strada delle arti marziali per appena più di 40 anni. Aveva superato molte grandi tempeste, sofferto molte tribolazioni, sconfitto innumerevoli individui straordinari ed era sopravvissuto ad innumerevoli situazioni letali per arrivare fin qui. Era arrivato al picco della sua generazione!


Come poteva essere disposto a perire così?


Anche se era indebolito, in quel momento una forza selvaggia imperversò nel suo corpo, attaccando i suoi meridiani!


Era l'essenza della Perla Primordiale e la forza della pietra dell'Embrione Spirituale. Erano delle energie estremamente yang. Erano come due vulcani che eruttavano contemporaneamente nel suo corpo!


Queste due forze non erano disposte a sottomettersi e, date le condizioni di Lin Ming, non poteva domarle. Continuarono a seminare distruzione nel suo corpo, usandolo come campo di battaglia. Se non fosse riuscito a sopprimerle, allora sarebbe stato fatto a pezzi.


"Il Dao Celeste non mi tollera. Alla fine non riuscirò a superare la sua tribolazione?"


Le due energie yang divennero sempre più selvagge, scontrandosi più e più volte, completamente selvagge. Lin Ming strinse i denti, le sue unghie scavarono in profondità nel suo palmo. In queste condizioni, voler stabilizzare queste due forze era completamente impossibile.


Le sue condizioni peggiorarono sempre di più. Le cavità dei suoi occhi iniziarono a spaccarsi e a perdere sangue.


In quel momento poteva sentire la morte che si avvicinava. In tutta la sua vita aveva provato questa sensazione solo una volta, quando aveva superato il nono stadio della Distruzione e aveva dovuto affrontare nove tribolazioni.


Quando Lin Ming fu sul punto di collassare ed esplodere, sentì un'energia yin entrare nel suo fisico. Questa forza fu come il flusso di una sorgente che rivitalizzò il suo corpo.


"Questo è..."


Lin Ming sussultò. Poteva sentire questa forza delicata fluire tra l'energia yang, calmandole.


Nonostante questa forza fosse lontana dall'essere alla pari con le due energie yang, era incredibilmente pura. Gli attributi tenui e calmanti di questa forza riuscì a stabilizzare le sue condizioni, mantenendo un equilibrio yin e yang.


"È Xiao Moxian..."


Si rese conto Lin Ming. In quel momento la sola che poteva rilasciare una vitalità così pura e delicata era lei.


Da essa Lin Ming poteva sentire la ricca energia del sangue di fenice. Nonostante fosse limpida come l'acqua, aveva anche l'aura di una fiamma.


Ma ciò che lo sorprese era che questa forza era completamente diversa da quella che aveva sentito quando si erano tenuti per mano. Non solo Xiao Moxian stava mandando la sua energia del sangue della Vera Fenice, ma anche una strana forza vitale.


"Essenza di sangue della fenice?!"


Lin Ming sussultò. Riemerse dal vuoto in cui stava tentando di avanzare allo stadio delle Nove Stelle del Palazzo del Dao e aprì gli occhi.


In quel momento il Palazzo di Primordius era avvolto completamente dalla luce divina delle nove stelle. Lin Ming e Xiao Moxian erano in questo mondo sconfinato e luminoso. Lo stava tenendo per mano, le sue labbra rosso brillanti erano aperte mentre un flusso di ricca energia del sangue stava fluttuando dalla sua bocca verso Lin Ming.


Questa vitalità del sangue assunse la forma di fenici a mezz'aria. Era uno spettacolo splendido e incantevole, rilasciando delle grida melodiose.


Questa era l'energia del sangue primaria di Xiao Moxian e anche la sua essenza di sangue della Vera Fenice!


In passato, si poteva capire quanto era preziosa l'essenza di sangue della fenice da quanto il clan dell'Antica Fenice ne faceva tesoro. E l'essenza di sangue che il clan della Fenice aveva estratto proveniva dal cadavere di una fenice, estratta usando una tecnica segreta. L'essenza di sangue era stata preservata per innumerevoli anni ed era di gran lunga inferiore a quella di Xiao Moxian in termini di purezza; la sua essenza di sangue della fenice era piena di vita!


Inoltre, l'essenza di sangue del clan dell'Antica Fenice proveniva dal corpo di una fenice che era lungo migliaia di chilometri. Quel corpo conteneva una quantità terrificante di essenza di sangue, così come poteva una sola goccia di esso essere paragonato a quella concentrata di Xiao Moxian?


Una fenice che aveva superato i nove stadi del nirvana poteva bruciare l'essenza di sangue all'infinito senza danneggiare la sua forza vitale. Ma se avesse dato la sua essenza di sangue agli altri, l'avrebbe persa permanentemente, sarebbe stato estremamente difficile recuperarla!


Si poteva dire che fosse il tesoro più prezioso per Xiao Moxian. Era ciò che innumerevoli individui cercavano di ottenere catturandola!


Ma ora Xiao Moxian stava dando direttamente questa essenza per aiutare Lin Ming a stabilizzare due violente energie yang.


"Ji Xian'er!"


Gridò con ansia Lin Ming. Se Xiao Moxian gli avesse dato la sua essenza di sangue, allora non solo avrebbe influenzato la sua coltivazione, ma anche la durata della sua vita e il suo futuro!


Xiao Moxian aprì gli occhi. Le sue pupille erano cupe come il fondo di un lago, fredde come un iceberg.


"Perché lo stai facendo? È un favore troppo grande." Lin Ming non poteva prendersi questa responsabilità. "Se mi darai la tua essenza di sangue più preziosa, anche se avanzassi allo stadio delle Nove Stelle del Palazzo del Dao, danneggerebbe comunque la tua fonte vitale e la tua coltivazione permanentemente. Come posso accettarlo?"


L'essenza di sangue di Xiao Moxian era importantissima.


Un praticante di arti marziali dalla coltivazione più debole poteva recuperare la sua essenza di sangue senza molte difficoltà. Ma quella di qualcuno come Xiao Moxian era al più alto livello in tutto il Regno Divino. Una volta che l'avesse persa, allora recuperarla sarebbe stato incredibilmente difficile, un viaggio pieno di innumerevoli difficoltà.


Xiao Moxian sospirò lievemente: "Potremmo morire entrambi qui. Se non avanzerai allo stadio delle Nove Stelle del Palazzo del Dao, credi che sopravviverei comunque?"


Poi sembrò ricordarsi di qualcosa e disse piano: "In futuro non saremo nemici mortali? Se ti darò la mia essenza di sangue e rinunciassi alla mia stirpe, allora mio nonno e l'Imperatore dei Mostri non avranno più bisogno che diventi la futura sovrana delle loro due razze. Allora ti risparmierò il problema di dover combattere contro di me. Non è meraviglioso?"
                                


                                



