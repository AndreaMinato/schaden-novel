---
weight: 15300
title: Capitolo 1530 – Il mio sangue ti marchierà per sempre
pubDate: 2025-12-15T08:37:10.393Z
tags:
    - mw
---


Se leggete Martial God Asura, potrebbe interessarvi leggere il nuovo annuncio che ho messo ad inizio capitolo <a href="https://www.novelleleggere.com/2020/04/24/capitolo-1236-altri-disordini/" target="_blank" rel="noopener noreferrer">https://www.novelleleggere.com/2020/04/24/capitolo-1236-altri-disordini/</a>


<em>Capitolo sponsorizzato, ringraziamo Alfonso!
da editare
0 in coda, 0/5 donazione</em>
<em>-Schadenfreude</em>


Sentendo le parole di Xiao Moxian, Lin Ming rimase stordito. Non sapeva come rispondere.


Nemmeno Xiao Moxian non sapeva perché aveva detto delle parole così strane che non avrebbero reso scontento solo Lin Ming, ma anche lei stessa. Sembrava che volesse sfogare tutta la sua amarezza e il suo risentimento.


Sorrise con fare di scusa e disse: "Alcune questioni sono troppo problematiche. Parlarne imprudentemente potrebbe influenzare il tuo umore e impedirti di avanzare di stadio."


Lin Ming rimase in silenzio per un momento. Sentì un dolore particolare al cuore, qualcosa che aveva difficoltà ad affrontare. Alla fine disse: "Mi dispiace, lo so."


"Non lo sai." Xiao Moxian scosse la testa, guardandolo con sincerità, i suoi occhi sembravano brillare con una strana luce cristallina. "Non sai... quanto ero spaventata quando sono entrata nella Valle della Morte Tragica. Per natura preferisco un'atmosfera vivace e il divertimento, e ciò che non posso sopportare è sopratutto la solitudine e l'oscurità eterna. Volevo davvero uscire da lì. Pensavo che sarei impazzita se fossi rimasta lì per secoli."


"Ma dopo, è accaduto qualcosa di inaspettato... quei nove anni non sono stati così spaventosi come pensavo. Da quando sono nata ho visto numerose terre spirituali incredibilmente belle. Ho visto montagne celesti e campi paradisiaci sconfinati... eppure non importa quanto provi a ricordarli, mi sono indifferenti; mentre non mi dimenticherò mai dei nove anni che ho trascorso nella Valle della Morte Tragica ad affrontare l'oscurità eterna e pila di ossa, non me ne dimenticherò mai. Ho avuto qualcuno su cui contare in quell'oscurità profonda... qualcosa che ricorderò per tutta la vita."


Xiao Moxian rise all'improvviso. Finalmente stava dicendo le parole che non sapeva come esprimere. Le sarebbe bastato sfogarsi, senza preoccuparsi di cosa sarebbe successo e di come Lin Ming avrebbe reagito.


"A volte ho perfino pensato che non sarebbe stato male se non ce ne fossimo mai andati da lì. Almeno non avrei dovuto pensare a come saremmo diventati nemici in futuro, né avrei dovuto preoccuparmi di così tanti problemi... naturalmente sapevo che non avresti mai accettato di rimanere lì."


Lin Ming rimase scioccato per molto tempo. Teneva ancora per mano Xiao Moxian. Il suo tocco morbido gli dava una sensazione di gentilezza indescrivibile, come un pezzo di pura giada immerso in un flusso d'acqua.


In quel momento Lin Ming sentì il peso di un'intensa emozione che non sapeva come affrontare.


"Mi dispiace..." Disse alla fine Lin Ming dopo un lungo periodo di silenzio.


Tuttavia Xiao Moxian rise in risposta, mostrando un sorriso brillante e spensierato come i fiori di primavera. "Non c'è nulla di cui scusarsi. Sei stato tu a salvarmi la vita e non rimpiangerò mai di essere entrata nella Valle della Morte Tragica con te. Non rimpiango nemmeno di averti dato il mio sangue primario. In futuro, se ci rincontreremo, il mio sangue fluirà per sempre nel tuo corpo, marchiandoti e accompagnandoti per il resto della vita. Puoi provarci quanto vuoi, ma non riuscirai mai ad allontanarmi."


Xiao Moxian sembrò ridere ancora più contenta. Gli angoli della sua bocca si sollevarono, rivelando due  graziosi canini.


Lin Ming rimase stordito per un po'.


"Ora vai e avanza allo stadio delle Nove Stelle del Palazzo del Dao se vuoi. Non voglio morire qui."


Disse con tono serio Xiao Moxian, prendendogli il viso tra le mani. Lin Ming la guardò silenziosamente negli occhi e annuì con solennità.


Questa era una promessa per lei e anche per sé stesso.


Non poteva affrontare i sentimenti di Xiao Moxian. Tutto ciò che poteva fare ora era evocare tutte le sue forze e avanzare di stadio.


L'energia nel suo corpo era stata domata dall'essenza di sangue di Xiao Moxian e stava iniziando a stabilizzarsi lentamente. In questo stato, anche i meridiani e i vasi sanguigni di Lin Ming distrutti dal violento flusso di energia iniziarono a guarire. Era l'effetto dell'armonia yin yang.


Lin Ming chiuse gli occhi, tornando di nuovo nel vuoto sconfinato. Affrontò le sette stelle brillanti e le due più dalla luce più tenue.


Poteva sentire delle fiamme bruciare nel suo cuore. Il sangue e la carne della sua mano destra si stavano rigenerando e i canali dei meridiani stavano ricrescendo.


Gridò e sfrecciò verso il cielo. Le Otto Porte Nascoste si aprirono. Dietro Lin Ming apparì l'immagine di un Vero Drago che ruggiva!


Manuale del Tiranno Celeste – Cento Onde Continue!


<em>Bang!</em>


Il vuoto collassò sotto il peso del colpo di Lin Ming. I motivi del Dao Celeste che formavano il diagramma furono scossi dall'attacco e iniziarono a crepitare.


Lo sguardo di Lin Ming si illuminò. Ruggì di nuovo e colpì nello stesso punto.


<em>Bang! Bang! Bang! Bang!</em>


Lin Ming scagliò diversi pugni. Il sangue schizzò dalla pelle delle sue mani in modo allarmante!


Senza preoccuparsi del violento flusso di energia del suo corpo; continuò a scuotere sempre di più il diagramma del dao!


Le leggi del Dao Celeste sembrarono infuriarsi, i motivi del Grande Dao si radunarono, convergendo verso Lin Ming e schiacciandolo!


<em>Krik krik krack!</em>


Le ossa di Lin Ming crepitarono in modo esplosivo. Il sangue fresco schizzò, tingendo il suo corpo di rosso.


Tuttavia Lin Ming non ci badò. Continuò ad attaccare!


La fessura nel diagramma del dao si allargò sempre di più, ogni attacco danneggiava il corpo di Lin Ming.


Gli occhi di Lin Ming erano iniettati di sangue mentre urlava a squarcia gola: "Ancora un poco, un poco!"


Ma in quel momento sentì il cielo attorno a lui tremare. Il mondo intero sembrò sussultare e l'energia Origin si agitò!


"Cosa?!"


Questo cambiamento improvviso scioccò Lin Ming. Questa forza non proveniva dalle leggi del Dao Celeste, ma da una forza esterna!


Lin Ming si raggelò ed ebbe un pessimo presentimento.


Poi una voce folle riecheggiò: "Lin Ming, vuoi avanzare allo stadio delle Nove Stelle?! Vuoi sfidare le leggi del Dao Celeste?! Continua a sognare! Ma non importa quanto sono disperate le tue condizioni, non ti permetterò minimamente di avere successo. Creerò una grande Formazione del Vuoto attorno a te, separandoti dalla luce di quelle nove stelle che cerchi pateticamente di raggiungere! Voglio che il tuo corpo collassi e che la tua coltivazione regredisca! Ahahahah!"


Era Tian Mingzi!


...


Al di fuori del Palazzo di Primordius, il Grande Re del Mondo stava ancora lottando con i soldati spettrali. All'inizio aveva pensato che avrebbe impiegato diverse ore per combattere lentamente contro i nemici e preservare le sue forze, sconfiggendo i nemici pagando il minor prezzo possibile.


Dopodiché avrebbe creato un incantesimo per sigillare l'uscita della tomba di Bai Qi. Una volta fatto questo, avrebbe potuto meditare e ritornare al picco delle sue condizioni, per poi iniziare a raffinare il Palazzo di Primordius.


Questo era il metodo più sicuro ed efficace. Finché fosse riuscito a riprendersi, allora Lin Ming sarebbe stato spacciato.


Tuttavia, durante lo scontro, Tian Mingzi vide svanire lo spazio sopra il Palazzo di Primordius, rivelando un vuoto sconfinato. E al picco di esso c'erano nove stelle!


Dopo essere rimasto sbalordito per un breve momento, capì subito che era un fenomeno causato dalle Nove Stelle del Palazzo del Dao!


Le Nove Stelle del Palazzo del Dao erano un'esclusiva del sistema della trasformazione del corpo della razza umana. Quella dei saggi e dei demoni usavano metodi diversi. 3,6 miliardi di anni fa, i praticanti di arti marziali che erano arrivati al picco delle Nove Stelle del Dao non erano inferiori ai coltivatori che radunavano l'essenza.


Ma ora, a causa di qualche cambiamento sconosciuto nelle leggi del Dao Celeste, le Nove Stelle del Palazzo del Dao erano diventate un obiettivo impossibile da raggiungere. Una volta che uno fosse riuscito a raggiungerle però avrebbe ottenuto una forza ancora più terrificante. Chissà cosa sarebbe successo se Lin Ming ci fosse riuscito.


Anche se Tian Mingzi non credeva che Lin Ming potesse farcela, non voleva dargli nemmeno la più piccola possibilità di riuscirci. Attaccò subito i soldati spettrali, cercando di distruggerli il prima possibile. Una volta che l'avesse fatto, avrebbe potuto interferire con il tentativo di avanzare di stadio di Lin Ming!


In quel momento Tian Mingzi era fradicio di sangue. La sua spalla e il suo basso addome erano stati trafitti da due lance e stavano sanguinando. Il suo corpo era ricoperto di ferite terrificanti e la sua spina dorsale era stata quasi spezzata a metà. Il suo braccio sinistro era stato tagliato, ma era stato riattaccato usando una tecnica arcana.


Tian Mingzi aveva pagato un caro prezzo per distruggere la formazione dei soldati spettrali.


Non aveva il tempo di guarire le sue ferite. Dopo aver inghiottito frettolosamente alcune pillole, tirò fuori un disco di formazioni dal suo anello spaziale e lo scagliò in aria. Creò numerosi sigilli, ma visto che la sua mano sinistra era stata tagliata, i suoi vasi sanguigni si dovevano ancora rigenerare e i suoi movimenti non erano accurati come prima. Era più lento rispetto a prima.


<em>Woosh! Woosh! Woosh!</em>


Il disco delle formazioni roteò, schizzando luce nera che coprì il Palazzo di Primordius, tagliando la connessione di energia tra di esso e il mondo esterno!


Tian Mingzi entrò nello spazio vuoto. Brandendo la sua spada nera, sussurrò con fare inquietante: "Sangue che ribolle, diventa un'ossessione, forza indomabile del Dao Celeste, segui la mia spada! Distruggi!"


Per un po' l'intero Palazzo di Primordius fu avvolto da una vasta luce demoniaca!


La luce di spada era stata bloccata dal Palazzo di Primordius, ma alcune illusioni sembravano penetrarlo.


"Ahaha! Lin Ming, vuoi avanzare di stadio in mia presenza? In passato ho annientato le Terre Sacre Qianyu quando ero ancora un discepolo principale! Il vecchio capo delle Terre Sacre Qianyu era un Grande Re del Mondo e allora io ero appena diventato un Re del Mondo. È stato proprio in quel momento che ha cercato di avanzare di stadio imprudentemente che ho usato la mia arte demoniaca per destare i suoi demoni del cuore. Non solo ha fallito, ma la sua coltivazione è rimasta gravemente danneggiata! Poi l'ho ucciso! Anche un Grande Re del Mondo è morto per mano mia, figuriamoci qualcuno come te!"


"Tutti hanno demoni del cuore, e più è potente un guerriero e più sono formidabili i suoi demoni del cuore. Quando un coltivatore avanza di stadio, deve affrontare i suoi demoni del cuore, è inevitabile. È anche il momento in cui sarà più debole. E non solo stai cercando di avanzare di stadio, ma stai anche sfidando la volontà del cielo per farlo, e per questo dovrai affrontare anche una tribolazione divina! Arrenditi e basta!"


Tian Mingzi rise selvaggiamente. La sua voce era come un incantesimo demoniaco che attaccò il Palazzo di Primordius!


La formazione del Palazzo di Primordius aveva bloccato la luce di spada di Tian Mingzi, ma parte dell'energia era comunque entrata.


Nonostante il palazzo fosse un grandissimo tesoro, non poteva isolare ogni tipo di energia, altrimenti la luce delle Nove Stelle del Palazzo del Dao non sarebbe riuscita a passare attraverso la sua formazione.


La luce di spada di Tian Mingzi era stata bloccata facilmente, ma la strana tecnica dei demoni del cuore era riuscita a passare.


Per un po', Lin Ming sentì illusioni assalire sempre di più la sua mente. Il diagramma delle nove stelle che era stato quasi lacerato sembrava molto più lontano.


"Dannazione!" Lin Ming si incupì, il suo battito cardiaco accelerò.
                                


                                



