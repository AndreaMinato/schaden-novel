---
weight: 15310
title: Capitolo 1531 – Spazio Cremisi
pubDate: 2025-12-15T08:37:10.393Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


Lin Ming stava sfidando la volontà del cielo. Rompere le catene del Dao Celeste era indescrivibilmente difficile. Anche se le sue fondamenta erano arrivate ad un livello spaventoso, aveva comunque un 10% di possibilità di riuscirci. Alla fine aveva dovuto comunque contare sull'essenza di sangue della fenice per avere qualche speranza di successo.


Non poteva tollerare nessuna interferenza in una situazione del genere.


E Tian Mingzi stava facendo di tutto per impedirgli di farcela. Non avrebbe esitato nemmeno se avesse dovuto danneggiare la sua vitalità del sangue e il suo futuro!


"Lin Ming, sei troppo difficile da uccidere. Avere un nemico come te è una sfida per il mio destino, il rischio più grande! Farò di tutto per ucciderti, oggi morirai!"


Fin dai tempi antichi, le persone che osavano opporsi ad individui dal destino ordinario avrebbero dovuto affrontare enormi pericoli. Figuriamoci nel mondo dei praticanti di arti marziali, anche tra i mortali gli imperatori che avevano fondato dei regni avrebbero dovuto sfuggire a numerosi tentativi di assassinio. E alla fine tutti gli assassini avrebbero fallito!


Tian Mingzi farneticava come un pazzo. Non solo stava usando la tecnica dei demoni del cuore, ma stava anche attaccando il Palazzo di Primordius, facendolo tremare!


A causa dei tremori, l'energia attorno a Lin Ming divenne caotica. Insieme alle illusioni spettrali, Lin Ming trovò ancora più difficile avanzare di stadio.


"Ah!"


I suoi occhi erano rossi per la rabbia. Ruggì e attaccò. Distrusse sciami di illusioni, ma quando il suo colpo raggiunse il diagramma delle nove stelle del dao ormai si era indebolito. Alla fine danneggiò solo una parte piccolissima della barriera, la sua forza non era nemmeno degna di essere menzionato.


Non solo, ma il diagramma si rigenerò lentamente. Se Lin Ming non avesse potuto distruggerlo, allora sarebbe stato sconfitto!


Se avesse fallito, allora Lin Ming e Xiao Moxian sarebbero morti!


"Lin Ming!"


Xiao Moxian si riempì d'ansia. Continuò a tenerlo per mano e, visto che aveva consumato la sua vitalità del sangue primaria, il suo viso era pallido e sembrava malata.


Strinse i denti e aprì le labbra per passare altra essenza di sangue della fenice a Lin Ming.


Le braccia morbide di Xiao Moxian erano deboli, come se stesse per cadere tra le braccia di Lin Ming da un momento all'altro.


Nel vuoto oscuro, Lin Ming si preoccupò. Xiao Moxian aveva già usato una grande quantità di essenza di sangue, se ne avesse usata ancora, allora avrebbe causato dei danni inconcepibili!


"Ji Xian'er, non passarmi altra energia!"


Gridò Lin Ming, ma Xiao Moxian non si fermò. Lin Ming divenne ancora più ansioso: "Anche se mi passi la tua essenza di sangue, permetterà solo alle due energie yang nel mio corpo di entrare in armonia con lo yin, ma non posso fonderle. Con Tian Mingzi a disturbarmi, non potrò avanzare allo stadio delle Nove Stelle del Palazzo del Dao!"


Lin Ming era pieno di impazienza e aveva gli occhi spalancati. Aveva troppe responsabilità al momento, eppure non poteva rispettare la sua promessa.


Odiava sé stesso. Non voleva che finisse così!


"Spaccati!"


Ruggì Lin Ming, il suo intero corpo rilasciò un crepitio esplosivo. Bruciò l'essenza di sangue della Porta della Vita senza badare alle conseguenze per scambiarla per una forza che poteva controllare a stento. I meridiani nel suo corpo iniziarono a spaccarsi.


Manuale del Tiranno Celeste – Cento Onde Continue!


Lin Ming scagliò un pugno usando tutta la forza che poteva. Il suo colpo impattò sulle illusioni e sul diagramma del dao, creando una fessura scioccante!


Tuttavia, mentre Lin Ming attaccava, poteva sentire una quantità infinita di fantasmi e illusioni circondarlo, attaccando la sua determinazione! Più era feroce il suo attacco, più energia rilasciava e più si emozionava, e più sarebbe stato facile subìre un contrattacco dei suoi demoni del cuore.


<em>Puff!</em>


Lin Ming sputò una boccata di sangue. La sua vista si offuscò e fu scaraventato all'indietro.


<em>Crack! Crack!</em>


L'illusione delle nove stelle si frantumò e la coscienza di Lin Ming fu respinta nel vuoto sconfinato. Il suo avanzamento era già sull'orlo del fallimento!


Al di fuori del Palazzo di Primordius, anche Tian Mingzi se ne era reso conto e sorrise con fare diabolico.


Nonostante non potesse vedere cosa stava accadendo nel palazzo, poteva dedurre cos'era successo visto che la luce delle stelle si era attenuata.


"Quasi venti anni di odio saranno portati a frutto oggi!"


Tian Mingzi si forzò e si morse la lingua, usando un po' di essenza di sangue. Si bagnò le dita con il sangue e iniziò a disegnare un simbolo scarlatto a mezz'aria!


Maledizione del Demone del Cuore!


<em>Peng!</em>


Mentre il sigillo impattò sulla formazione, Lin Ming tremò come se fosse stato colpito e iniziò a cadere.


"Lin Ming!</em>


Xiao Moxian si sentì stringere il cuore. Sporse le braccia e lo trasse a sé.


L'abito di Xiao Moxian si macchiò di sangue. Lin Ming si sentì come se fosse caduto in un bagno caldo di incenso fragrante, tutto ciò che poteva sentire era il profumo vergine di una bellezza.


Aprì gli occhi. ciò che vide fu il viso pallido di Xiao Moxian e i suoi occhi erano pieni di lacrime.


Xiao Moxian strinse forte Lin Ming. In quel momento sembrava che esistessero solo loro due in questo mondo. Nei loro ultimi momenti, potevano ancora contare l'uno sull'altro.


"Se morissimo qui, lo rimpiangerai?" Chiese Xiao Moxian, le sue labbra si erano avvicinate all'orecchio di Lin Ming.


Lo sguardo di Lin Ming rivelò un raro momento di gentilezza e scosse piano la testa.


Sembrava che il mondo attorno a loro si fosse ammutolito.


Xiao Moxian gridò all'improvviso, le lacrime le stavano rigando il viso: "Morire non sembra così spaventoso quando c'è qualcuno ad accompagnarti. Ma non voglio che tu muoia. Ti darò tutta me stessa... e quando avanzerai allo stadio del Palazzo delle Nove Stelle e scapperai da qui, vivrai per miliardi di anni e il mio sangue ti seguirà per sempre!"


Disse con determinazione Xiao Moxian. Gli prese il viso tra le mani e si piegò su di lui, baciandolo.


Le due paia di labbra calde si toccarono portando con loro il sapore del sangue.


In un istante, il tempo sembrò fermarsi. Lin Ming e Xiao Moxian si abbracciarono nello sconfinato cielo stellato, incantevoli fiori rosso cupo sembrarono fiorire attorno.


Questo momento incantevole inebriò Lin Ming. Tuttavia presto si risvegliò da questo stato e scoprì che Xiao Moxian stava riversando tutta la sua essenza di sangue attraverso questo bacio, come se volesse passare tutto il suo sangue!


Una volta che l'avesse fatto, sarebbe morta!


"Tu..."


Lin Ming cercò di respingerla, ma lei non lo lasciò, non importava quanto si dimenasse.


"No... non farlo!"


Lin Ming trasmise con difficoltà una trasmissione del suono. "Anche se tu mi dessi tutta la tua essenza di sangue... non potrei fondermi con essa così presto... e per portare armonia nelle due energie yang, la vitalità che mi hai passato prima è più che sufficiente!"


Anche se Xiao Moxian avesse riversato tutta la sua essenza di sangue della fenice in Lin Ming, non sarebbe riuscito comunque ad assorbirla direttamente. Quando Lin Ming aveva assorbito il midollo dell'osso di un Drago Azzurro, aveva impiegato molte delle sue energie per farlo. Nonostante la sua coltivazione ora fosse di gran lunga superiore, l'essenza di sangue di Xiao Moxian era centinaia e migliaia di volte più pura della forza del Drago Azzurro in lui.


"Non puoi fonderla? Allora mi fonderò io con te!"


Il bacio di Xiao Moxian divenne sempre più intenso. Il suo corpo sembrò sciogliersi in quello di Lin Ming, unendosi con lui.


Mentre la vitalità del sangue continuava a fluire in lui, Lin Ming si agitò sempre di più. Cercò di spingere via Xiao Moxian, ma nel caos e nella confusione del momento, toccò qualcosa di morbido.


Guardando giù, vide che aveva premuto una mano sul seno di Xiao Moxian.


In quel momento Xiao Moxian gemette e tremò. Ebbe l'impulso di ritirarsi, ma il suo corpo si rilassò istintivamente, cadendo su Lin Ming, come se non le fosse più rimasta forza.


Il suo viso era acceso come il bagliore di un tramonto. Le sue mani si intrecciarono come serpenti, avvolgendo il collo di Lin Ming mentre lo baciava con passione. La sua piccola lingua si agitò, succhiando quella di Lin Ming.


In quel momento, una forza indescrivibile passò attraverso le sue labbra e si diffuse nel corpo di Lin Ming. Questa forza era diversa dall'essenza di sangue della fenice, ma il suo grado di purezza non era inferiore ad essa. E, aspetto più importante, questa forza si stava fondendo insieme a Lin Ming. I loro corpi sembravano sciogliersi. Questa era l'energia primordiale yin di Xiao Moxian. Quando la offrì senza riserva, la sua aura riuscì facilmente a fondersi con quella di Lin Ming.


Per un po' Lin Ming fu travolto dai suoi sentimenti. Il suo cuore si riempì di desiderio. Voleva premere Xiao Moxian sotto di sé e fare l'amore con lei!


Era una donna perfetta e aveva una gentilezza indescrivibile e una mente acuta. Anche se l'obiettivo di Lin Ming era di perseguire il picco delle arti marziali ed era arrivato al punto di avere una mente limpida come l'acqua, era comunque impossibile per lui calmare queste sensazioni.


Tuttavia Lin Ming era ancora un po' lucido. Era ben consapevole delle sue responsabilità. Le razze dei demoni e dei mostri non avrebbero mai approvato la loro unione e ci sarebbero stati gravi conseguenze se avesse preso il suo yin primordiale.


Il futuro... era un'incognita. Soddisfare i desideri di oggi, forse avrebbe causato conseguenze dolorose in futuro.


"Sono sposato..." Disse Lin Ming con difficoltà.


"E allora?" Xiao Moxian sussultò. Si separò lentamente dalle labbra calde di Lin Ming. A poca distanza dal suo viso, lo fissò con uno sguardo puro e inviolabile.


Lin Ming non sapeva come rispondere.


"Non mi aspetto di poter stare al tuo fianco, né posso sperarlo. Voglio solo baciarti e darti tutta me stessa. Non è qualcosa che desideri?"


La voce di Xiao Moxian tremò mentre parlava. Le lacrime nei suoi occhi brillarono come delle stelle e caddero sul viso di Lin Ming, disperdendosi come cristalli infranti.


Lin Ming rimase stordito.
                                


                                



