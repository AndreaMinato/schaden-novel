---
weight: 15350
title: Capitolo 1535 – Raffinare una stella
pubDate: 2025-12-15T08:37:10.394Z
tags:
    - mw
---


<em>Capitolo regolare,
da editare
0 in coda, 0/5 donazione</em>
<em>-Schadenfreude</em>


Le stelle che si erano manifestate erano diverse da quelle normali.


Le stelle vere erano enormi palle di fuoco, come il sole nel cielo; il loro volume era inimmaginabile. Perfino un Empireo o una Vera Divinità avrebbero trovato impossibile raffinare un oggetto così grande. Quando si diceva che un praticante di arti marziali potesse spostare un astro celeste, era a patto che il pianeta non fosse troppo grande. Spostare qualcosa di enorme come una stella era semplicemente impossibile.


Le Nove Stelle del Palazzo del Dao erano formate dalle loro leggi del dao celeste corrispondenti. Ogni umano che le coltivava aveva nove stelle a lui corrispondenti, ma dopo la grande calamità di 3,6 miliardi di anni fa, solo l'Empireo Primordius era riuscito ad avanzare a quello stadio. Ora Lin Ming era il secondo!


Quando Lin Ming si avvicinò alla Stella del Distruttore di Eserciti, scoprì che questa sfera bianca aveva solo il diametro di un piede e al centro di essa c'era un nucleo delle dimensioni di un pugno; la sua essenza.


La stella di fronte a lui era pura forza condensata dalle regole dell'universo. Ciò che doveva fare Lin Ming ora era raffinarla.


In quel momento, Lin Ming attivò più che poteva le Otto Porte Nascoste. L'essenza astrale divampò dal suo corpo e afferrò direttamente la stella!


<em>Chi-la!</em>


Quando la toccò, Lin Ming sentì una pressione terrificante e calore ardente. Più si avvicinava a questa sfera bianca, più si sentiva bruciare e schiacciare. Ebbe perfino la sensazione che il suo corpo stesse per esplodere.


"Grazie alla luce stellare e al diagramma del dao, la mia forza arriverà ad un livello senza precedenti!"


Lin Ming ruggì e afferrò il nucleo di questa stella!


In quel momento ebbe la sensazione che la sua mana fosse immersa in una piscina di acido, il suo corpo si stava sciogliendo. Ad un praticante di arti marziali dal corpo più debole sarebbero rimaste solo le ossa.


Lin Ming fece circolare il Manuale del Tiranno Celeste e risucchiò la forza del nucleo. Il Manuale del Tiranno Celeste era un metodo di coltivazione che il vecchio Sacro Lord delle Terre Sacre Qianyu aveva trovato insieme al Cubo Magico quando aveva esplorato l'antica rovina. L'unico problema era il fatto che era incompleto, quindi era difficile capire di che grado fosse. Ma nell'attuale Regno Divino, era senza dubbio il miglior metodo di coltivazione della trasformazione del corpo, perché tutte le eredità delle Nove Stelle dell'umanità erano state perse nel tempo.


Il nucleo stellare si dimenò, come se stesse cercando di liberarsi dalla sua presa. Lin Ming sussultò. Sembrava che questo astro avesse una mente propria; era incredibilmente misterioso.


"Che strada delle arti marziali incredibile. Le Otto Porte Nascoste e le Nove Stelle sono entrambi leggi della trasformazione del corpo della razza umana e anche una delle leggi dei 33 Cieli; perché cambierebbero?"


Lin Ming era perplesso. Per cambiare così le regole bisognava invertire una delle 33 Leggi del Dao Celeste.


Una strada delle arti marziali così splendida era stata troncata così; era davvero triste!


Poi Lin Ming si mise in bocca il nucleo stellare e lo inghiottì!


Per un po' Lin Ming sentì un calore indescrivibile fluire nel suo corpo e sprofondare nel suo mondo interno.


La luce stellare lo inondò, facendo brillare il suo corpo come un cristallo trasparente. Lin Ming sentì che l'energia astrale in lui era nel bel mezzo di un processo di tempra e purificazione.


La luce stellare divenne sempre più brillante, come mercurio liquido, mentre si diffondeva per gli arti di Lin Ming per poi convergere nel suo mondo interno. Questa sorta di scena rappresentava la maestà e le meraviglie delle Nove Stelle del Palazzo del Dao!


Lin Ming perse la nozione del tempo, a volte avrebbe sentito un forte dolore e altre volte grande piacere. Nonostante il processo di raffinazione non fosse facile; non era in pericolo. Questo era dovuto principalmente alle sue fondamenta fin troppo solide. Paragonato ai praticanti di arti marziali appena avanzati allo stadio delle Nove Stelle 3,6 miliardi di anni fa, allora sarebbe stato molto, molto più forte!


Con un fisico del genere, anche se la stella era molto più formidabile grazie ai cambiamenti nelle regole del Dao Celeste, per Lin Ming sarebbe stato facile raffinarla.


Nel cielo, le altre otto stelle erano già svanite. Tutti i suoi pori si aprirono, facendo trapelare luce stellare.


Quando Lin Ming aveva allenato la trasformazione del corpo in passato, aveva assunto ogni sorta di pillola e medicine per avanzare di livello e aveva fatto rinascere il suo corpo, riformando il suo midollo, espellendo le impurità e drenando perfino il suo sangue e sostituendolo.


Ma ora, Lin Ming si era allenato a tal punto da non aver lasciato nemmeno un briciolo di impurità nel suo organismo. Il suo sangue si era combinato con quello del Drago Azzurro e della Fenice, e non poteva più mutare.


Senza arrivare a questo punto, era impossibile avanzare allo stadio delle Nove Stelle del Palazzo del Dao.


Quando un praticante di arti marziali raggiungeva questo traguardo, non era più possibile rimpiazzare il sangue e il midollo.


Le vere Nove Stelle del Palazzo del Dao avrebbero usato la luce del cielo per battezzare il suo corpo spirituale, iscrivendo il potere delle leggi nel suo fisico perfetto!


Lo stadio della forza, della carne, delle viscere, alterazione dei muscoli, forgia delle ossa e la tempra del midollo; questi sei stadi all'inizio della trasformazione del corpo avrebbero gettato le fondamenta del corpo.


La Porta del Riposo, della Vita, della Ferita, dello Stupore, della Visione, della Morte e dell'Apertura; tutte e otto avrebbero sfruttato a pieno il potenziale di un praticante di arti marziali.


Poi le Nove Stelle del Dao celeste avrebbero iscritto le leggi stesse nel corpo di un guerriero, permettendogli di utilizzare la forza delle leggi dei 33 Cieli!


Le 3000 vie del Grande Dao si dirigevano tutte verso la stessa destinazione, non importava dove partivano. Se uno avesse percorso la strada delle arti marziali, non avrebbe potuto saltare le leggi dei 33 Cieli, perché erano le fondamenta dell'intero universo!


Con il passare del tempo, il nucleo cristallino della Stella del Distruttore di Eserciti si decompose completamente nel mondo interno di Lin Ming, trasformando in luce stellare che formò un diagramma del dao roteante.


Poi il bagliore si radunò in questo diagramma, usandolo come fondamenta per costruire un palazzo!


L'edificio era cubico, dagli angoli affilati e l'atmosfera solenne e dignitosa. Allo stesso tempo era cristallino, come se fosse stato scolpito usando la giada più lussuosa.


Questo era il Palazzo del Dao di Lin Ming. Ora che era finito, Lin Ming era davvero avanzato allo stadio delle Nove Stelle!


La coscienza di Lin Ming assunse una forma umana. Entrò nel suo mondo interno e poi nel palazzo.


Un momento dopo, l'ambiente attorno a lui cambiò all'improvviso. Era arrivato in un mondo nuovo, una vasta terra sconfinata. Ma ovunque guardasse, vedeva una nebbia fitta, come se tutto l'ambiente qui stesse aspettando che Lin Ming sfruttasse il suo potenziale.


Nonostante il Palazzo del Dao si fosse formato, era ancora vuoto. Il diagramma non era ancora completo. Questo significava che Lin Ming era solo negli stadi iniziali delle Nove Stelle.


"Un palazzo del Dao nel mio mondo interno, è il Tempio Viola!


Gli occhi di Lin Ming brillarono. Il Tempio Viola era uno dei nove grandi palazzi del Dao del corpo umano!


La sua funzione era di condensare il potere delle stelle. In breve tempo, avrebbe permesso di aumentare la densità dell'essenza astrale di Lin Ming! Poteva farla aumentare di tre volte o anche di nove!


Il numero esatto era determinato dalle fondamenta della coltivazione di un guerriero e dalla completezza del suo palazzo.


Questo perché la forza del Tempio Viola non proveniva dal corpo di un coltivatore, ma dalla luce stellare del cielo. Quindi, anche se avesse aumentato la sua forza di diverse volte, non avrebbe esaurito il potenziale di un guerriero, questo era il vantaggio delle Nove Stelle del Palazzo del Dao!


In confronto, l'essenza di sangue della Porta della Vita bruciava la vitalità del sangue. Bruciandone troppa, si poteva danneggiare la fonte vitale di un praticante di arti marziali e sarebbe arrivata ad un punto di non ritorno. Solo da questo si poteva capire la differenza tra le due.


Quando il Tempio viola del Palazzo del Dao si aprì completamente, gli abiti di Lin Ming iniziarono a svolazzare. Un'enorme quantità di luce stellare formò un vortice nel suo corpo. L'edificio iniziò a brillare radiosamente!


Da diverse miliardi di jin, iniziò a crescere. Con uno slancio inarrestabile, superò i limiti della forza di un drago e continuò ad aumentare!


L'apertura del Tempio Viola non solo avrebbe fatto ottenere un'altra abilità a Lin Ming, ma la sua potenza fisica sarebbe migliorata di netto!


Lin Ming fluttuò in alto nel cielo, i suoi occhi erano chiusi mentre percepiva silenziosamente le trasformazioni del suo corpo.


"Le Nove Stelle del Palazzo del Dao... queste sono le Nove Stelle del Palazzo del Dao!"


Quando Lin Ming sollevò la mano, sentì l'essenza astrale divampare dal suo corpo, pieno di potere sovrannaturale. Mentre la luce stellare entrava nel suo organismo, ormai era arrivato ad una potenza superiore a 15 miliardi di jin!


Senza contare sul Manuale del Tiranno Celeste, solo la sua forza fisica aveva superato quella del drago! E se avesse usato di nuovo il Manuale del Tiranno Celeste e avesse radunato la forza delle nove stelle del dao nel suo corpo, il suo momento avrebbe raggiunto un livello incredibile!


"Finalmente sono avanzato di stadio... Tian Mingzi... ti ho fatto aspettare a lungo..."


Lin Ming spalancò gli occhi. Un profondo intento omicida brillava nel suo sguardo!
                                


                                



