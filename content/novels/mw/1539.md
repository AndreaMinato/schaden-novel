---
weight: 1539
title: Capitolo 1539 – Giovane dio dei demoni
pubDate: 2025-12-15T08:37:10.395Z
tags:
    - mw
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


Tra i tre strumenti divini dell'universo, Xiao Moxian conosceva solo la Perla Primordiale. Questo perché il Sacro Figlio di Zaohua l'aveva mostrata deliberatamente al mondo. Tuttavia non sapeva nulla del Cubo Magico e della Tessera Viola. Non c'era nemmeno consenso sui loro nomi, erano stati chiamati diversamente nell'arco di diverse epoche ed universi.


Anche se Lin Ming e Tian Mingzi avevano parlato del Cubo Magico, Xiao Moxian non aveva idea di che cosa si stessero riferendo.


"Spaccati gabbia dei demoni del cuore!"


Gridò Lin Ming. Il Cubo Magico creò un vortice di energia che vorticò come una sega elettrica. La rete formata dal demone schiavo si strappò!


"Uhoooooo!"


Il demone schiavo emise un urlo straziante, tuttavia non poteva cambiare il suo destino. Si trasformò in un flusso grigio di energia e fu divorato dal Cubo Magico.


Il demone schiavo era un tipo di demone del cuore. Entità spirituali come quella creatura, le anime, i pensieri e le Volontà, rientravano tutti nella categoria del divino e quindi sarebbero stati soppressi dal Cubo Magico!


Era fin troppo semplice usare il Cubo Magico per divorare il demone schiavo!


Il Cubo Magico grigio roteò nel palmo di Lin Ming. Lui e Xiao Moxian avevano riottenuto all'istante la loro libertà; tutti i demoni del cuore e le illusioni attorno a loro scomparirono immediatamente!


In un istante, il volto di Tian Mingzi fu sfigurato dalla furia. Stava tremando per la rabbia e stava strabuzzando gli occhi.


"Allora è così! Finalmente ho capito! Non mi sarei mai immaginato che fosse possibile! E pensare che il Cubo Magico è finito nelle tue mani, ahahah! Ironico. Per 50.000 anni ho fatto di tutto per cercare questo oggetto, e non me lo immaginavo nemmeno!"


Tian Mingzi provava solo odio! Se avesse saputo che il Cubo Magico era nelle mani di Lin Ming, quanto sarebbe stato meraviglioso se lo avesse ucciso quando era ancora piccolo e debole!


"Sei finito! Oggi ti ucciderò, per me e anche per le milioni di persone che sono morte nelle Terre Sacre Qianyu!"


Lin Ming radunò tutte le sue forze, riversandole tutte nel Cubo Magico!


Per un po', mille miliardi di stelle sembrarono spegnersi. Tian Mingzi sentì una forza terrificante puntare sulla sua anima!


Il Cubo Magico era uno strumento divino dell'anima. Quando Lin Ming era ancora debole, questo tesoro aveva potuto solo difenderlo passivamente. Avrebbe contrattaccato solo quando qualcosa avesse invaso il suo mare spirituale e avesse cercato di possederlo.


Ma ora Lin Ming era arrivato al Lord Divino realm, poteva farlo muovere. Era in una situazione completamente diversa rispetto a prima. Lin Ming poteva controllarlo per attaccare un nemico. Anche se l'anima del suo avversario fosse stata protetta dal suo corpo, sarebbe comunque caduta sotto l'influenza del Cubo Magico!


In mezzo a questa tempesta selvaggia, Tian Mingzi sentì il suo spirito tremare come una foglia in mezzo a delle potenti raffiche, sembrava che fosse sul punto di essere strappata via dal suo corpo!


In quel momento ebbe difficoltà a controllare la Spada del Serpente dell'Ombra per farla esplodere! Inoltre, il problema chiave ora era che la rete del demone schiavo era stata distrutta da Lin Ming e, anche se la sua lama fosse esplosa, Lin Ming sarebbe riuscito comunque a bloccarla!


In tal caso, non solo non sarebbe riuscito a ferire Lin Ming, ma avrebbe sacrificato inutilmente il suo tesoro!


E in quel momento Lin Ming si stava precipitando verso Tian Mingzi come una tigre. La forza si scatenò dal suo corpo mentre il Tempio Viola del Dao radunava la forza delle stelle. Lin Ming strinse la Lancia del Sangue della Fenice e mirò alla testa di Tian Mingzi!


"Dao Celeste Asura, Sterminio dei Demoni!"


Dopo che Lin Ming aveva attivato le Nove Stelle del Palazzo del Dao, usò un'altra tecnica del Sutra Asura. Questa era una tecnica della trasformazione del corpo e ora, con il supporto delle stelle, era abbastanza forte per usarla!


Tian Mingzi cambiò espressione. Richiamò la Spada del Serpente dell'Ombra e, senza badare ai pericoli che correva, sputò un'altra boccata di essenza di sangue sulla lama. Dopo che assorbì il suo sangue, la spada assunse un color rosso cupo.


Un vento demoniaco ululò, sochilometriva a 10.000 fantasmi piangenti che erano pieni di rimpianto!


"Che importa se hai il Cubo Magico? In passato Mu Qianxue non è riuscita ad uccidermi nemmeno dopo aver bruciato la sua anima e ora la mia forza non può essere paragonata a quella che avevo 50.000 anni fa!"


Ruggì selvaggiamente Tian Mingzi. Strinse la Spada del Serpente dell'Ombra e menò un fendente verso Lin Ming!


Questo era il suo attacco più forte, una mossa per cui aveva pagato numerosi anni di vita!


Lin Ming mantenne un'espressione indifferente. Scatenò 15 miliardi di jin di forza. Aiutato dalle sue tecniche arcane, la sua forza era arrivata all'equivalente di cinque draghi!


<em>Bang!</em>


Ci fu una terrificante esplosione sonica. Il mondo attorno collassò. Tian Mingzi sentì una forza indescrivibile impattare sul suo corpo, facendogli tremare il palmo, intorpidire il braccio e disarmandolo!


"Cosa?!"


Gridò Tian Mingzi, scioccato. Nonostante avesse previsto che Lin Ming fosse diventato più forte dopo essere arrivato alle Nove Stelle del Palazzo del Dao, non si sarebbe mai immaginato che sarebbe diventato così potente. Il colpo di Lin Ming avrebbe potuto distruggere perfino un pianeta!


Lin Ming era arrivato ad uno stadio terrificante solo grazie alla sua forza. E quando veniva sostenuto dalla vera essenza e dall'essenza astrale, chiunque avrebbe pensato che fosse un antico drago in forma umana!


"Muori!"


Ruggì Lin Ming. Strinse la presa sulla lancia e mirò alla testa di Tian Mingzi!


Tian Mingzi cercò di usare le leggi dello spazio per evitare il colpo, ma questa forza enorme aveva già fatto collassare lo spazio, impedendogli di usarle!


Tian Mingzi fissò impotente la lancia che stava per colpirlo!


Il tempo sembrò rallentare. Il Grande Re del Mondo provò un forte senso di disperazione e riluttanza!


Lin Ming era troppo forte. Poteva affrontare un vero Re del Mondo! Inoltre. con il Cubo Magico ad aiutarlo, avrebbe potuto governare un suo dominio nel Regno Divino! Non era più un giovane genio, ma un signore!


Durante questo momento critico, Tian Mingzi piegò la testa di lato, schivando il colpo. La lancia di Lin Ming però impattò sulla sua spalla destra.


<em>Bang!</em>


Ci fu una forte esplosione e la potenza terrificante di cinque draghi piombò sul corpo di Tian Mingzi come una cascata. La sua vera essenza protettiva si frantumò e tutte le ossa nella parte destra del suo corpo si frantumarono dei ramoscelli. I suoi organi scoppiarono e il sangue iniziò a schizzare a fiotti!


La lancia di Lin Ming aveva lacerato Tian Mingzi, squarciando il suo polmone destro e quasi troncandolo in due.


Una ferita così grave avrebbe quasi ucciso Tian Mingzi anche in condizioni normali. Questo non era un colpo che un Grande Re del Mondo poteva permettersi di ricevere.


E ora Tian Mingzi era quasi esausto. Prima aveva usato una grande quantità di essenza di sangue per usare le sue tecniche segrete e ora, una ferita così grave aveva quasi distrutto la sua fonte vitale.


La fonte vitale di una persona era fondamentale. Una volta distrutta era quasi impossibile continuare a vivere. Perfino una pillola trascendente sarebbe riuscita solo ad estendere un po' la durata della sua vita. Un guerriero privo di fonte vitale sarebbe morto molto presto.


"Tu..."


Tian Mingzi ridacchiò senza gioia, vomitando sangue. Un anno fa si era precipitato nella Cresta del Cimitero degli Dei pieno di ambizione. Aveva dato la caccia a Lin Ming, ma non si sarebbe mai immaginato che questo evento che sarebbe dovuto essere la sua opportunità fortunata più grande l'avrebbe condotto alla morte!


Tutti coloro che avevano inseguito Lin Ming, che fossero Re del Mondo, ad un passo dal diventare Empirei, erano stati uccisi, uno alla volta!


Non solo, ma possedeva il Cubo Magico e le eredità di molti guerrieri. Una persona del genere era terrificante come un dio dei demoni!


Tuttavia nessuno l'avrebbe saputo perché tutti i suoi inseguitori erano morti! Sarebbe diventato un mostro terrificante che si nascondeva tra i giovani talenti, un'esistenza che superava già i giganti della vecchia generazione.


<em>Puff!</em>


Tian Mingzi sputò una boccata di sangue. Cercò di dire qualcosa, ma poteva solo sputare altro sangue!


In quel momento Lin Ming scagliò un pugno, dritto verso la sua gola!


Miliardi di fili di vera essenza trapassarono il suo collo, riducendolo in poltiglia!


La testa di Tian Mingzi cadde in uno strano angolo. Aveva ancora un sorriso riluttante e triste, facendolo sembrare una marionetta macabra.


Poi Lin Ming estrasse la Lancia del Sangue della Fenice e gli tagliò la testa.


Un individuo ambizioso e feroce, che era vissuto per 100.000 anni e che presto sarebbe quasi diventato un Empireo, era stato ucciso così da Lin Ming. La sua testa rimbalzò a terra come una palla di gomma, i suoi occhi erano spalancati e il suo sguardo era vacuo, pieno di perpetuo rimpianto.
                                


                                



