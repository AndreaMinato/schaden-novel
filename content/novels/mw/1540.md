---
weight: 15400
title: Capitolo 1540 – Si calmano le acque
pubDate: 2025-12-15T08:37:10.395Z
tags:
    - mw
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


<em>Nota traduzione: il titolo 尘埃落定 letteralmente è "la polvere si è posata".</em>


Xiao Moxian provò un senso di irrealtà vedendo la testa di Tian Mingzi rotolare a terra. Ripensò agli ultimi dieci anni che aveva trascorso con Lin Ming, sperimentando ogni sorta di pericolo e ribaltamento della situazione. Alla fine, la loro forza era aumentata di molto e avevano ucciso lentamente le persone che li avevano inseguito. Sembrava un sogno.


Xiao Moxian ebbe la sensazione che questi ultimi dieci anni fossero stati molto più ricchi e ferventi di tutto il resto della sua vita. Tutti quei pericoli e quelle speranze erano diventati ricordi indelebili.


E in questo periodo aveva giocato solo un ruolo di supporto. Ma nonostante questo, aveva ottenuto un enorme raccolto. Non solo la sua coltivazione era aumentata, ma la sua mentalità si era evoluta.


Riguardò Lin Ming, era stato lui ad aiutarla ad uscire da questa situazione. Non c'era bisogno nemmeno di menzionare quanto era stato forte e costante per tutto questo periodo.


Xiao Moxian poteva immaginare che Lin Ming avesse trascorso la maggior parte dei 60 anni della sua vita in un ambiente del genere. Era cresciuto sperimentando continue avventure, battaglie e massacri.


All'improvviso pensò che non fosse così strano che Lin Ming avesse ottenuto dei risultati del genere ad un'età così giovane.


Lin Ming era solo un praticante di arti marziali dei piani inferiori e aveva allenato le sue arti marziali nonostante ogni sorta di condizione sfavorevole.  Tra lui e i discendenti del Regno Divino c'era un divario uguale a quello tra una formica e una creatura immortale. Tuttavia, erano state queste difficoltà a creare il suo mito. Le esperienze e i quasi 60 anni di difficoltà erano i suoi tesori più preziosi! Una spada veniva affilata temprandola e un fiore di ciliegio rilasciava il suo profumo nonostante il vento freddo. I discendenti di Empirei non potevano rivaleggiare con le sue esperienze.


Ad esempio, negli ultimi dieci anni, se al posto di Lin Ming ci fosse stato un ordinario discendente di un Empireo, anche al suo stesso livello, sarebbe morto chissà quante volte.


Naturalmente Xiao Moxian sapeva che Lin Ming non sarebbe arrivato a questo punto senza delle occasioni fortunate. Ripensò subito alla reazione improvvisa di Tian Mingzi di fronte al Cubo Magico.


Cos'era? Xiao Moxian si riempì di curiosità.


In quel momento Lin Ming si avvicinò al cadavere di Tian Mingzi. Prese il suo anello spirituale e poi formò dei sigilli con le mani, evocando un diagramma del dao dall'aspetto feroce.


"Ruota Karmica delle Miriadi di Demoni!"


Il Dao Celeste Asura non era un qualche metodo di coltivazione ortodosso. Anche la vita del Maestro della Strada Asura era stata piena di massacri e morte. Mentre questa Ruota Karmica poteva essere usata per attaccare un nemico, poteva essere usata per assorbire l'essenza di un coltivatore.


Così, tutta l'energia di Tian Mingzi fu attirata dalla Ruota Karmica delle Miriadi di Demoni!


Anche l'energia di Hui Sha che si era dispersa nell'aria dopo la sua morte era stata radunata dalla ruota!


Questa energia, così come quella di Hui Sha, era essenza vitale e se Lin Ming non l'avesse radunata nella Ruota Karmica delle Miriadi di Demoni, dopo diverse decine di migliaia di anni, queste aure sigillate nella tomba di Bai Qi si sarebbero evolute lentamente fino ad ottenere una coscienza propria. Sarebbero stati solo dei fantasmi capaci di divorare gli altri. Questo tipo di fantasmi sarebbero stati fonte di un grave pericolo in molti regni mistici.


Ora che Lin Ming aveva sigillato tutta questa essenza nella Ruota Karmica, naturalmente non sarebbe accaduto.


"Essenza di ogni creatura vivente!"


Lin Ming mosse il dito e l'energia nella Ruota Karmica fu deviata nella Pietra dell'Embrione Spirituale!


Questa forza era più adatta a coltivare delle personificazioni. Se Lin Ming ne avesse assorbita troppa, avrebbe potuto aumentare la sua coltivazione, ma assimilarne troppa avrebbe causato dei pericoli in futuro. La Pietra dell'Embrione Spirituale però era stata nutrita da un infinito flusso di energia radunato dalla formazione della Tomba delle Bestie Divine, quindi non c'era bisogno di temere nulla.


<em>Hu!</em>


In quell'istante, tutta l'essenza si riversò nella Pietra dell'Embrione Spirituale. La personificazione emise degli scricchiolii e i suoi muscoli e i suoi organi si agitarono. Tutta questa vitalità del sangue fu assorbita e la forza e l'essenza astrale della personificazione continuò a crescere!


Il corpo della Pietra dell'Embrione Spirituale era simile a quello dei saggi. In altre parole, era un'esistenza nata per coltivare la trasformazione del corpo.


Anche il suo metodo di coltivazione era simile a quello dei saggi. Se uno avesse dovuto descrivere il suo stadio, definirlo un Saint Lord sarebbe stato più appropriato.


E dopo aver assorbito l'energia di un Grande Re del Mondo e di un saggio ad un passo dal diventare un Empireo, la sua essenza circolò all'impazzata. Senza nessun ostacolo, la sua coltivazione aumentò di un grado.


Lin Ming l'aveva previsto.


La Pietra dell'Embrione Spirituale poteva aumentare facilmente di livello. Figuriamoci un grado del Saint Lord realm, non si sarebbe fermata nemmeno dopo essere arrivata allo stadio del Saggio Lord.


La sola restrizione che aveva era la coltivazione di Lin Ming. In altre parole, si sarebbe fermata solo quando avesse superato troppo Lin Ming, che altrimenti non avrebbe avuto abbastanza forza per controllarla.


Lin Ming sospirò di sollievo. Tian Mingzi e Hui Sha avevano fatto proprio una fine miserabile.


"Lin Ming!"


Proprio in quel momento Xiao Moxian lo guardò.


Quando Lin Ming vide il suo sguardo giocoso, capì a cosa stava pensando. Rise dicendo: "Vuoi chiedermi del Cubo Magico, vero?"


"Ciò che voglio sapere è... che sorta di oggetto ha permesso al mio amato di diventare il talento numero uno della sua razza?" Disse Xiao Moxian con uno sguardo pieno di curiosità. Ma poi cambiò argomento e aggiunse un po' contraddittoriamente: "Ma non credo che dovresti dirmelo... dovrebbe essere il tuo più grande segreto e se me lo dicessi..."


Xiao Moxian trascinò le parole mentre lo guardava.


Lin Ming rifletté per un momento. Poi raddrizzò la schiena e disse con solennità: "È davvero il mio più grande segreto. Ma il motivo per cui sono riuscito ad arrivare fin qui non è stato solo grazie al Cubo Magico. Il Cubo Magico mi ha accompagnato mentre ero giovane quando sono entrato nella strada delle arti marziali e mi ha aiutato ad attraversare il periodo iniziale più difficile."


"Dato che ho rivelato il Cubo Magico durante il mio scontro con Tian Mingzi, non ho intenzione di nasconderti la verità. Inoltre, durante questa avventura nella Strada Asura, acquisirò lentamente il potere per proteggere il Cubo Magico!"


Al momento Lin Ming poteva sconfiggere un ordinario Re del Mondo, ma la sua prova della Strada Asura doveva ancora terminare. Lin Ming aveva intenzione di continuare ad allenarsi qui finché non fosse arrivato agli stadi avanzati del Lord Divino o anche ad un passo dal diventare un Saggio Lord. Forse avrebbe aspettato finché non fosse riuscito ad uccidere un Grande Re del Mondo prima di considerare di partire.


Allora, Lin Ming sarebbe riuscito a raffinare completamente il Portale di Primordius e a controllare pienamente il palazzo. Allora, contando su questo tesoro da Empireo, sarebbe riuscito a sfuggire all'inseguimento di un Empireo.


Solo allora sarebbe riuscito a vagare liberamente per il Regno Divino e a mostrare le sue capacità durante l'imminente grande calamità!


Lin Ming alzò la mano destra e un cubo grigio emerse dal suo palmo, roteando lentamente, pieno di un'aura mistica.


Disse: "Xian'er, questo è il Cubo Magico. L'ho ottenuto per caso quando avevo quindici anni, in un ristorante. Allora lavoravo lì e..."


Mentre Lin Ming stava parlando, Xiao Moxian si coprì la bocca con la mano.


Sogghignò: "Non devi dire altro. Se ti fidi di me abbastanza da confidarmi il tuo più grande segreto, sono più che soddisfatta. Nonostante sia curiosa, non devo davvero saperlo."


"Quando lasceremo la Strada Asura, dovrò tornare nel Palazzo di Genesi Diabolica. Se i miei genitori, mio nonno e l'Imperatore dei Mostri sapessero cos'è successo tra noi, sicuramente si infurierebbero... inoltre, c'è anche la questione riguardo il mio fidanzamento con il Sacro Figlio di Zaohua. Se questa questione diventasse un problema, allora mi rinchiuderebbero nelle mie stanze e chissà cosa accadrebbe allora. Se conoscessi i segreti del Cubo Magico, anche se non fossi disposta a rivelarli volontariamente, non significa che qualcuno non possa usare una tecnica arcana per carpire queste informazioni..."


Xiao Moxian ci aveva già pensato per molto tempo. Lin Ming rimase in silenzio per un po': "Tu... hai intenzione di tornare da loro?"


Se Xiao Moxian fosse rimasta nel suo mondo interno, allora nessuno l'avrebbe saputo.


Xiao Moxian sospirò lievemente. Annuì: "Sì. Tornerò, perché sono la mia gente..."


Xiao Moxian era una donna molto indipendente. Era audace e coraggiosa, e se avesse voluto qualcosa, l'avrebbe perseguita imprudentemente senza badare all'opinione degli altri.


Ma allo stesso tempo non sarebbe degenerata in una donna servile e dipendente. Aveva i suoi obiettivi, le sue mire e la sua fiducia in sé stessa.


Proprio come Lin Ming che non avrebbe mai tradito l'umanità, Xiao Moxian non avrebbe abbandonato i membri della sua stessa razza. Nonostante il futuro sarebbe stato pieno di incertezze, non sarebbe scappata.


"Capisco." Lin Ming la abbracciò gentilmente. "Andiamocene da qui."
                                


                                



