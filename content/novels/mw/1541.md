---
weight: 15410
title: Capitolo 1541 – Inoltrarsi nella Strada Asura
pubDate: 2025-12-15T08:37:10.395Z
tags:
    - mw
---


Capitolo regolare,
0 in coda, <strong>0/10</strong> donazione</em>
<em>-Schadenfreude</em>


Nelle profondità delle Terre Desolate c'era una foresta vergine intoccata. Questi alberi erano cresciuti qui per centinaia di migliaia di anni ed erano molto grossi visto quanto erano antichi. Era così ampi da superare un cerchio di decine di persone. La loro chioma arrivava a mille piedi di altezza, svettando nel cielo, le loro foglie grandi e rigogliose oscuravano il cielo come delle nuvole.


In questa foresta selvaggia risuonò un ululato acuto. Tutti gli uccelli e le bestie nella foresta furono spaventati da questo grido e fuggirono a frotte.


<em>Bang!</em>


Si sollevò un'esplosione di energia. Un lupo nero grosso quanto un elefante fu scaraventato via e si schiantò contro un grosso albero, facendo cadere una valanga di foglie.


Gli alberi in questa foresta erano tutti piante spirituali. I loro tronchi possenti sembravano più pilastri di ferro divino e, quando questo lupo impattò su uno di essi, rimbalzò via e atterrò tra il fogliame.


"Ti ho preso!"


Una ragazza vestita di nero sfrecciava tra gli alberi come una farfalla, arrivando di fronte alla creatura in un batter d'occhio. Sollevò un distintivo nero che aveva preparato e lo premette sulla fronte della bestia.


Un momento dopo il lupo si rimpicciolì. Il suo corpo divenne sempre più piccolo, sciogliendosi nel distintivo. Alla fine l'enorme corpo della creatura sparì completamente.


Ben presto il distintivo in mano alla ragazza diventò blu scuro. Iniziò a fluttuare a mezz'aria lentamente, emanando un'aura misteriosa.


Questa ragazza vestita di nero era Xiao Moxian e aveva ottenuto il distintivo nella città del Diavolo Divino.


"Runa di livello blu spirituale: Lupo Demoniaco dell'Oscurità, ora sei mio!"


Quella creatura non era una vera forma di vita, ma una forma di energia che si era evoluta, simile agli incubi del mondo di Sogno Divino. Finché uno avesse potuto ucciderlo, allora avrebbe potuto usare un distintivo per assorbirlo e trasformarlo in una runa divina.


Xiao Moxian mosse le dita e la runa scomparì nel suo corpo, svanendo alla vista.


Erano passati sei mesi dallo scontro con Tian Mingzi. Durante questo periodo di tempo, Lin Ming e Xiao Moxian erano tornati nella città del Diavolo Divino e avevano comprato tutti i distintivi che avevano qualche rapporto con la prova finale. Poi, avevano completato lentamente queste missioni, trasformandoli in rune divine.


Per quanto riguardava il servo di Lin Ming, Hunbai, lo aveva lasciato in città. Lin Ming non aveva più bisogno che lo accompagnasse.


Hunfai non gli era più molto utile. Lo schiavo aveva passato la maggior parte della sua vita nella periferia della Strada Asura e non sapeva molto di ciò che era accaduto nelle Terre Desolate o nelle profondità della Strada Asura. Comunque Lin Ming non sciolse il suo sigillo dello schiavo per impedire che diffondesse informazioni su di lui e causasse guai.


"Stiamo per completare tutte le missioni nelle Terre Desolate. Se procedessimo per 30.000 chilometri ad est, allora troveremo una formazione di trasmissione. Possiamo andare lì per raggiungere le sezioni intermedie della Strada Asura."


In quel momento apparì Lin Ming. Lui e Xiao Moxian avevano ottenuto la maggior parte delle rune divine disponibili nelle Terre Desolate.


In effetti, secondo ciò che aveva detto Hunbai, se i due avessero formato una squadra per partecipare alla prova finale, avrebbero avuto bisogno di una sola serie di rune, una seconda serie sarebbe stata solo d'avanzo.


"Ci dirigiamo finalmente nelle sezioni intermedie della Strada Asura?" Chiese Xiao Moxian, toccandosi il mento con entusiasmo. La parte centrale della Strada Asura era definita anche la 'Strada Asura interna'. Anche la prova finale si sarebbe tenuta in quella zona. Una volta che l'avessero completata, lei e Lin Ming sarebbero tornati nel Regno Divino.


Una distanza di 30.000 chilometri non era troppo lontano per i due. Se avessero volato, ci avrebbero messo solo meno di un'ora per coprirla. Tuttavia avevano deciso di andarci camminando, trascorrendo quasi due mesi nel farlo.


Durante questo periodo i due avevano combattuto costantemente.


Più di sei mesi fa, Lin Ming e Xiao Moxian erano appena avanzati di stadio e la loro forza era aumentata drasticamente. Ma, visto che la loro coltivazione era progredita troppo velocemente, le loro fondamenta non erano molto solide.


Ad esempio, ci voleva tempo per imparare combinare il settimo livello delle leggi del Concetto del Fuoco con le sue attuali tecniche di combattimento o per risparmiare energie mentre si combatteva.


Ma Lin Ming non era preoccupato. Aveva a disposizione diverse decine di anni per riuscirci.


.....


Le Terre Desolate erano una terra lontana dagli ampi confini. Nelle sue profondità si diceva che ci fossero delle antiche Bestie Divine. Inoltre a causa del suo complicato spazio-tempo, era un ambiente estremamente complesso. Anche gli Empirei non avrebbero osato esplorarle a fondo.


Le Terre Desolate erano anche la linea divisoria tra la Strada Asura esterna e quella interna. Se uno sfidante avesse voluto inoltrarsi nelle profondità della Strada Asura allora avrebbe dovuto passare per delle formazioni di trasmissione su larga scala.


Nella parte orientale delle Terre Desolate c'era una città. Questo centro non era troppo grande ed era lontano dalle altre zone abitate. Tutti i suoi visitatori erano grandi maestri e la maggior parte di loro erano sfidanti che erano diretti verso le sezioni interne della Strada Asura.


"Scusi, è questa la formazione di trasmissione per inoltrarsi nelle profondità della Strada Asura?"


La guardia sentì una domanda semplice e indifferente. La persona che aveva parlato aveva un tono pieno di energia.


Quando si girò, videro un giovane e una donna dietro di lui. Erano persone dall'aspetto straordinario, ma dai loro abiti lisi, dovevano aver fatto un lungo ed arduo viaggio per arrivare fin qui.


Le persone che potevano viaggiare a piedi per le Terre Desolate fino alla formazione di trasmissione erano senza dubbio grandi maestri.


"Sì."


Rispose rispettosamente la guardia, senza mostrare nessun disdegno a causa della loro giovane età. Dai due, specialmente dall'uomo vestito di nero, poteva sentire un intento omicida che poteva essere sviluppato solo in lunghi periodi pieni di combattimenti all'ultimo sangue.


"Abbiamo intenzione di entrare nella zona centrale." Disse il giovane vestito di nero. Quest'uomo naturalmente era Lin Ming, era arrivato fino alla formazione insieme a Xiao Moxian.


"Mm... va bene. Ma vorrei avvertirvi: questa formazione può solo portarvi lì, se volete tornare dovrete contare su un altro metodo."


Disse con sincerità la guardia. Lin Ming lo sapeva già. Una volta che uno sfidante si fosse addentrato nelle profondità della Strada Asura, se avesse voluto uscirne, avrebbe dovuto soddisfare alcune condizioni e, le condizioni della Strada Asura interna erano molto più difficili da rispettare rispetto a quelle della periferia. Molti non erano riusciti a soddisfarle e avevano potuto solo continuare a vivere qui per il resto della vita. Naturalmente per alcune persone non era necessariamente negativo. Molti maestri preferivano un ambiente pieno di pericoli e massacri.


La luce della formazione brillò come un sole ardente. Un momento dopo Lin Ming e Xiao Moxian svanirono insieme ad altri sfidanti dalle Terre Desolate. Attraversarono il vuoto ed entrarono nella zona centrale della Strada Asura.
                                


                                



