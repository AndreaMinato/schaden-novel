---
weight: 1544
title: Capitolo 1544 - L'obiettivo di Lin Ming
pubDate: 2025-12-15T08:37:10.396Z
tags:
    - mw
---


Capitolo regolare,
3 (Galako) in coda, 0/5 donazione</em>
<em>-Schadenfreude</em>


"Soddisfiamo i requisiti per entrare in città?"


"Sì, naturalmente!" La guardia consegnò rispettosamente i gettoni della città. Nei 33 Cieli, visto che l'umanità si era indebolita, la sua posizione non era troppo elevata nella Strada Asura. In alcuni posti probabilmente sarebbero stati sottovalutati ed esclusi, ma nella Strada Asura contava sopratutto la forza. Con un talento sufficiente, uno sarebbe stato comunque rispettato, qualunque fosse la sua razza.


La guardia sospettava che Lin Ming fosse il successore di qualche grande organizzazione; naturalmente non poteva offendere una persona del genere.


Quando Lin Ming e Xiao Moxian entrarono, Yue Liuxing li guardò con curiosità. Aveva visto le espressioni sbalordite delle guardie con la coda dell'occhio. Senza dubbio la forza e il talento di Lin Ming era ancora più terrificante di quanto aveva previsto.


"Andremo nella gilda dei maestri di rune per fare l'esame ora, volete venire con noi a dare un'occhiata?"


Una volta entrati in città, i due gruppi si sarebbero dovuti separare, ma Yue Liuxing e Yue Qifeng erano troppo giovani e, nonostante fossero orgogliosi del loro talento, la loro forza combattiva era un po' carente. Se fossero riusciti a farsi amici dei guerrieri come Lin Ming e Xiao Moxian, allora avrebbero ottenuto molti vantaggi.


"Mm, sì." Lin Ming accettò prontamente, sorprendendo Xiao Moxian, che disse con una trasmissione di vera essenza: "Da quando ti piace gingillarti? Vuoi vedere quanto è vasta la differenza tra i maestri di iscrizioni del Regno Divino e quelli di rune della Strada Asura?"


Lin Ming scosse la testa: "È solo conveniente. Il motivo per cui voglio visitare la gilda è anche il vero motivo per cui sono venuto qui. Voglio trovare un modo per coltivare le Nove Stelle del Palazzo del Dao!"


Per coltivare le Nove Stelle del Palazzo del Dao bisognava soddisfare due fattori essenziali. Il primo era avere un'eredità a disposizione; in altre parole, i manuali di coltivazione! E il secondo erano risorse, cioè pillole e materiali!


In termini di metodi di coltivazione, il manuale del Tiranno celeste che Lin Ming allenava era concentrato per lo più sulle Otto Porte Nascoste, in particolare su quelle della Vita e della Morte. Era proprio lì che avevano trovato sia la Pillola Esoterica dell'Immortalità per la Porta della Vita che quella Esoterica della Mortalità della Porte della Morte.


Il manuale però non aveva molte informazioni sulle Nove Stelle del Palazzo del Dao o, era più accurato dire che questi dati erano stati perduti. Era incompleto fin dall'inizio, da quando il nonno di Mu Qianxue lo aveva ottenuto.


Così ora Lin Ming non sapeva come continuare.


Il Primo Volume del Sutra Asura era anche un metodo di coltivazione della trasformazione del corpo, ma era concentrato per lo più sul crescere la Pietra dell'Embrione Spirituale ed erano delle tecniche che si avvicinavano di più alla razza dei saggi. Era molto diverso dalle Nove Stelle del Palazzo del Dao che coltivava l'umanità.


I metodi di coltivazione mancanti erano una parte e le pillole e le risorse erano un altro fattore importante.


Per quanto riguardava il sistema di raduno dell'essenza, Lin Ming non aveva un grande bisogno di pillole, ma era impossibile seguire la via della trasformazione del corpo senza pillole.


In passato, per completare la Tempra del Midollo, Lin Ming aveva usato diverse centinaia di pillole dell'Apertura Celeste senza riuscirci! E allora, visto che era una persona relativamente poco importante, ogni pillola dell'Apertura Celeste era estremamente preziosa. In passato, il maestro del Palazzo delle Sette Arti, Qin Ziya, era rimasto al picco dello stadio Houtian per oltre 20 anni, bloccato perché non aveva una pillola dell'Apertura Celeste. Questo faceva capire quanto erano preziose!


Il processo di Tempra del Midollo era graduale e, più uno si avvicinava al 100%, più sarebbe stato difficile continuare. Alla fine Lin Ming aveva dovuto contare sui Frammenti di Cristallo dello Spirito e solo allora era riuscito ad aumentare fino al 60-70% la sua Tempra del Midollo. Alla fine aveva usato la Radice Draconica del Nirvana che aveva ottenuto nel Palazzo dell'Imperatore Demoniaco per arrivare al 100%.


In seguito, quando aveva sbloccato le Otto Porte Nascoste, ogni porta era più difficile della precedente. Lin Ming aveva consumato un'enorme quantità di materiali celesti per coltivare la tecnica della trasformazione del corpo. Ogni ingrediente che aveva usato aveva un valore scioccante per il livello in cui era, sufficiente a scatenare combattimenti all'ultimo sangue tra coltivatori di stadio ancora superiore!


Alla fine, quando Lin Ming era avanzato allo stadio delle Nove Stelle del Palazzo del Dao, era anche perché aveva accumulato enormi risorse. Non solo aveva il supporto dell'essenza della Perla Primordiale e l'energia della Pietra dell'Embrione Spirituale, aveva anche dovuto usare il sangue primordiale yin di Xiao Moxian.


Solo allora era riuscito a compiere un miracolo e a completare il suo avanzamento. Solo per questo era evidente che percorrere la strada della trasformazione del corpo era quasi impossibile.


Lin Ming aveva attivato solo una stella e ce n'erano altre otto. Mentre ci pensava, provò frustrazione. Anche se il cuore delle arti marziali di Lin Ming era ben saldo, era comunque difficile non sentire amarezza.


Le otto stelle seguenti avrebbero richiesto una quantità astronomica di risorse. non solo, ma cercare materiali, ricette e trovare un alchimista era già un'impresa difficile!


<em>'Sarebbe grandioso se potessi diventare un maestro di rune e un alchimista...'</em>


Pensò distrattamente Lin Ming. Tuttavia non erano arti che potevano essere imparate in un giorno. Bisognava studiare fin dall'inizio per avere successo. Anche se la percezione di Lin Ming era elevata, sarebbe stato comunque difficile per lui.


Così Lin Ming poteva solo fare un passo indietro e pensare di diventare amico di qualche maestro di rune e di alchimisti. Se avesse avuto qualcosa da offrire, allora avrebbe potuto chiedere il loro aiuto per raffinare qualche pillola o disegnare delle iscrizioni.


Tuttavia qualsiasi specialista di rune o alchimista capace di raffinare pillole per le Nove Stelle del Palazzo del Dao sarebbe stato inevitabilmente un granmaestro. Non ci voleva un genio per capire che queste figure si erano unite da tempo a grandi organizzazioni dov'erano venerati e trattati come dei. Voler chiedere loro aiuto senza offrire una ricompensa era impossibile. E Lin Ming al momento, a parte il Cubo Magico, il Portale e il Palazzo di Primordius e l'uovo di Drago Nero, non possedeva nulla capace di tentarli. E non avrebbe mai barattato questi oggetti.


"Ah, è davvero un problema."


Lin Ming si sfregò le tempie. "Pillole delle Nove Stelle del Dao e metodi per allenare le Nove Stelle del Palazzo del Dao, mi chiedo se potremo trovarli."


La città delle rune divine aveva una storia di diverse centinaia di milioni di anni, e per tutto questo tempo avevano radunato innumerevoli individui straordinari. Si diceva che questa città potesse risolvere qualsiasi problema di pillole o di iscrizioni. Era il posto migliore per trovare dei modi per coltivare le Nove Stelle del Palazzo del Dao o trovare antiche ricette di pillole.


.....


Nella città delle rune divine non c'era bisogno di chiedere dove fosse la gilda dei maestri di rune. Era l'edificio più alto e appariscente qui.


"Quella è la gilda dei maestri di rune."


Yue Liuxing indicò una pagoda alta diverse migliaia di piedi al centro della città. La si poteva vedere da ogni angolo della città.


Mentre si avvicinavano alla pagoda, si potevano vedere maestri al Lord Divino realm e Saggi Lord ovunque. In un posto del genere, sembrava che i Lord Divino fossero comuni come cani. Occasionalmente si potevano vedere persone dalla coltivazione più bassa, ma queste persone erano tutti individui sbalorditivi, giovani membri d'élite. Proprio come aveva detto la guardia, la città delle rune divine permetteva solo ai migliori di entrare.


Anche i discendenti e gli apprendisti di membri d'élite erano eccezionali. Così la città delle rune divine era diventato un posto pieno di talenti, un covo di draghi.


Nella Strada Asura interna, la città delle rune divine era un'esistenza particolarmente speciale. Nonostante non fossero un Sect, era una città unita. Le altre organizzazioni non avrebbero osato provocare la città delle rune divine.


Ai lati della strada c'erano molti negozi di pillole, di armi, di iscrizioni e di innumerevoli altri tipi.


Metà di essi facevano parte del complesso mercato della gilda dei maestri di rune. Solo l'introito dei loro negozi raggiungeva una cifra incalcolabile, più che sufficiente per continuare a rifornire la grande formazione della città.


Combattere e volare era proibito nella città delle rune divine. Le persone che violavano queste regole sarebbero state punite severamente. Allo stesso tempo, c'era uno stretto sistema gerarchico. Qui, i maestri di rune di livello superiore avrebbero goduto di ogni sorta di privilegio e le persone che li offendevano sarebbero state catturate e imprigionate. Se questi maestri avessero ucciso chi li provocava forse nessuno li avrebbe nemmeno fermati.


Prima di arrivare alla pagoda divina delle rune, Lin Ming sentì degli strani cambiamenti nell'energia Origin attorno.


Lin Ming aveva già visto molti posti ricchi di energia. Ad esempio il Palazzo di Sogno Divino ne era così pieno che l'energia si trasformava in nebbia; non era affatto strano. Tuttavia l'energia attorno alla pagoda non era solo ricca, ma sembrava trattenuta da qualche sorta di legge, formando uno splendido spettacolo. Lin Ming scoprì anche che creava spontaneamente delle rune, simili a delle iscrizioni. Questa scena lo scioccò. L'energia qui si stava condensando in rune! Da questo si poteva capire quanto fossero magnifiche le tecniche di questa pagoda!
                                


                                



