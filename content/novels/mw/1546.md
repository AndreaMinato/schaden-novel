---
weight: 15460
title: Capitolo 1546 – Enigma del Metodo di Coltivazione
pubDate: 2025-12-15T08:37:10.396Z
tags:
    - mw
---


Capitolo sponsorizzato, ringraziamo Galako!
1 (Galako) in coda, 0/5 donazione</em>
<em>-Schadenfreude</em>


Nella tavoletta di giada c'erano tre pezzi di informazione sulle potenze trascendenti delle Nove Stelle del Palazzo del Dao.


Il primo pezzo di informazione risaliva a 30 anni fa. Le Divine Terre Desolate erano una zona mortalmente pericolosa. Si diceva che fosse il territorio di un grande imperatore della trasformazione del corpo, un umano.


Qualcuno aveva trovato i resti di una potenza trascendente legata alle Nove Stelle del Palazzo del Dao. Tuttavia quella persona era scomparsa e non si sapeva dove fosse andata.


Il secondo pezzo di informazione risaliva a 40 anni fa. Nel Mare Tempestoso c'erano alcune isole che apparivano e scomparivano all'improvviso. Una di esse conteneva delle antiche rovine riguardo alle Nove Stelle del Palazzo del Dao e si diceva che fossero eredità lasciate da guerrieri che un tempo praticavano le Nove Stelle del Palazzo del Dao. Tuttavia la posizione di quest'isola era sconosciuta e molti pensavano perfino che fosse solo un miraggio. Moltissimi guerrieri erano partiti per il Mare Tempestoso per cercare quest'isola, ma avevano fallito tutti. Alcuni erano perfino scomparsi e nessuno sapeva se fossero ancora vivi.


Il terzo pezzo di informazione era il più semplice. I primi due pezzi riguardavano a mistici regni di zone pericolose. Voler trovare potenze trascendenti qui era pericolosissimo e se uno avesse commesso anche un solo errore, avrebbe potuto perfino perdere la vita.


Ma il terzo pezzo di informazione era più concreto.


Nella Strada Asura interna c'era un'organizzazione di assassini chiamata Rete Celeste. Questa Rete Celeste aveva una divisione nella città delle rune divine e il suo terzo capo era un umano. Questa persona coltivava sia il corpo che l'energia e praticava parte di una potenza divina del Palazzo del Dao delle Nove Stelle. Se uno fosse stato disposto a pagare un prezzo abbastanza alto, avrebbe potuto prenderlo in prestito per dargli un'occhiata!


Ma ciò che scioccò di più Lin Ming fu che questa parte di potenza trascendente era... il Manuale del Tiranno Celeste!


Questo sbalordì molto Lin Ming. Esisteva una coincidenza del genere al mondo? Lui stesso possedeva la sezione riguardo alle Otto Porte Nascoste e, solo chiedendo informazioni al Mistero Celeste, aveva saputo dove si trovava la porzione mancante del Manuale del Tiranno Celeste?


Che il Manuale del Tiranno Celeste fosse una formula comune nei tempi antichi e che quindi ne esistessero molte copie?


Non appena ci pensò, Lin Ming escluse subito questa ipotesi. Non sapeva a che livello fosse il Manuale del Tiranno Celeste, ma immaginava che fosse una potenza trascendente. E ora anche il Mistero Celeste lo riconosceva come una potenza trascendente.


Se il Manuale del Tiranno Celeste era davvero una potenza trascendente, allora sarebbe stato quasi impossibile che ce ne fosse un'altra copia. Per farlo bisognava raggiungere il gran successo nella coltivazione del Manuale del Tiranno Celeste e la persona che lo avrebbe potuto fare sarebbe stato un Empireo della trasformazione del corpo!


Molti manuali trascendenti erano unici; questo dimostrava quanto erano preziosi.


Inoltre il Manuale del Tiranno Celeste che Lin Ming aveva era stato trovato in un'antica rovina insieme al cubo magico. Un'eredità trovata insieme al cubo magico non poteva essere qualcosa di comune!


<em>'Il mio Manuale del Tiranno Celeste è stato ottenuto dal Re del Mondo delle Terre Qianyu e, allora, è riuscito solo ad ottenere la sezione riguardo alle Otto Porte Nascoste. Se ce n'è solo una copia, allora... il Manuale del Tiranno Celeste del terzo capo della Rete Celeste è l'altra parte? Come può esserci una coincidenza del genere?!'</em>


Lin Ming lo trovava incredibile.


Bisognava sapere che il cubo magico era stato scoperto nel Regno Divino. Ma era riuscito a trovare notizie dell'altra metà del manuale in questa Strada Asura separata dal Regno Divino. Come poteva non essere sorpreso?


Anomalie come questa che erano fuori dall'ordinario erano sempre sospette. Lin Ming iniziò a pensare che ci fosse un segreto dietro.


Ma non importava cosa, Lin Ming aveva deciso di incontrare il capo di questa Rete Celeste per vedere da dove proveniva il Manuale del Tiranno Celeste.


"La soddisfano queste informazioni?"


Disse piano la vecchia. Aveva notato la sorpresa sul volto di Lin Ming, ma non fece altre domande perché la sua funzione era solo di procurare informazioni e ricevere il pagamento.


"Sono soddisfatto."


Lin Ming era certo che l'informazione riguardo al Mistero Celeste fosse vera. Se potevano farsi valere nella città delle rune divine e diventare la rete di informazioni più grande, allora sarebbe stato impossibile raggiungere un livello così alto truffando le persone. Inoltre il Manuale del Tiranno Celeste esisteva davvero.


"Ma vorrei chiedere una cosa. Come posso contattare il terzo capo di questa Rete Celeste?" Lin Ming immaginava che ci fosse una figura misteriosa a sostegno dell'organizzazione di assassini. Volerla contattare non sarebbe stato affatto facile.


La vecchi disse: "Consideri questa informazione un omaggio. Contattare il terzo capo della Rete Celeste è estremamente difficile e tutto ciò che so è che il nome in codice di questa persona è Luna di Sangue.
La sua posizione è un mistero e sprecherà il suo tempo pensando di poterlo rintracciare unendosi alla Rete Celeste. Questo perché la Rete Celeste non accetta nuovi membri come lei, la maggior parte delle persone di questo livello ammette solo bambini estremamente talentuosi.
Queste persone sono cresciute tutte nella Rete Celeste e sono state allenate in quell'ambiente infernale, dove li rendono tutti leali e devoti alla loro organizzazione!"


Lin Ming non ne fu affatto sorpreso. Un'organizzazione di assassini teneva particolarmente alla lealtà e alla discrezione dei suoi membri. Molti di loro indossavano maschere per tutta la vita e nemmeno i loro compagni avrebbero saputo che aspetto avevano o il loro nome, conoscevano solo il nome in codice.


Le organizzazioni di assassini preferivano sopratutto cercare orfani e bambini estremamente bravi a rubare e a borseggiare. Dato che crescevano queste persone fin dall'infanzia e li allenavano per diventare supremi assassini, sarebbero state estremamente leali e non avrebbero dovuto dubitare delle loro origini.


"Senior, ha detto che la maggior parte delle persone della Rete Celeste fin dall'infanzia, ma gli altri?"


La vecchia disse: "Il resto o è stato esaminato per molto tempo dalla Rete Celeste o è stato riconosciuto come un individuo estremamente importante. Questo tipo di persone normalmente sono individui estremamente talentuosi, ad esempio i maestri di rune o gli alchimisti!
Non importa quanto è perfetto il sistema di allenamento della Rete Celeste, non possono allenare granmaestri di iscrizioni runiche o alchimisti. Altrimenti non ci sarebbe bisogno di un'organizzazione come la gilda dei maestri di rune. Tuttavia, visto che è un'organizzazione di assassini, hanno anche individui talentuosi sotto quegli aspetti, così possono solo accettare maestri di rune, alchimisti e raffinatori dopo che sono stati addestrati.
Se vuole entrare in contatto con il terzo Anziano della Rete Celeste, allora il modo migliore sarebbe essere presentato dai maestri di rune. Questo perché il terzo capo della Rete Celeste ha un grande bisogno di pillole e quindi di persone capaci di raffinarle. Se è un granmaestro di rune o alchimista allora non avrà nemmeno bisogno di cercarlo; sarà lui a cercarla."


Disse lentamente la vecchia. Dato che Luna di Sangue coltivava sia il corpo che l'energia, certamente aveva bisogno di pillole. Figuriamoci Luna di Sangue, perfino qualcuno come Lin Ming che aveva sperimentato un'opportunità fortunata dopo l'altra aveva un enorme bisogno di medicinale e materiali.


Ora Lin Ming aveva finito di divorare tutte le parti di Bestie Divine che possedeva, aveva assimilato la Pillola delle Nove Stelle, assorbito l'energia della Perla Primordiale e aveva anche assorbito il sangue yin primordiale di Xiao Moxian. Se avesse voluto continuare ad allenarsi, allora si sarebbe ridotto ad un mendicante indigente.


"Senior, crede che sia un alchimista?" Lin Ming sorrise con amarezza.


"Non è un mio problema. Se conosce qualche granmaestro di rune o un alchimista allora può farsi presentare. Le ho già procurato un metodo per entrare in contatto con il suo obiettivo, cos'altro ha da chiedermi?"


"Nient'altro..." Disse con amarezza Lin Ming. Tra tutte le persone che potevano essere, doveva essere il capo di un'organizzazione di assassini. Questo tipo di coltivatore sarebbe stato estremamente riservato, un drago che non si sarebbe mai rivelato, quindi dove sarebbe dovuto partire per iniziare a cercarlo?


"Va bene. Se vorrà ottenere altre informazioni si senta libero di tornare a farci visita."


La vecchia accompagnò alla porta i suoi clienti. Così Lin Ming e Xiao Moxian lasciarono il Padiglione del Segreto Celeste.


"Lin Ming, cosa ti ha sorpreso così tanto di quelle informazioni? E hai anche chiesto di un'organizzazione di assassini?"


Chiese Xiao Moxian non appena uscirono. Lin Ming glielo spiegò senza nasconderle nulla. Così Xiao Moxian si accigliò e disse: "È così strano? In teoria il tuo Manuale del Tiranno Celeste dovrebbe avere una sola copia. In tal caso il manuale che possiede Luna di Sangue dovrebbe essere l'altra metà. È solo che sono stati separati molto tempo fa. La prima metà è stata lasciata in un'antica rovina nel Regno Divino e la seconda nella Strada Asura... Mi chiedo che connessione ci sia."


"Anche io credo che sia strano. Sembra che Luna di Sangue celi dei misteri."


Lin Ming non poteva capirne il motivo. Il solo modo per scoprire la verità sarebbe stato incontrare Luna di Sangue.


In realtà ciò che voleva sapere era qual era il legame tra il Manuale del Tiranno Celeste con il cubo magico. Era solo una coincidenza che fosse stato trovato insieme ad un artefatto così prezioso?


Sfortunatamente il Re del Mondo delle Terre Qianyu era morto molto tempo fa, quindi questo mistero era difficile da risolvere.


Se avesse potuto vedere la seconda metà del Manuale del Tiranno Celeste, sarebbe riuscito a trovare qualche indizio sul cubo magico?
Era qualcosa che gli interessava molto, ancora di più del metodo per coltivare le Nove Stelle del Palazzo del Dao stesso.


Dopotutto il cubo magico era il suo tesoro più importante. La sua ascesa iniziale era stata grazie all'artefatto divino e, visto che era arrivato al Lord Divino realm, sarebbe riuscito a controllarlo sempre di più. Prima o poi il cubo magico sarebbe diventato il suo strumento magico più potente!


In futuro forse avrebbe dovuto usare il cubo magico per uccidere i suoi nemici. Una volta che fosse arrivata la grande calamità, l'artefatto divino sarebbe diventato uno dei suoi punti di forza. Qualsiasi segreto riguardo al cubo magico era estremamente importante per lui!


"Cos'hai intenzione di fare?" Xiao Moxian alzò le spalle: "Pensi di poter diventare un maestro di rune? Così potresti incontrare il terzo capo, no? Non hai un po' di esperienza con le iscrizioni? Ma sembra che le tecniche della Strada Asura siano molto più misteriose di quelle del Regno Divino e le hanno anche combinate con le rune divine."


"Come potrei riuscirci..." Lin Ming sorrise con amarezza. "Mi vergogno perfino a mostrare le mie tecniche di iscrizione, figuriamoci combinarle con le rune divine. Come potrebbe essere così facile..."


Mentre parlava, Lin Ming drizzò la testa. Le tecniche di iscrizione combinate con le rune divine...


Rune divine... esatto!


A Lin Ming venne in mente un'idea. Le rune divine della Strada Asura potevano essere ottenute dagli sfidanti dopo aver completato alcune missioni; in un certo senso erano tracce del Dao Celeste della Strada Asura! Erano divise in gradi diversi; ad esempio argento, oro, blu, nero... e così via!


Una volta che avesse radunato abbastanza rune divine, allora si poteva accedere alla prova finale della Strada Asura.


Per quanto riguardava le iscrizioni runiche, potevano usare le rune divine della Strada Asura per le iscrizioni, formando delle arti divine.


'<em>Sono riuscito ad ottenere e a studiare il Primo Volume del Sutra Asura e capisco il Dao celeste della Strada Asura... allora le rune divine... forse ne posso disegnare una da solo?'</em>


Mentre ci pensava, Lin Ming capì cosa fare.


Se fosse riuscito a diventare un maestro di rune, allora non solo sarebbe riuscito a vedere il terzo capo della Rete Celeste, ma sarebbe stato di grande aiuto per coltivare le Nove Stelle del Palazzo del Dao.
                                


                                



