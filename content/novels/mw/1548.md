---
weight: 15480
title: Capitolo 1548 – Pezzo di Giada
pubDate: 2025-12-15T08:37:10.397Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


All'interno della gilda dei maestri runici la fragranza medicinale era ancora più intensa. Se una pillola ordinaria fosse stata lasciata in questo posto, sarebbe stata immersa da questo profumo e sarebbe diventata una pillola medicinale. Se un mortale avesse respirato quest'aria, allora sarebbe diventato più lucido e sarebbe diventato lo scolaro numero uno del suo paese. se un praticante di arti marziali fosse vissuto qui per tutto l'anno, la sua coltivazione ne avrebbe ricevuto dei benefici.


Le terre, le mura, i tavoli di pietra e le panchine, perfino gli utensili per mangiare erano incisi con delle rune. Questi simboli non erano solo delle decorazioni, ma erano formazioni che ricoprivano varie funzioni, come radunare energia Origin o rafforzare lo strumento.


"Signorina Yue, ho visto delle persone in coda fuori per fare una prova, cosa stanno mettendo alla prova?" Chiese Lin Ming mentre seguiva Yue Liuxing.


"Sembra che la gilda delle rune stia cercando di reclutare delle guardie. Quelle sono le persone che si sono candidate." Disse con noncuranza Yue Liuxing. Lin Ming rimase sbigottito sentendo queste parole. Erano venute così tante persone solo per diventare delle guardie e quei coltivatori erano tutti giovani d'élite sbalorditivi!


Tuttavia, riflettendoci su, era ragionevole. Non solo sarebbe stato facile entrare in contatto con i grandi individui della gilda dei maestri di rune, uno avrebbe potuto ottenere anche un ottimo stipendio. Solo la fragranza medica nella pagoda sarebbe stata di gran beneficio per la loro coltivazione se avessero potuto respirarla quotidianamente.


Lin Ming continuò a seguire Yue Liuxing percorrendo molti corridoi tortuosi fino a raggiungere un'ampia sala.


In questa sala c'erano diverse file di banchi di pietra blu. Su questi banchi c'erano vari strumenti alchemici e per fare iscrizioni.


Dietro di essi c'erano dei giovani praticanti di arti marziali. Queste persone indossavano delle tuniche e chiaramente stavano lavorando. Un po' di vecchi erano seduti in disparte, stavano valutando le loro tecniche mentre sorseggiavano un po' di tè e occasionalmente avrebbero fornito delle indicazioni. Era chiaro che stessero guidando i loro apprendisti.


"Signor Lin, dia un'occhiata. La persona con la tunica nera e bianca è un maestro di rune e quello con il vestito blu e rosso è un alchimista. I distintivi sul loro petto rappresentano il loro grado; più strisce contengono e più è alto il loro livello.


Nella città delle rune divine, gli alchimisti e i maestri di rune divine erano categorie separate. Nonostante ci fosse un'enorme quantità di alchimisti nella gilda, i maestri di rune naturalmente avevano una posizione superiore a quella degli alchimisti!


Lin Ming osservò un discepolo che stava completando un simbolo che poi posò su una roccia. La runa si sciolse immediatamente nella roccia, fondendosi con essa.


Poi la pietra iniziò a brillare. Dopo che la sua luce si spense, rimase un colorito acceso, la roccia si era trasformata in oro!


Aveva trasformato una pietra in oro, una tecnica immortale che i mortali sognavano di avere. Tuttavia era una tecnica inutile per i praticanti di arti marziali perché per loro la roccia non era diversa dal ferro.


Ma Lin Ming non sarebbe riuscito a fare lo stesso.


Figuriamoci lui, nemmeno un Grande Re del Mondo ne era capace. Per compiere questo miracolo bisognava essere almeno un Empireo!


Questo perché trasformare la pietra in oro significava cambiare la struttura della materia, qualcosa che faceva parte delle leggi del Dao Celeste. In realtà, farlo era una violazione delle leggi del Dao Celeste. Nonostante non fosse così grave, una persona al di sotto dello stadio di Empireo o che non aveva superato una tribolazione divina non sarebbe stata capace di farlo.


Ma una semplice arte runica ci era riuscita. Questo perché nella Strada Asura le arti runiche rappresentavano il Dao Celeste, la volontà divina. Per questo, le persone avevano convertito le tecniche di iscrizione nell'arte delle rune divine.


Poi Lin Ming vide un altro maestro di rune porre un simbolo in un catino. L'acqua all'interno del contenitore si raddensò sempre di più fino a diventare olio.


E, ciò che sorprese di più Lin Ming, fu un uomo di mezz'età con un distintivo a tre strisce che posò un simbolo su una rana, trasformandola in un topo!


Nonostante non fosse particolarmente utile per un praticante di arti marziali, era un'abilità straordinaria!


Questa trasformazione era simile alla divina abilità della creazione!


"Si dice che questo piano leggendario sia stato creato dal maestro della Strada Asura. Ma il Maestro della Strada Asura è un creatore, non una Vera Divinità. Il Sutra Asura che ha creato è un metodo di coltivazione per controllare il creato e generare un intero mondo. Se uno lo padroneggiasse, allora potrebbe creare un nuovo mondo. Sfortunatamente capisco troppo poco del Sutra Asura."


Lin Ming sospirò. Era troppo giovane, aveva coltivato per meno di 60 anni e la strada era ancora lunga.


'<em>Se uno raggiunge un altissimo livello per le arti runiche, si può tramutare dell'erba in un materiale celeste di massimo grado? O trasformare delle pietre in giade dei nove soli? In tal caso, per un maestro di rune di ottavo o nono livello la ricchezza non ha nessun significato.</em>'


Naturalmente Lin Ming stava solo facendo un'ipotesi. Non dubitava che voler fare trasformazioni del genere avrebbe richiesto un simbolo runico di livello assurdo; non sarebbe stato affatto facile disegnarlo.


Mentre Lin Ming stava riflettendo, vide un altro maestro runico porre un simbolo su una zappa. Era uno strumento ordinario usato da agricoltori mortali; era vecchio e macchiato di ruggine. Ma dopo che entrò in contatto con il simbolo, la zappa iniziò a brillare. Nonostante la sua forza non fosse cambiata, lo strumento divenne un artefatto Saint di basso livello!


La ruggine iniziò a cadere, rivelando una lama nera che brillava di luce fredda. Anche il manico acquisì una strana elasticità che gli permetteva di piegarsi e lo si poteva usare perfino per rompere un pilastro di acciaio divino. Agli occhi di Lin Ming, questo manico sarebbe potuto diventare un'asta eccellente per le lance.


"È davvero sconvolgente!"


Lin Ming sospirò con ammirazione, capì anche perché le arti runiche potevano esistere solo nella Strada Asura. Una volta usciti da questa dimensione, sarebbe stato impossibile usare quest'arte perché le rune divine non esistevano al di fuori della Strada Asura.


La sola eccezione sarebbe stata se avessero potuto superare la prova finale della Strada Asura e così avrebbero potuto controllare le sue leggi invece che limitarsi a seguirle.


Lin Ming aveva la sensazione che il maestro della Strada Asura avesse formato il suo dao celeste indipendente, che, nonostante fosse al di fuori dei 33 Dao Celesti, era alla pari con essi!


Era davvero sconvolgente!


Senza dubbio, dopo che le proprie arti runiche raggiungevano un livello del genere, si sarebbe potuto aumentare di molto la qualità di una pillola ponendoci sopra un simbolo. Non era qualcosa con cui i simboli di iscrizione che aveva usato Lin Ming potevano sperare di competere.


Dopo aver attraversato questa sala, Lin Ming e gli altri arrivarono in una stanza laterale.


Questa stanza era considerevolmente grande; era l'area di scambi della gilda.


Era una sezione completamente diversa dalla piazza attorno alla pagoda. Lì c'era un'atmosfera vivace, piena di rumore, come un normale mercato mortale.


Qui invece era tutto silenzioso. I venditori erano seduti pigramente sulle loro sedie. Stavano meditando o riposando, come se non avessero niente a che fare con loro.


Questi venditori erano tutti maestri di rune o alchimisti della gilda!


Lin Ming e Xiao Moxian si avvicinarono ad una bancarella. Il venditore aprì un occhio per guardarli e poi tornò a meditare come se non li avesse visti nemmeno.


Questo perché per lui, Lin Ming e Xiao Moxian non potevano essere dei clienti. Erano praticamente dei bambini, la loro coltivazione non era alta e non erano maestri di rune o alchimisti, quindi cosa potevano fare a parte dare un'occhiata? Il venditore non poteva permettersi di perdere tempo con queste persone.


"Che sorta di servizio è questo!" Disse un po' indignata Xiao Moxian. Da quando era entrata nella gilda era stata ignorata in continuazione.


Prima aveva incontrato l'orgogliosissimo Luo Yubai che Xiao Moxian avrebbe voluto pestare per vendicarsi.


Ora questo vecchio era rimasto immobile come un budda, come poteva esserne contenta?


"Ehi tu, come compriamo questa medicina?"


Xiao Moxian indicò una radice giallo spento che sembrava un ravanello e chiese informazioni. Era incuriosita dall'oggetto perché emanava una ricca energia Origin Heaven Earth; chiaramente era fuori dal comune.


Il maestro di rune divine aprì gli occhi appena, gettando un'occhiata verso Xiao Moxian. Disse piano: "Hai una buona capacità di osservazione, ma non sai nemmeno il nome di quest'erba medicinale. Non sei una cliente, sei solo curiosa. Non farmi sprecare tempo."


Dopo essere stata colta sul fatto, Xiao Moxian stridette, rischiando quasi di soffocarsi. Lin Ming sorrise dicendo: "Nonostante non comprendiamo le arti runiche, comprare materiali è sempre utile. Anche io vorrei cimentarmi con le arti runiche in futuro, quindi vorrei chiederle qual è il prezzo di questo oggetto..."


Dato che era al Lord Divino realm, era il momento perfetto per iniziare ad apprendere le arti runiche per Lin Ming. Ma secondo questo vecchio, chiaramente Lin Ming non aveva nessuna possibilità di studiarle perché era un umano.


Guardò Lin Ming con fare irritato e poi elencò direttamente i nomi dei diversi materiali e il prezzo dell'erba medicinale.


Stavolta Lin Ming rimase sbigottito. Non aveva mai sentito parlare di questi materiali e il vecchio non accettava rune di energia origin. Voleva fare degli scambi.


Lin Ming capì. Questi venditori avevano tutti una posizione estremamente elevata e avevano giade dei nove soli e rune origin a volontà. Ciò che desideravano erano materiali e rare rune divine, o fornaci per pillole di massimo livello o anche pennelli di alto livello per disegnare simboli.


Così questi venditori sarebbero stati interessati per lo più a fare degli scambi.


Lin Ming capì che non poteva permettersi nulla qui. Non aveva nemmeno sentito parlare di questi materiali prima d'ora, quindi cosa poteva comprare qui?


Non ebbe altra scelta se non ritirarsi. Il maestro di rune sembrava averlo previsto e tornò a meditare ad occhi chiusi. Questo contrariò ancora di più Xiao Moxian.


"Andiamo." Disse Lin Ming. Il motivo per cui era venuto nella gilda era anche per vedere cos'era le arti runiche. Ora che aveva raggiunto il suo obiettivo, poteva andarsene. Ora doveva solo iniziare a studiare.


Tuttavia, proprio quando fu sul punto di andarsene, si fermò. I suoi occhi puntarono sul tavolo pieno di oggetti di fronte al maestro di rune. Tra di essi c'era un pezzo di giada rotta dall'aspetto comune, ma quando Lin Ming la guardò, rimase scioccato!
                                


                                



