---
weight: 15490
title: Capitolo 1549 – Comprare Tesori
pubDate: 2025-12-15T08:37:10.398Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


C'erano fin troppi oggetti sparsi nel banco del maestro di rune. Sembrava che fosse troppo pigro per ordinarli e li aveva lasciati così.


Tra questi oggetti a caso c'era un comune pezzo di giada. Se la percezione di Lin Ming non fosse stata straordinariamente acuta e non avesse sentito un'aura lievemente familiare dall'oggetto, allora non l'avrebbe mai notato.


Lin Ming si chinò silenziosamente di fronte al banco, sondando silenziosamente il frammento di giada.


Dopo poco tempo riuscì a confermare i suoi sospetti.


Normalmente qualcuno di così esperto come questo vecchio maestro di rune avrebbe avuto una grande quantità di esperienza e sarebbe stato impossibile per Lin Ming trovare delle gemme nascoste tra questi oggetti. Ma questo frammento di giada era troppo speciale. A parte Lin Ming, nessuno avrebbe percepito la sua particolarità.


Nonostante questo pezzo fosse grande solo un pollice e e fosse danneggiato, sulla sua superficie c'erano delle lievi linee. Questi motivi rivelavano un'aura completamente uguale a quella della giada dell'imperatore che Lin Ming aveva ottenuto dalla Ruota del Destino!


Aveva ottenuto la giada dell'imperatore quando era entrato nella Strada Asura. Questo pezzo non arrivava nemmeno ad un quarto delle sue dimensioni della giada dell'imperatore che aveva ottenuto e gli mancavano anche i motivi più essenziali. Questo avrebbe reso quasi impossibile percepire cos'era davvero.


Questo maestro di rune doveva aver ottenuto per caso questo frammento e, nonostante avesse avuto la sensazione che fosse fuori dal comune, non aveva capito cos'era davvero. Probabilmente pensava che fosse un frammento di un antica arma magica di massimo livello e così aveva intenzione di venderla.


In quel momento, il maestro di rune divine aprì gli occhi e disse: "Non sei un maestro di rune divine e non conosci questi materiali, eppure continui a rimanere qui. I miei oggetti hanno attirato la tua attenzione? O forse credi di aver trovato qualche tesoro nascosto?"


Lin Ming rabbrividì sentendo queste parole. Questo vecchiaccio era fin troppo vigile.


Tuttavia il comportamento di Lin Ming era inspiegabile. Questo giovane non sapeva nemmeno il nome dei materiali sul banco, per lui non c'era motivo di rimanere.


Lin Ming rispose immediatamente: "Non dica così Senior. Nonostante non sia altro che un principiante per quanto riguarda le arti runiche, e non ho nemmeno i materiali che desidera, ho deciso che in futuro inizierò a studiarle. Prima o poi avrò bisogno di capire cosa sono questi oggetti e potrebbe avere bisogno dei miei materiali. Ad esempio... le rune divine!"


Le rune divine nella Strada Asura venivano ottenute completando missioni. Lin Ming aveva molte rare rune blu e anche nere.


Un maestro di queste arti avrebbe avuto bisogno di rare rune divine. Solo combinandole con le iscrizioni avrebbero creato delle rune.


Lin Ming immaginava che i maestri di rune normalmente fossero molto occupati, così non avrebbero mai avuto il tempo di viaggiare per la Strada Asura e completare missioni. Così avrebbero fatto degli scambi per ottenerle. Questo era il motivo per cui pensava di poter scambiare dei tesori usando delle rune.


"Vuoi diventare un maestro di rune? Eheh..." Il venditore ridacchiò. Nonostante non si fosse espresso con chiarezza, era chiaro cosa intendeva. Secondo lui un umano che voleva diventare un maestro di rune divine non era diverso da uno sciocco illuso.


Tuttavia il venditore era davvero interessato alle rune divine di Lin Ming. Chiese: "Che rune hai? Diamo un'occhiata!"


Lin Ming non voleva tirarle fuori ancora. Se questo venditore avesse visto i suoi tesori, forse avrebbe chiesto un prezzo assurdo.


Lin Ming disse: "Se oso dirlo, allora naturalmente ne ho un po' a disposizione."


Quando finì di parlare, Lin Ming continuò a spostare lo sguardo tra i vari oggetti. In origine aveva intenzione di scegliere un po' di tesori a caso e poi includere anche il frammento di giada. Tuttavia rifiutò immediatamente l'idea.


Questo perché, a parte il frammento di giada, gli altri oggetti non dovevano essere esaminati affatto. Se avesse scelto un po' di materiali a caso e avesse aggiunto lo strano frammento, avrebbe destato inevitabilmente dei sospetti.


Era chiaro che questo venditore non capiva cos'era e il fatto che Lin Ming fosse rimasto era già sospetto.


Pensando a questo, Lin Ming prese direttamente il frammento di giada e lo soppesò. All'improvviso disse a Xiao Moxian: "Xian'er, ricordo che hai detto che tuo zio voleva raffinare il suo strumento magico, ma aveva bisogno di fonderlo con lo spirito di un tesoro da Empireo? Un tesoro completo sarebbe troppo lussuoso, ma usare un frammento dovrebbe essere più che sufficiente. Dato che sta per arrivare il suo 103.000esimo compleanno, che ne dici se gli donassi questo frammento?"


Lin Ming si era inventato questo pretesto sul posto. Quando mai Xiao Moxian aveva uno zio che aveva bisogno del tesoro di un Empireo per raffinare il suo artefatto?


Ma Xiao Moxian era intelligente; si era subito resa conto che Lin Ming voleva nascondere le sue intenzioni ed evitare che il vecchio lo sospettasse.


<em>'Che questo frammento di giada sia un tesoro?</em>'


Xiao Moxian era un po' incredula. Ma che la valutazione di Lin Ming fosse corretta o meno, non avrebbe rovinato la sua recita. Mostrò un'espressione perplessa ed esasperata che poteva. Disse con imbarazzo: "Non credi che questo dono sia... un po' troppo misero? Verranno persone da ogni dove alla cerimonia e se portassi solo un frammento di un tesoro, allora... non credi che sarebbe troppo poco? Dovresti sapere che mio zio gestisce la maggior parte delle decisioni nella mia famiglia. Se gli farai una cattiva impressione, allora temo che noi..."


Lin Ming fu un po' sbalordita dalla risposta pronta di Xiao Moxian, non era un po' troppo brava a recitare?


Sentendo Xiao Moxian definire un po'... misero questo dono, le labbra del maestro di rune divine fremettero. Era come dire che stava vendendo spazzatura!


Che sorta di posizione nobile aveva un maestro di rune? Era molto anziano e aveva una grande reputazione, eppure ora era stato insultato da una ragazzina; come poteva esserne contento?


"Vuoi comprarlo o no!"


Il maestro di rune divine tossì freddamente.


Lin Ming si scusò velocemente: "Ha frainteso. Non intendevo questo. Volevo solo dire che questo frammento magico è il meno costoso tra le sue merci, ma anche così sarebbe troppo caro per me. Potrei sapere quanto costa?"


"Eheh, non mi farai dimenticare quanto vale lusingandomi!" Il vecchio sogghignò. Fissò Lin Ming e disse: "10 rune blu!"


Lin Ming sussultò quando lo sentì. Sapeva che il costo approssimativo di un frammento spirituale valeva una runa blu. Pagarne dieci sarebbe stato oltraggioso. Nonostante Lin Ming potesse permetterselo, aveva comunque la sensazione che il venditore lo stesse imbrogliando. Se avesse accettato, non solo sarebbe sembrato sospetto, ma forse il vecchio non gliel'avrebbe più venduta.


"10 rune blu? Sta scherzando? Come può approfittarsi così di un membro della giovane generazione? Al massimo posso offrirne tre!" Mentre parlava, Lin Ming stese tre dita e le rune fluttuarono sui suoi polpastrelli. Lin Ming le aveva scelte con cura. Nonostante non fossero troppo preziose, erano comunque abbastanza rare; non potevano essere comprate con mero denaro. Lin Ming voleva suscitare l'interesse del vecchio.


Tuttavia non si sarebbe mai immaginato che il maestro di rune avrebbe ripreso subito il frammento di giada!


Lin Ming ne fu scontento, ma non lo diede a vedere. Che questo vecchio non avesse più intenzione di venderlo?


Se il vecchio maestro di rune non aveva intenzione di darglielo, allora Lin Ming non ci avrebbe potuto fare niente. Altrimenti, se avesse offerto un prezzo superiore, l'anziano avrebbe nutrito ancora più sospetti e avrebbe avuto l'effetto opposto a quello che desiderava.


Il venditore soppesò il frammento diverse volte, sondandolo con attenzione. Questo processo continuò per un intero bastoncino di incenso di tempo.


Il vecchio aveva già osservato questo oggetto. Nella gilda, i maestri di rune generalmente erano in buoni rapporti l'uno con l'altro. Anche gli altri suoi colleghi erano giunti alla stessa conclusione.


Questa sorta di frammento magico era probabilmente al livello di un tesoro da Empireo.


Non era troppo allettante per il vecchio. Se non fosse stato per gli strani motivi che coprivano questo pezzo di giada, se ne sarebbe già sbarazzato.


Il tesoro di un Empireo non sarebbe stato così costoso anche se fosse stato completo; il suo valore sarebbe stato di gran lunga inferiore rispetto ad una potenza trascendente. Questo perché un Empireo al massimo avrebbe creato una solo potenza trascendente in tutta la sua vita, mentre avrebbe forgiato diversi tesori.


Un artefatto incompleto era ancora meno prezioso. Poteva essere usato solo come aveva detto Lin Ming, per estrarre il suo spirito e formare un tesoro.


Alla fine il vecchio consegnò il frammento a Lin Ming. Disse freddamente: "Tre rune blu, ecco."


Sentendo queste parole, Lin Ming si rilassò.


Questo vecchio era cauto e incredibilmente taccagno. Un membro della giovane generazione aveva scelto uno dei suoi oggetti e gli aveva perfino dato un buon motivo per farlo, eppure lo aveva ripreso per esaminarlo!


Era un costo un po' eccessivo per un frammento, ma non era troppo oltraggioso. Lin Ming temeva che le rune che aveva tirato fuori non sarebbero state sufficienti a suscitare l'interesse del maestro di rune. In tal caso non ci avrebbe potuto fare nulla.
Comunque sembrava che la recita di Xiao Moxian di prima fosse stata più efficace di quanto credeva.


Lin Ming consegnò le tre rune e finalmente comprò ciò che desiderava. E il vecchio fu soddisfatto delle tre rune; in effetti ne aveva bisogno.
                                


                                



