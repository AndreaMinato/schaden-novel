---
weight: 1555
title: Capitolo 1555 – Apprendere Tecniche
pubDate: 2025-12-15T08:37:10.399Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Xiao Moxian iniziò a leggere contenta la tavoletta di giada, ma dopo che vide cosa c'era al suo interno, rimase sbalordita. Le descrizioni del metodo di coltivazione erano estremamente vivide e pornografiche.


Era un metodo di coltivazione in coppia.


Xiao Moxian arrossì. Disse farfugliando: "Bleh, che sorta di Empireo era questo? Non posso crederci che il riassunto degli studi di una vita sia una cosa del genere."


Lin Ming tossì con imbarazzo: "Questo è un metodo di coltivazione creato da una coppia di Empirei che hanno intrapreso la strada della lussuria... erano entrambi geni impareggiabili nel loro tempo e sono diventati entrambi Empirei.


Lin Ming aveva sondato i ricordi di Zhu Chuan ed era venuto a sapere delle origini di questo metodo di coltivazione.


Era estremamente raro che marito e moglie arrivassero insieme allo stadio di Empireo. Gli Empirei erano già rari nel mondo delle arti marziali; una Terra Sacra non sarebbe riuscita ad allenare un Empireo come successore nell'arco di decine di milioni di anni, e così era ancora più raro che producesse una coppia. Ad esempio, l'Empireo Genesi Diabolica e l'Imperatore dei Mostri avevano avuto solo persone allo stadio di Re del Mondo come mogli.


"Coltivare insieme fino allo stadio di Empireo? Eheh, Lin Ming, dobbiamo diventare Vere Divinità insieme!"


Disse all'improvviso Xiao Moxian. Voleva diventare una Vera Divinità e secondo lei non sarebbe stato affatto difficile per Lin Ming riuscire a fare lo stesso. Forse era perfino un risultato inferiore per lui.


Xiao Moxian si riempì di anticipazione mentre pensava a come sarebbe diventata una Vera Divinità insieme a Lin Ming. Forse avrebbero tramandato una storia d'amore e d'avventura che sarebbe stata trasmessa dalle generazioni future, proprio come quella dell'Empireo Sigillo Divino!


"Va bene."


Lin Ming ridacchiò. In realtà il suo obiettivo andava oltre lo stadio di Vera Divinità. Voleva arrivare al picco delle arti marziali.


Xiao Moxian sogghignò e mise da parte la Legge del Sollazzo. Questa tavoletta di giada andava bene solo come materiale di riferimento per Xiao Moxian; non si voleva limitare a seguire i metodi degli altri. Avrebbe cercato di creare un suo metodo di coltivazione se ne avesse avuto la possibilità. Solo così sarebbe riuscita a superare i suoi predecessori.


In quel momento, Lin Ming rientrò nello spazio spirituale e continuò ad assorbire i frammenti dei ricordi di Zhu Chuan. Ora stava per assimilare la parte più essenziale, le memorie riguardo le arti runiche e l'alchimia!


Questo era il motivo principale per cui Lin Ming aveva ucciso Zhu Chuan.


Zhu Chuan stava per morire ed era impazzito. Aveva perso ogni valore e, data la sua situazione, nessuno si sarebbe disturbato a provocare qualcuno che un tempo era stato un Re del Mondo.


Per quanto riguardava la sua crudeltà, ancora meno persone se ne preoccupavano. Quando un praticante di arti marziali iniziava un massacro, a volte avrebbe sterminato intere città. Potevano distruggere quanto volevano e nessuno avrebbe cercato di fermarli; questo era un mondo brutale dove la forza regnava suprema. a parte il Dao Celeste, non c'erano altre leggi al di sopra delle arti marziali.


Per un po', immagini di rune e di formazioni si precipitarono nella mente di Lin Ming.


Zhu Chuan era stato un maestro di rune divine e un alchimista per diverse centinaia di migliaia di anni. Nonostante fosse un mostro, i suoi risultati nelle arti runiche e nell'alchimia erano davvero degni di rispetto!


Dopotutto un tempo era stato un Anziano della gilda dei maestri di rune ed era stato un vero maestro di rune divine di sesto livello!


Bisognava sapere che, nella gilda, un maestro di rune di ottavo livello era considerato una leggenda e uno di nono era un antico mito che esisteva solo miliardi di anni fa. Si poteva dire che un maestro di arti runiche di settimo livello fosse la figura più potente nella gilda e, ad un tale livello, sarebbe potuto diventare il presidente della gilda!


Se uno avesse paragonato i gradi dei maestri di rune con i livelli di coltivazione, allora un maestro di rune divine di settimo livello sarebbe stato uguale ad un Empireo. E, in effetti, molti maestri di rune divine avevano la forza di un Empireo!


Un maestro di rune divine di sesto livello era uguale ad un Re del Mondo. I maestri di rune di sesto livello erano simili a Grandi Re del Mondo.


Zhu Chuan era arrivato al sesto livello e 100.000 anni fa, la sua coltivazione era uguale a quella di un ordinario Re del Mondo.


Un maestro di rune di quinto livello era l'equivalente di un Sacro Lord, uno di quarto ad un Lord Divino, uno di terzo ad un coltivatore al Divine Transformation realm.


Anche così, in realtà un maestro di rune divine di terzo o quarto livello era molto più prezioso in confronto ad un praticante di arti marziali di grado simile.


Si potevano trovare ovunque guerrieri al Divine Transformation realm, mentre i maestri di rune divine erano molto più importanti. Se un maestro di rune divine di terzo livello fosse stato un po' più giovane rispetto alla media, se avesse avuto un futuro brillante, molte organizzazioni avrebbero provato a conquistare il suo favore.


L'apprendista senior di Yue Liuxing era in questo tipo di situazione. Aveva studiato le arti runiche solo per diverse decine di anni e ora era diventato un maestro di rune divine di terzo livello. Nonostante questo, molti capi di grandi organizzazioni lo avrebbero trattato con cortesia perché c'erano possibilità che diventasse un Anziano della gilda in futuro.


Era davvero una persona incredibile.


Quando Lin Ming sondò altri ricordi, un'enorme quantità di informazioni si accumulò nella sua mente ed ebbe la sensazione che un enorme peso schiacciasse il suo mare spirituale!


Lin Ming strinse i denti, resistendo al dolore straziante e riorganizzò lentamente i ricordi di Zhu Chuan.


Queste memorie contenevano un'enorme quantità di esperienze riguardo l'alchimia e le arti runiche divine che Zhu Chuan aveva accumulato per centinaia di migliaia di anni.


Nonostante Zhu Chuan fosse un malvagio lussurioso, non si poteva dubitare delle sue tecniche. Si poteva dire perfino che fosse considerevolmente talentuoso, altrimenti sarebbe stato impossibile per lui diventare un maestro di rune divine di sesto livello e un alchimista di ottavo!


Zhu Chuan era ben consapevole che queste arti gli avrebbero permesso di ottenere più ricchezze, donne e ottenere l'immortalità!


Zhu Chuan aveva una memoria straordinaria. poteva ricordare chiaramente ogni giovane di cui aveva abusato nelle ultime diverse centinaia di chilometrii di anni. Ma a parte questo, poteva richiamare alla mente con chiarezza il processo, i dettagli e le esperienze in quanto ad alchimia e ad arti runiche!


Innumerevoli esperimenti, che fossero fallimenti o successi, avevano consumato un'enorme quantità di materiali preziosi o duro lavoro. Questo era il riassunto di tutte le sue esperienze e di quelle dei suoi predecessori. Erano tutte informazioni di valore inestimabile!


Bisognava sapere che, nonostante un maestro di arti runiche fosse molto ricco, avrebbe dovuto spendere soldi con un ritmo uguale a quello con cui guadagnava. I materiali che usava spesso costavano diverse centinaia di milioni di rune di energia origin. Se avessero fallito, tutto questo sarebbe svanito nel nulla, completamente sprecato!


Crescere un solo maestro di rune divine avrebbe richiesto un investimento enorme per una grande organizzazione. Era semplicemente troppo difficile per una persona diventare un maestro di arti runiche da sola.


Ogni maestro di rune aveva il suo punto di vista particolare e ogni tanto avrebbe fatto delle ricerche strane e bizzarre. Se avessero voluto mettere in pratica queste idee, avrebbe dovuto fare innumerevoli revisioni e ipotesi, perché ciascuna invenzione avrebbe richiesto nuovi investimenti di materiali. E tra queste idee, oltre il 99% di essa sarebbe fallita.


Ma i fallimenti avrebbero permesso comunque di ottenere più esperienza e conoscenza. E una volta che avessero avuto successo, anche se fossero stati solo dei piccoli progressi, avrebbero potuto ottenere una quantità di ricchezze sorprendente. Questo successo poteva diventare la tecnica segreta di un maestro di rune divine, qualcosa che non avrebbe mai tramandato a nessuno!


Era inevitabile. Dopotutto, fare ricerche costava troppe risorse.


Inoltre, la gilda dei maestri di rune divine non era così unificato. Molti avrebbero gareggiato tra di loro per ottenere risorse. Avrebbero investito le loro risorse in nuovi studi e qualunque informazione che ottenevano, non l'avrebbero passata a nessuno, nemmeno al loro apprendista. In questo caso, i centinaia di migliaia di anni di ricordi che Lin Ming aveva assorbito, e tutte le esperienze e la conoscenza contenuti in essi, avevano un valore più che inestimabile!


In particolare, a differenza degli altri apprendisti, Lin Ming aveva appreso tutto questo in breve tempo. Altri apprendisti ci avrebbero impiegato decine o centinaia di anni, lusingando e aiutando i loro maestri e mostrando le loro capacità prima che venissero veramente istruiti. Anche allora, solo quando i loro maestri si fossero ritirati e avessero avuto un piede nella tomba avrebbero deciso di tramandare i loro studi. Ma allora nemmeno l'apprendista sarebbe stato giovane.


E coloro che avevano i requisiti per lusingare e ricevere queste eredità erano tutti discepoli diretti di maestri di rune divine, come l'apprendista senior di Yue Liuxing, Luo Yubai. Per quanto riguardava i fratelli Yue Liuxing e Yue Qifeng, non avrebbero visto il loro maestro più di cinque volte al mese, che sorta di guida avrebbero potuto ricevere?


Ogni maestro di rune divine avrebbe avuto più o meno una decina o qualche decina di tecniche uniche. E ora, Lin Ming aveva appreso tutte le abilità di Zhu Chuan!


Ciò che Lin Ming doveva fare ora era digerire completamente tutte queste esperienze, allenando le tecniche fino a farle diventare naturali. Non importava quante conoscenze avesse, sarebbe stato inutile se il suo corpo non avesse potuto seguire i suoi comandi.


Xiao moxian attivò l'incantesimo del Palazzo di Primordius, aumentando di venti volte il flusso temporale. All'interno di questo incantesimo, Lin Ming riesaminò costantemente i ricordi di Zhu Chuan.


Dopo un mese, Lin Ming aveva impresso pienamente i centinaia di migliaia di anni di ricordi di Zhu Chuan nel suo mare spirituale, rendendoli completamente suoi.


Dopo aver finito, Lin Ming fece un sospiro di sollievo. Non aveva riposato un solo momento durante questo mese, aveva dolore alle tempie, mal di testa e il suo corpo era fradicio di sudore.


Lin Ming iniziò a meditare per riposarsi per dieci intere ora, recuperando lentamente le forze.


Quando aprì gli occhi, il suo sguardo brillò con intelligenza!


Sapeva di aver usato la tattica giusta. Avrebbe ottenuto vantaggi incredibili assorbendo i ricordi di un maestro di rune divine!


Questo gli aveva permesso di risparmiare centinaia di anni di duro lavoro!


Tutto questo era avvenuto grazie alle abilità sconvolgenti del Cubo Magico. Altrimenti sarebbe stato incredibilmente difficile per Lin Ming studiare le arti runiche e l'alchimia!


Ma solo le tecniche di Zhu Chuan non erano sufficienti.


Lin Ming non era soddisfatto. Aveva intenzione di studiare le arti runiche divine e l'alchimia per sbloccare le Nove Stelle del Palazzo del Dao. Dopotutto, a differenza dell'Empireo Primordius, Lin Ming non possedeva l'essenza sconfinata della Perla Primordiale. Lin Ming poteva solo raffinare pillole usando l'alchimia e i medicinali di cui aveva bisogno, in particolare per le ultime stelle, sarebbero stati troppo difficili da ottenere per un mero maestro di rune divine di sesto livello. Avrebbe avuto bisogno di essere almeno un maestro di arti runiche di settimo livello!


Zhu Chuan era solo al sesto livello, in futuro sarebbe servito solo come riferimento per Lin Ming. Dato che questi ricordi sarebbero stati tutti fonte di ispirazione, a Lin Ming non sarebbe importato accumularne troppi.


"Avanti, andiamo dal secondo maestro di rune divine descritto dal Mistero Celeste."


Mentre parlava, lo sguardo di Lin Ming si riempì di intento omicida. Il secondo maestro di rune divine sarebbe stato ancora più facile da uccidere. Lin Ming non poté che ammirare le abilità del Mistero Celeste. Se non fosse stato per le sue informazioni, non sarebbe riuscito a trovare così tanti esperti che avevano perso la protezione di grandi organizzazioni.


Dopo aver ripreso il Palazzo di Primordius, Lin Ming portò le giovani che erano state imprigionate da Zhu Chuan e volò dritto verso sud-est. La sua destinazione era solo ad un milione di chilometri di distanza; non sarebbe passato molto tempo prima che arrivasse.
                                


                                



