---
weight: 1557
title: Capitolo 1557 – Completa Padronanza
pubDate: 2025-12-15T08:37:10.399Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


"Lascia che ti mostri cos'è il vero fuoco."


Xiao Moxian stese le mani e delle fiamme nere spettrali balzarono tra le sue dita, battendo come un cuore e bruciando pacificamente. Nonostante questo fuoco non sembrasse troppo caldo, lo spazio attorno iniziò a distorcersi e questo mostrava quanto erano forti.


Chifeng impallidì quando lo vide: "Sei già vicina al concetto di settimo livello, rendere realtà il Fuoco Virtuale!"


Queste fiamme contenevano fuoco vero e virtuale. Una volta che si fossero fuse completamente, il suo Concetto di Fuoco sarebbe arrivato al settimo livello.


Al momento, Xiao Moxian doveva ancora arrivare al settimo livello, ma anche così, era un risultato esagerato. C'erano molti Re del Mondo che coltivavano il fuoco che non potevano rivaleggiare con lei.


<em>Crack!</em>


L'armatura di Chifeng scoppiò a causa del fuoco nero di Xiao Moxian e metà del suo corpo si carbonizzò. Tuttavia, continuò a lottare fino alla fine. Cercò di estrarre un altro simbolo runico dal suo anello spaziale per salvarsi, ma stavolta lo spazio primordiale lo bloccò ancora di più.


Nel frattempo, la frusta di Xiao Moxian svanì in decine di immagini residue avventandosi sul nemico con la forza penetrante di un punteruolo!


"Ahh!"


Chifeng si spaventò a morte. Cercò disperatamente di usare la sua vera essenza per liberarsi dai vincoli del campo di forza di Lin Ming, ma la sua barriera collassò all'istante e fu crivellato di colpi!


Solo allora Chifeng riuscì a tirare fuori una seconda serie di simboli runici dal suo anello spaziale. Ma poi impallidì e iniziò a cadere urlando!


Sotto l'attacco congiunto di Lin Ming e Xiao Moxian, Chifeng che era già più debole di loro non aveva possibilità di resistere. La fine di questa battaglia era già decisa fin dall'inizio.


In termini di forza, Chifeng era leggermente inferiore al Zhu Chuan che aveva esaurito le forze.


"Portalo via!"


Disse con indifferenza Lin Ming. Xiao Moxian mosse la mano e la sua frusta si avvolse attorno a Chifeng con forza.


"Cosa vuoi fare di tutti questi seguaci?" Chiese Xiao Moxian dopo un'ulteriore riflessione.


Lin Ming rispose: "Non perdere tempo con loro. Se non capiscono la situazione, allora non avranno futuro nella Strada Asura. Prima o poi moriranno tutti."


Mentre parlava, Lin Ming si trasformò in un raggio di luce che sfrecciò nel cielo, seguito subito da Xiao Moxian!


Questo era il secondo maestro di rune divine che avevano catturato: era di sesto livello ed era un alchimista di settimo grado!


Nonostante Chifeng fosse più debole del crudele e malvagio Zhu Chuan, era più sinistro di lui. Aveva ucciso di nascosto il suo maestro in un regno mistico per dei meri tesori. Questo tipo di decisione spietata era quasi uguale a quella che aveva fatto Tian Mingzi quando aveva ucciso il vecchio Re del Mondo delle Terre Qianyu; era l'atto che Lin Ming odiava di più.


Inoltre Chifeng aveva sposato la figlia del suo maestro per consolidare la sua posizione. Mentre era provata dal dolore per la morte di suo padre, Chifeng l'aveva confortata, sostenendo la setta da solo. In una situazione del genere, era stato semplice per Chifeng conquistare il cuore della figlia del suo maestro.


Dopodiché si era inventato ogni sorta di menzogne per ingannare la gente e fondare la sua religione, assorbendo il potere della fede dei suoi seguaci per consolidare le sue arti diaboliche. Nonostante queste azioni fossero atroci, non erano paragonabili a ciò che aveva fatto prima.


In breve, questa persona meritava di morire!


L'aspetto più importante inoltre era che ucciderlo non era affatto difficile. Questo tipo di genio aveva voluto fondare il suo Sect e aveva rifiutato ogni aiuto esterno. Solo per questo, Lin Ming ammirava davvero il Mistero Celeste. Era davvero notevole che avessero ottenuto delle informazioni così accurate. Lin Ming sospettava perfino che il manuale che avevano usato per raccogliere queste informazioni fosse al livello di una potenza trascendente.


Lin Ming annientò velocemente l'anima di Chifeng e cancellò il suo marchio spirituale. Poi divorò il suo spirito.


Chifeng non era troppo vecchio. Aveva molti meno ricordi di Zhu Chuan, così per Lin Ming fu più facile assorbirli. Impiegò un solo mese per assimilare tutte queste memorie nell'incantesimo temporale del Palazzo di Primordius.


Il motivo per cui Chifeng era riuscito a diventare un maestro di rune divine al picco dello stadio di Sacro Lord era dovuto al suo talento sbalorditivo. Tuttavia, era inferiore a Zhu Chuan in quanto ad esperienza. Anche così, Chifeng aveva avuto molte idee uniche e ampie vedute che procurarono molte ispirazioni a Lin Ming.


Dopo essersi sbarazzato di Chifeng, Lin Ming aveva ucciso due dei tre maestri di rune divine di cui gli aveva parlato il Mistero Celeste.


E l'ultimo fu il più semplice.


Questa persona era solo un maestro di rune divine di quinto livello dalla coltivazione agli inizi del Sacro Lord. Ucciderlo sarebbe stato estremamente facile.


Questa persona era stata condannata a morte da un Regno Divino della Strada Asura esterna. Per sfuggire ai suoi inseguitori, era fuggito nella Strada Asura interna. Era una persona solitaria dalla personalità eccentrica. Era crudele e diabolico, e non si era unito a nessuna organizzazione, nemmeno alla gilda dei maestri di rune divine.


Lin Ming volò per altre 500.000 chilometri verso sud-ovest. Guidò le giovani torturate da Zhu Chuan in una città mortale e poi volò per diverse altre ore prima di trovare il terzo maestro di rune.


Non fu difficile trovarlo e Lin Ming lo uccise facilmente. Così aveva radunato i ricordi di tre maestri di rune divine!


Poi impiegò trascorse tre mesi nell'incantesimo temporale del Palazzo di Primordius per padroneggiare completamente i ricordi dei tre esperti!


Le arti runiche e le tecniche di iscrizione erano essenzialmente la stessa cosa, ma le prime erano molto più complesse.


Inoltre le funzioni delle arti runiche erano molto più ampie di quelle delle tecniche di iscrizione!


Gli utilizzi delle tecniche di iscrizione erano divisi in quattro tipi: il primo era per aumentare il potere delle armi e delle armature, il secondo era per rafforzare l'efficacia delle pillole, il terzo avrebbe aumentato la forza del corpo e l'ultimo erano simboli spirituali che rafforzavano lo spirito.


Tra questi quattro, Lin Ming aveva visto solo i primi tre; non aveva mai studiato il quarto tipo.


Tuttavia le arti runiche non solo potevano avevano gli stessi effetti delle tecniche di iscrizioni, ma avevano numerose altre funzioni.


Trasformare la pietra in oro, l'acqua in olio, tutto questo cambiava la struttura della materia. Si poteva anche trasformare una forma di vita. Un maestro di rune divine poteva creare dei simboli capaci di tramutare un praticante di arti marziali in un maiale o un cane.


Nella gilda dei maestri di rune, esisteva un tipo di punizione dove una persona veniva trasformata in un maiale o un cane per mille anni. Il praticante di arti marziali punito avrebbe anche mantenuto la sua intelligenza per tutto questo tempo.


Era davvero un'esperienza orribile mantenere la propria coscienza in queste condizioni.


Inoltre i simboli potevano anche essere usati in battaglia.


Ad esempio, Zhu Chuan e Chifeng avevano usato entrambi delle rune per creare barriere. Potevano anche formare delle palle di fuoco, lame di vento, frecce di ghiaccio e così via.


I simboli creati da un granmaestro potevano perfino essere usati diverse volte finché uno vi avesse riversato abbastanza vera essenza.


Le arti runiche divine avevano moltissime funzioni perché erano la manifestazione delle leggi del Dao Celeste Asura.


"Xian'er, devo andare in isolamento per un certo periodo di tempo per allentare le mie arti runiche e la mia alchimia. Torniamo nella città delle Rune Divine prima!"


Dopo aver ucciso i tre maestri di rune, Lin Ming aveva anche ottenuto i loro anelli spaziali. Questi tre erano considerevolmente ricchi, in particolare Chifeng, che aveva accumulato molte ricchezze tramite il suo culto.


Le rune di energia origin erano utili, ma ciò che era più importante era l'enorme quantità di materiali alchemici e runici. Questi oggetti erano perfettamente adatti per permettere a Lin Ming di allenarsi.


Tuttavia, il grado di questi materiali era un po' troppo alto per lui al momento. Doveva iniziare a fare pratica usando gli oggetti più elementari e poteva trovare queste risorse facilmente nella vivace città delle Rune Divine.


Lin Ming controllò il Palazzo di Primordius per tornare immediatamente nella città delle Rune Divine.


La città aveva dei mercati dedicati alla vendita di materiali per i maestri di rune, ma se uno avesse desiderato acquistare un'enorme quantità di risorse, sarebbe stato più conveniente rivolgersi alla gilda dei maestri di rune.


Se uno fosse stato un maestro di rune registrato nella gilda, avrebbe potuto ricevere il 10% di sconto, ma Lin Ming non lo era.


Mentre Lin Ming stava acquistando materiali nella gilda, estrasse una lunga lista di materiali di cui aveva bisogno e poi incontrò per caso qualcuno che aveva visto prima.


Un vecchio grasso con un vestito bianco dai motivi neri girò l'angolo, indossava uno strano cappello ad otto angoli.


"Uh..."


L'espressione di Lin Ming si irrigidì e si girò subito. Tuttavia il vecchio lo aveva notato, aveva un'ottima memoria e riconobbe Lin Ming all'istante.


Questo vecchio era lo spirita che aveva venduto a Lin Ming il pezzo di giada in passato.


Il venditore era estremamente esperto e taccagno, capace di sfruttare al massimo ogni opportunità, ma era stato comunque derubato da Lin Ming. Quel pezzo di giada era fin troppo speciale; a parte Lin Ming stesso, nessuno sarebbe riuscito a riconoscerlo.


Quando Lin Ming lo vide, divenne un po' sospettoso: <em>'Questa vecchia scarpa, non dovrebbe aver notato qualcosa di strano dopo, vero...?'</em>


In realtà la transazione era stata già completata e, anche se il vecchio avesse provato rimpianto, non avrebbe potuto fare nulla. Inoltre Lin Ming era abbastanza forte e non temeva questo vecchio.


"Oh, sei tu!"


Lo spirita sorrise. Dalla sua espressione, Lin Ming non riuscì a capire se provasse rimpianto per aver venduto quel pezzo di giada.


"Così è il Senior, che coincidenza."


Lin Ming rise freddamente, fingendo di aver appena visto questo vecchio.


"Stai comprando materiali...?"


Il vecchio spirita gettò un'occhiata verso la lista nelle mani di Lin Ming. Intravide un'enorme quantità di materiali di basso livello. Erano oggetti che solo maestri di iscrizione principianti, apprendisti e alchimisti di basso livello avrebbero usato.


Normalmente, quando uno avesse iniziato ad imparare le arti runiche, di iscrizione o dell'alchimia, avrebbe comprato queste risorse per fare pratica. Naturalmente questi materiali erano tutti relativamente costosi e, senza una certa quantità di ricchezze, era impossibile permetterseli.


I materiali nella lista di Lin Ming da soli valevano diverse centinaia di milioni di rune di energia Origin. Nonostante molti di queste risorse fossero usate da novizi, erano comunque considerevolmente costosi. Non erano qualcosa che un ordinario apprendista avrebbe usato, ma a Lin Ming non importava. Ciò che lo preoccupava di più erano gli effetti che avrebbero avuto per il suo allenamento e se lo avrebbero aiutato velocemente a migliorare le sue arti runiche e la sua alchimia. Il prezzo era una considerazione secondaria.


Il vecchio spirita si toccò il mento con fare pensoso. Poi si ricordò delle parole che Lin Ming aveva detto prima, di come voleva diventare un maestro di rune divine, e ridacchiò.


"Vuoi studiare le arti runiche e l'alchimia? Che spirito lodevole, lodevole!"


Lin Ming mostrò un'espressione strana. Queste parole erano chiaramente ironiche...


Questo vecchio spirita stava sorridendo in modo troppo soddisfatto. Chiunque l'avesse visto avrebbe pensato che stesse scherzando...
                                


                                



