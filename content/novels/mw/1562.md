---
title: Capitolo 1562 – Imperatore Spirituale Vuoto Divino
pubDate: 2025-12-15T08:37:10.400Z
tags:
    - mw
---


Capitolo regolare,
12 in coda (Federico), 0/5 donazione</em>
<em>-Schadenfreude</em>


Il giovane era alto, il suo sguardo era freddo e splendente, come una sorgente calda in cima ad una montagna nevosa alta 100.00 piedi. I suoi capelli erano proprio speciali, gli arrivavano fino alla vita ed erano così morbidi da poter attirare l'invidia di qualunque donna. Avevano un bagliore argenteo, simili a mercurio liquido.


Questo tipo di uomo aveva un'atmosfera nobile e intoccabile, come se fosse nato per essere un imperatore.


La sua improvvisa comparsa attirò immediatamente l'attenzione di tutti i presenti. Anche Lin Ming ne fu sorpreso; questo giovane era fin troppo insolito.


Lo spirita si avvicinò ad un tavolo di rune divine senza toccare terra, camminava a mezz'aria. Questo perché stava rilasciando forza spirituale, trasformandola in essenza tangibile che separava i suoi piedi dal pavimento.


Era un metodo per coltivare la forza dell'anima. Usando questa tecnica per fluttuare nell'aria per tutto l'anno, si sarebbe temprata lentamente la propria forza spirituale.


Quando i vecchi Xue e Su videro questo giovane, si scambiarono un'occhiata. Scorsero un po' di paura l'uno nello sguardo dell'altro.


Questo giovane emanava un'aura difficile da descrivere. Inoltre l'abito che indossava e il temperamento dovuto al suo metodo di coltivazione ricordò loro qualcosa.


Il vecchio Xue rifletté per un momento e poi disse: "Giovane, lei proviene dal regno del Vuoto Divino?"


Queste parole attirarono l'attenzione di tutti i presenti. La gente guardò il giovane, piena di aspettativa. Questo perché la maggior parte dei praticanti di arti marziali nella stanza erano spirita e il regno del Vuoto Divino era estremamente importante per la loro razza.


Il giovane annuì lievemente, riconoscendo le sue origini. Così, tutti i presenti, inclusi Yue Liuxing e Yue Qifeng, guardarono questo giovane con paura e venerazione.


Il regno del Vuoto Divino era una Terra Sacra di una Vera Divinità!


Nonostante la città delle Rune Divine avesse un'influenza e un potere sbalorditivi, questo riguardava solo le tecniche alchemiche e runiche. Naturalmente non poteva rivaleggiare con la forza di un'organizzazione come il regno del Vuoto Divino.


<em>'Regno del Vuoto Divino?'</em> Pensò Lin Ming, questo nome gli era lievemente familiare.


Il vecchio Su sospirò con emozione: "Giovani eroi. Noi spirita abbiamo due grandi Regni Divini nella Strada Asura: quello del Vuoto Divino e quello di Nebbia Divina. Ma visto che l'Empireo Nebbia Divina è scomparso misteriosamente senza lasciare traccia, tutto è dipeso dal regno del Vuoto Divino. Ma dopo, quando sua maestà l'Imperatore Spirituale è diventato una Vera Divinità, siamo diventati invincibili!
Guardandola, le sue fondamenta sono solide e la sua forza spirituale è riuscita a condensarsi bene. Sembra che lei sia anche il migliore tra i talenti del regno del Vuoto Divino."


I praticanti di arti marziali spirita del regno del Vuoto Divino, in confronto agli altri, erano superiori quanto i membri di una famiglia reale della capitale in confronto a dei clan di aristocratici; la differenza di posizione era ovvia. Nonostante l'uomo dai capelli argentei fosse giovane, sarebbe diventato sicuramente una figura importante in futuro. Così non sarebbe stato considerato un normale membro della giovane generazione. Anche i maestri di rune divine dalla posizione considerevole come i vecchi Su e Xue avrebbero dovuto trattarlo con rispetto.


Il giovane dai capelli argentei disse: "Non lo sono. Il Regno del Vuoto Divino è pieno di persone straordinarie. Io sono soltanto uno dei successori del re Qin. 15 anni fa sono stato istruito dal Precettore Imperiale Lord Pao e ho imparato un po' di arti runiche. Quando sono partito all'avventura, ho sentito che le arti runiche di questa città sono impareggiabili, così sono venuto a sperimentare quanto sono meravigliose!"


Disse con noncuranza e sicurezza il giovane. In termini di arti runiche, il regno del Vuoto Divino naturalmente era inferiore a questa città, ma la differenza tra di loro non era troppo vasta. Molti grandi esperti del regno del Vuoto Divino erano maestri di rune divine.


Così il giovane dai capelli argentei erano venuto solo per 'fare esperienza'. Non era come Yue Qifeng e Yue Liuxing, che speravano di studiare e crescere qui.


Questo esame era solo un modo per dimostrare le sue capacità. Non voleva davvero, né aveva bisogno del distintivo della gilda.


"Così è l'erede del re Qin! Che mancanza di rispetto da parte nostra!" Il vecchio Xue mostrò un'espressione severa quando sentì il nome del re Qin.


Nel regno del Vuoto Divino, chi aveva il titolo di re era un Empireo. Nonostante questi coltivatori fossero solo Empirei deboli, un Empireo era comunque un livello di gran lunga superiore ad un Re del Mondo.


"Ahahah! Questo esame ha così tante persone sbalorditive! Una Qing Ying, una Meng Hao, che sono già membri d'élite straordinari. Pensavo che avrebbero ottenuto i risultati migliori in questo esame, ma sono stato miope. È apparso qualcuno di ancora più sbalorditivo a questo esame. Qual è il suo nome?"


Chiese sorridendo il vecchio Su.


Il giovane porse i suoi rispetti e disse: "Qin Yi."


Mentre parlava, le due giovani talentuose, Qin Ying e Meng Hao lo guardarono piene di spirito combattivo. In effetti, come aveva detto il vecchio Su, questo esame aveva superato di gran lunga le loro aspettative.


Nonostante non potessero sapere quanto fosse esperto Qin Yi nelle arti runiche, potevano immaginarselo. Se non fosse stato davvero capace, allora non sarebbe venuto nella gilda per perdere la faccia. Il regno del Vuoto Divino poteva essere definito il punto di riferimento di tutti gli spirita nella Strada Asura!


Qin Yi sarebbe diventato la loro concorrenza più grande!


Mentre i vecchi Su e Xue parlavano con Qin Yi, una luce strana brillò negli occhi di Lin Ming.


Il regno del Vuoto Divino!


Il regno di Nebbia Divina!


Il cosiddetto regno di Nebbia Divina era la nazione fondata dall'Empireo Nebbia Divina!


Milioni di anni fa, l'Empireo Nebbia Divina era arrivato al picco dello stadio di Empireo. Tuttavia non era riuscito a diventare una Vera Divinità. Dopodiché, per qualche motivo, il suo fratello maggiore gli aveva dato la caccia e lo aveva costretto ad entrare nella Valle della Morte Tragica.


Così, l'Emprieo Nebbia Divina era rimasto bloccato nella Valle della Morte Tragica per milioni di anni. Nella Valle della Morte Tragica corrispondeva ad un periodo di tempo dieci volte maggiore. Solo alla fine aveva incontrato Lin Ming.


Il suo fratello maggiore era senza dubbio l'Empireo del Vuoto Divino! O, come lo definivano alcuni, la Vera Divinità Vuoto Divino!


Ora il punto di riferimento della razza degli spirita era il cosiddetto regno del Vuoto Divino. E il suo sovrano era il responsabile della rovina dell'Empireo Nebbia Divina!


Lin Ming capì velocemente tutto questo.


In passato, quando Lin Ming aveva chiesto all'Empireo Nebbia Divina perché era stato costretto ad entrare nella Valle della Morte Tragica, lo spirita aveva risposto con una sola parola: ostilità.


Solo poco prima che Lin Ming lasciasse la Valle della Morte Tragica l'Empireo gli aveva rivelato di più riguardo il suo passato. La persona che lo aveva inseguito era stato suo fratello. Inoltre, a causa di qualche strana connessione telepatica tra di loro, se l'Empireo Nebbia Divina avesse lasciato la Valle della Morte Tragica, suo fratello l'avrebbe percepito. Così era impossibile per lui uscirne.


Tutto questo accadde nel giro di diversi secondi. Fu in quel momento che gli venne in mente qualcosa.


Dopo un po', Lin Ming cercò una conferma alla sua ipotesi: "Avrei una cosa da chiedere..."


"Mm?"


Dato che tutti erano radunati attorno a Qin Yi, la domanda di Lin Ming li sorprese. Era una persona di origini umili in confronto alle altre persone nella sala. A parte il vecchio Xue, Yue Liuxing e Yue Qifeng, nessun altro lo aveva notato. Se c'era qualcosa di particolare riguardo a lui, era il fatto che fosse un umano. A parte lui, tutti gli altri erano spirita.


C'era pochissimi maestri di rune umani.


Qin Yi, il vecchio Su, Qing Ying, Meng Yao e gli altri gettarono un'occhiata verso di lui per poi ignorarlo. Il vecchio Xue sorrise e chiese gentilmente: "Cosa c'è ragazzo? Stai cercando di rompere le uova nel paniere?"


Dal suo punto di vista, Lin Ming era venuto qui per perdere tempo e causare problemi. Ma si erano mostrati troppi individui talentuosi. Forse invece che creare confusione, Lin Ming avrebbe fatto il pagliaccio.


Lin Ming disse senza fretta: "Vorrei chiedere quando Senior Vuoto Divino è avanzato allo stadio di Vera Divinità."


La sua domanda fece subito accigliare Qin Yi, che lo guardò con ferocia: "Che insolenza. Non puoi dire direttamente il nome di sua maestà l'Imperatore Spirituale!"


Il suo intento omicida si fissò su Lin Ming, minaccioso. Sembrava che potesse attaccarlo da un momento all'altro.


L'atmosfera divenne tesa per un po'. Il vecchio Xue rise frettolosamente cercando di allentare la pressione: "Lin Ming, non si può dire con tale noncuranza il nome di sua maestà l'Imperatore Spirituale. Ma visto che non sei uno spirita, probabilmente non lo sapevi, così faremo un'eccezione per questa volta. Tuttavia non ci sarà una prossima volta..."


A volte sarebbe stato un tabù pronunciare il nome di un imperatore. Nelle nazioni mortali, gli imperatori non potevano essere chiamati per nome, e lo stesso anche scriverlo. Si sarebbe dovuto rimpiazzare il nome dell'imperatore con altri appellativi illustri.


Anche così, Lin Ming aveva ricevuto il favore dell'Empireo Nebbia Divina e così non aveva una buona impressione di questo Empireo del Vuoto Divino.


Lin Ming guardò il vecchio Xue. Nonostante lo spirita fosse taccagno e scaltro, aveva un'indole buona. Dato che il vecchio Xue aveva cercato di risolvere la situazione per lui, Lin Ming non cercò di complicare la situazione. Disse lievemente: "Non lo sapevo in effetti."


"Mm, assicurati solo di fare più attenzione la prossima volta. Poi, avevi chiesto quando sua maestà l'Imperatore Spirituale è avanzato allo stadio di Vera Divinità?" Il vecchio Xue lo guardò perplesso. Non sapeva perché Lin Ming aveva fatto una domanda del genere all'improvviso.


"Sì." Rispose Lin Ming.


"Beh... lo ha fatto tre milioni di anni fa!" Mentre lo diceva, il vecchio Xue unì le mani al petto, chiaramente stava mostrando il suo rispetto nei confronti dell'imperatore.


Tre milioni di anni?


Lin Ming spalancò gli occhi. Le sue ipotesi molto probabilmente erano esatte. "Sa quando l'ha fatto esattamente?"


Lin Ming continuò a fare domande. Questo confuse il vecchio Xue; perché stava facendo queste richieste?


Tuttavia Qin Yi rispose con arroganza: "Esattamente 3,47 milioni di anni fa. Quando sua maestà l'Imperatore Spirituale è avanzato allo stadio di Vera Divinità, è discesa una tribolazione celeste dai nove colori dal cielo, i venti e le nuvole si sono spostati e il creato si è piegato di fronte a lui. Questo fenomeno è stato scritto nei testi sacri della razza spirita ed è l'evento più importante mai accaduto negli ultimi 100 milioni di anni per noi! Sei troppo curioso; che cos'ha a che fare con te l'avanzamento di sua maestà l'Imperatore Spirituale?"


<em>'Mm, ora capisco...'</em>


Lin Ming fece un respiro profondo, il suo sguardo divenne solenne.


La data corrispondeva all'anno in cui l'Empireo Nebbia Divina era stato costretto a fuggire nella Valle della Morte Tragica!
                                


                                



