---
title: Capitolo 1564 – Le qualificazioni di un maestro di rune divine
pubDate: 2025-12-15T08:37:10.400Z
tags:
    - mw
---


<del datetime="2020-07-03T20:31:54+00:00">Capitolo sponsorizzato, ringraziamo Federico!
10 in coda (Federico), 0/5 donazione</em></del>


Capitolo regolare di domenica in anticipo per sbaglio!


edit: lol la sponsorizzazione era per Martial God Asura e non per Martial World, scusatemi XD
<em>-Schadenfreude</em>


L'esame era già iniziato da diverse decine di respiri di tempo e Lin Ming aveva disegnato dieci piccole strutture di rune. Nonostante fosse molto lento, la sua mano era ferma ed era impossibile trovare difetti nei suoi simboli.


Tuttavia, a parte sbalordire il vecchio Xue, che conosceva il passato di Lin Ming, nessun altro lo notò.


L'attenzione dei presenti era concentrata per lo più sulle due splendide ragazze, Qing Ying e Meng Yao.


Il loro modo di tracciare simboli runici poteva essere definito elegante come il volo di un drago e la danza di una fenice, era meraviglioso. Le loro dita sottili ondeggiavano come piante lussureggianti al vento e quando maneggiavano la penna runica che aveva assorbito il succo di ogni sorta di materiale, arcobaleni lucenti dipinsero il cielo come sogni illusori e meravigliosi.


Questa tecnica raffinata e scorrevole aveva suscitato ammirazione in molte persone che erano venute ad assistere all'esame, inclusi alcuni responsabili.


Guardare queste giovani disegnare dei simboli poteva essere definito un piacere.


"Sono davvero le apprendiste istruite dai vecchi Su e Xue! Sembra che non sarà difficile per loro soddisfare i requisiti per diventare un maestro di rune divine."


Diversi responsabili discutevano tra di loro tramite trasmissioni di vera essenza. Il vecchio vestito di bianco sorrise dicendo: "Sì, forse non avranno problemi per soddisfare i requisiti dei maestri di rune divine, ma forse il protagonista di questo esame non saranno loro. Il candidato principale deve ancora iniziare..."


Mentre l'Anziano con il vestito bianco parlava, gettò un'occhiata di lato. Tutti seguirono il suo sguardo. La persona a cui si stava riferendo era il successore al Regno del Vuoto Divino, Qin Yi.


L'esame era già cominciato da venti respiri di tempo circa, ma Qin Yi era ancora passato all'opera.


"Cosa sta facendo? È il suo tentativo di mostrarsi umile?"


Tutti si accigliarono quando videro l'atteggiamento calmo e passivo di Qin Yi. In realtà, nonostante provassero un po' di venerazione nei confronti di questo giovane talentuoso del Regno del Vuoto Divino, non credevano che avrebbe rubato le luci della ribalta oggi.


La competizione continuava da così tanto tempo, ma non si era ancora mosso. Qualunque cosa stesse pianificando, sembrava un po' troppo teatrale.


"Questo tipo è troppo arrogante!" Disse un responsabile, un po' disgustato.


"Cosa significa questo? Vuole che i nostri candidati completino per primi i loro simboli così da poter mostrare arrogantemente le sue tecniche?"


L'Anziano con l'abito bianco scosse la testa: "Avete frainteso. Nonostante questo Qin Yin sia arrogante, è nella sua natura e normalmente non lo mostrerà. Il motivo per cui deve ancora muoversi non è perché non voglia dimostrare intenzionalmente la sua potenza, ma perché sta analizzando con attenzione e percependo la struttura e le caratteristiche di tutti i materiali. Sta disegnando mentalmente un diagramma. Una volta che avrà finito, lo disegnerà, e lo disegnerà in una volta sola."


Quando un grande artista iniziava un dipinto, avrebbe visualizzato cosa aveva intenzione di raffigurare prima ancora di cominciare. Questo sarebbe stato un piano elaborato e uno avrebbe potuto progredire con sicurezza; prepararsi in precedenza era come armarsi in anticipo. Un maestro di rune divine avrebbe fatto lo stesso quando disegnava dei simboli. Se prima avessero messo a fuoco la struttura nella loro mente, sarebbero riusciti a disegnare tutto il simbolo.


E proprio quando l'Anziano vestito di bianco finì di parlare, Qin Yi iniziò a muoversi.
Raccolse con noncuranza una manciata di materiali e li lanciò. Fece circolare la sua forza spirituale, facendole assumere la forma di una lama affilata che li tagliò.


Questi materiali erano tutti piuttosto costosi. Un normale maestro di rune divine li avrebbe trattati con cura, per evitare di fare errori e di sprecarli. Ma le azioni di Qin Yi erano state audaci e coraggiose, perché era già diventato familiare con la loro struttura e le loro caratteristiche. Aveva sondato a fondo anche la più piccola differenza in questi medicinali. Questa era l'abilità portata dalla sua potente forza spirituale.


Con una serie di sibili, Qin Yi li trattò in gruppo. Da alcuni era stato estratto il succo, altri erano stati ridotti in polvere e altri ancora furono tagliati.


Poi tutti i materiali si radunarono nel palmo di Qin Yi.


Questo fece accendere lo sguardo dell'Anziano dal vestito bianco. Che meraviglia! Qin Yin era capace di controllare diversi tipi di materiali alla volta ad una così giovane età!


Normalmente, quando un maestro di rune divine avrebbe disegnato un simbolo, avrebbe gestito i materiali uno per volta per garantire le più alte possibilità di successo. Questo perché non poteva dividere la sua attenzione ed era evidente che fosse difficile controllare diversi materiali alla volta! Avrebbe reso il processo molto, molto più arduo!


Naturalmente il vantaggio di questo era che uno avrebbe disegnato un simbolo molto più velocemente. Anche così, normalmente un giovane maestro di rune non avrebbe osato farlo.


"Questo ragazzo è molto più audace di quanto pensassi! Dai materiali che ha radunato, credo che stia disegnando il simbolo della Fusione del Fuoco. È piuttosto difficile tra i simboli runici di primo livello!"


"Dopotutto è una figura sbalorditiva, così non è sorprendente che abbia scelto il Simbolo della Fusione del Fuoco."


In confronto a manipolare più di una decina di materiali alla volta, disegnare un Simbolo della Fusione del Fuoco non era affatto difficile.


Mentre tutti stavano parlando, Qin Yi iniziò a disegnare. Senza usare la penna runica, fuse vera essenza nel suo dito e lo usò per tracciare dei tratti, estraendo i succhi dei materiali per iniziare la sua opera.


Era estremamente veloce. In pochi attimi di secondo disegnò una piccola runa. Poi ne creò un'altra in un batter d'occhio. E in seguito una terza, una quarta... presto ne finì a decine.


Questi piccoli simboli fluttuarono nell'aria, sostenuti da un qualche potere invisibile. Mantennero una buona distanza le une dalle altre mentre risonavano lievemente con qualche legge misteriosa. Naturalmente erano le leggi della Strada Asura.


Nonostante Qin Yi non avesse iniziato da molto a disegnare, in poco tempo aveva raggiunto tutti gli altri e aveva perfino iniziato a superarli.


"Che velocità sbalorditiva!"


Molti cambiarono espressione. Perfino Lin Ming gli gettò più di un'occhiata. Questo Qin Yi era chiaramente un grande talento cresciuto con attenzione dal regno del Vuoto Divino. Nonostante la sua coltivazione non fosse così alta, in termini di arti runiche era probabilmente il migliore della sua generazione.


Tuttavia Lin Ming lo guardò solo un paio di volte prima di tornare a concentrarsi e a dedicare la sua attenzione alla Runa Potente. Nel sistema delle arti runiche, il suo simbolo poteva essere considerato solo lieve difficoltà e di basso livello.


Comunque Lin Ming aveva scelto questa runa per via dei ricordi che gli rievocava. Inoltre ora era in un'esame e non in una competizione. L'avrebbe superato finché avesse disegnato un qualsiasi simbolo runico di primo grado.


Mentre Lin Ming disegnava con calma e costanza il Simbolo Potente, sentì il rumore di due esplosioni dietro di lui. Due rune parzialmente disegnate si erano ridotte in fumo e fiamme. Questo perché alcuni apprendisti si erano distratti guardando Qin Yi e la loro forza spirituale era andata fuori controllo, facendo scoppiare i loro simboli.


I due apprendisti sembrarono sul punto di piangere.


Nonostante rimanesse loro molto tempo, c'erano già poche possibilità di superare l'esame. All'inizio, avrebbero avuto più chance di avere successo quando la loro forza spirituale era al picco. Ma con il passare del tempo naturalmente avrebbero avuto meno probabilità di disegnare una runa.


A parte questi due apprendisti sull'orlo della disperazione, molti altri avevano problemi a controllare la loro forza spirituale. Perfino Yue Liuxing era concentrata sul suo lavoro con un'espressione estremamente tesa, come se non osasse distrarsi nemmeno un secondo. Si poteva solo dire che Qing Ying, Meng Yao e Qin Yi fossero fin troppo diversi da loro.


Ma in questa competizione intensa e coinvolgente tra apprendisti, qualcuno non stava prestando molta attenzione a Qin Yi, non importava quanto fosse scioccante la sua dimostrazione. Anzi, la sua attenzione era concentrata per il 99% su Lin Ming. Questa persona era il vecchio Xue.


Dall'inizio dell'esame fino ad ora, aveva continuato a fissare Lin Ming.


Non aveva nemmeno guardato molto la sua apprendista. Nonostante la comparsa di Qin Yi lo avesse distratto lievemente, lo aveva osservato solo per un momento per poi tornare a concentrarsi su Lin Ming.


Questo non sfuggì all'attenzione del buon amico del vecchio Xue, il vecchio Su.


"Devo dire... perché continui a fissare quel ragazzo? Sta succedendo qualcosa di strano?"


Chiese il vecchio Su. All'inizio aveva concentrato l'attenzione sulla sua apprendista Qing Ying, così aveva pensato che anche il vecchio Xue avrebbe fatto lo stesso con la sua allieva. Ma aveva scoperto che il vecchio Xue continuava a fissare Lin Ming senza nemmeno battere ciglio. Sembrava che ci fosse qualcosa di piuttosto interessante nel viso di Lin Ming.


"Lui...


Il vecchio Xue sorrise con amarezza, non sapeva cosa dire.


Vedendo il sorriso forzato del suo amico, il vecchio Su divenne ancora più interessato: "Non badi alla tua apprendista, non hai nemmeno guardato Qing Ying e non sei nemmeno interessato a quel genio del regno del Vuoto Divino, Qin Yi. Invece sei concentrato solo su quel ragazzo? Che segreti ha?"


"Segreti..." Il vecchio Xue scosse la testa. "Se ti dicessi che questo ragazzo ha studiato le arti runiche solo per un anno, mi crederesti?"


"Solo un anno?!"


Il vecchio Su alzò le sopracciglia. Prima aveva sentito come il suo amico aveva punzecchiato Lin Ming. Il vecchio Xue aveva deriso il ragazzo e aveva detto che aveva poche possibilità di diventare un maestro di rune divine, ma il vecchio Su pensava che l'avesse detto perché voleva estorcere Lin Ming dopo averlo fatto diventare suo apprendista. Non si sarebbe mai immaginato che quel giovane avesse studiato le arti runiche solo per un anno... non c'era da meravigliarsi che il vecchio Xue avesse pensato che Lin Ming fosse venuto all'esame per causare guai.


"Sei sicuro che abbia studiato solo per un anno? Il primo anno di allenamento è incredibilmente difficile, ma dalle sue tecniche, credi che sia possibile che sia un novizio che ha studiato solo da un anno?"


Il vecchio Su scosse ripetutamente la testa, incredulo.


Il vecchio Xue disse: "Per questo ho continuato ad osservarlo. Qin Yi proviene dalla Terra Sacra di una Vera Divinità. In termini di eredità, nonostante siano inferiori a noi, è solo in scala e quantità. Hanno meno maestri di rune divine di massimo livello. Se Qin Yi fosse stato istruito personalmente da loro, allora non sarebbe strano che sia così capace. Ma questo Lin Ming... non riesco davvero a capire. È molto più sbalorditivo di Qin Yi."


"Sei sicuro di non aver fatto un errore?" Disse il vecchio Su, ancora incredulo.


Il suo amico rispose: "Anche io ne dubitavo. Ho pensato che forse si è allenato da più tempo? Che mi abbia preso in giro allora? Ma perché l'avrebbe fatto?"
                                


                                



