---
weight: 1565
title: Capitolo 1565 – Continuare l'Esame per diventare un maestro di rune divine di secondo livello
pubDate: 2025-12-15T08:37:10.400Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Il vecchio Su iniziò ad osservare Lin Ming. Il giovane aveva completato un terzo simbolo, ma non aveva mostrato nessuna anormalità e la sua velocità era costante come prima. Non c'erano affatto differenze rispetto all'inizio dell'esame


Se avesse continuato così sarebbe riuscito davvero a superare l'esame.


Sarebbe stato un risultato straordinario.


"Rimaniamo ad osservare in silenzio. Vale la pena prestare attenzione a questo giovane, specialmente visto che è un umano. Questo solo lo rende fuori dall'ordinario..."


Sussurrò il vecchio Xue. Nel frattempo Qing Ying e Meng Yao avevano già completato due terzi dei loro simboli; erano il doppio più veloci di Lin Ming. Inoltre Qin Yi era ancora più rapido. Le piccole rune che fluttuavano di fronte a lui avevano già iniziato a raggrupparsi formando una varietà di strani motivi che si stavano condensando. Questa era l'ultima fase del processo.


Alla fine Qin Yi disegnò l'ultima piccola runa, che iniziò a brillare insieme alle altre, intrecciandosi nel cielo e formando un simbolo intero. Allo stesso tempo, Qin Yi tirò fuori una runa divina di livello oro dal suo anello spaziale, una compatibile con il simbolo che aveva creato.


Per un simbolo runico di primo livello, una runa divina d'argento era più che sufficiente; usarne una dorata non ne avrebbe migliorato gli effetti. Il motivo per cui Qin Yi ne aveva scelta una dorata era perché sperava di potenziare il grado del suo simbolo. Se avesse dovuto selezionare un simbolo di livello blu, avrebbe usato una runa dello stesso grado.


Il simbolo si fuse insieme alla runa del Dao Celeste Asura e la combinazione dei suoi piccoli segni fu influenzata dall'aggiunta dalle leggi di questo piano.


Questo era il passo più importante nelle arti runiche. Con questo, il Simbolo della Fusione del Fuoco sarebbe stato completato!


E dopo che Qin Yi finì di tracciare il simbolo così velocemente e di buon umore, non mostrò nessun segno di stanchezza. Mosse il dito e il suo simbolo si trasformò in una scia di luce che volò verso l'Anziano vestito di bianco responsabile delle valutazioni.


Il vecchio esaminatore stese la mano e afferrò il simbolo runico brillante. Poi sondò la sua struttura interna. Annuì più e più volte: "Bene! Bene! Molto bene!"


Una lode ripetuta tre volte, era un evento estremamente raro vista la severità degli esaminatori!


Il Simbolo della Fusione del Fuoco di Qin Yi poteva essere definito superbo.


Un Simbolo della Fusione del Fuoco era di primo livello. Era fatto per essere impresso in un artefatto spirituale e aumentare la forza del suo attributo fuoco. Normalmente si poteva raddoppiare la potenza dell'elemento fiamma di un artefatto di basso livello, accrescere del 20% quelli di livello medio, ma non avrebbe avuto nessun effetto su quelli di alto livello.


Ora, secondo le stime di Lin Ming, il Simbolo della Fusione del Fuoco che Qin Yi aveva disegnato era lievemente superiore alla media. Avrebbe dovuto aumentare del 60% la forza dell'elemento fuoco di un artefatto di basso livello e del 25% quello di un tesoro di medio livello. Era estremamente raro, perché ra già sbalorditivo che un ordinario maestro di rune creasse un Simbolo della Fusione del Fuoco di grado standard. Superare questo limite era già quasi impossibile.


"Qin Yi, ha già superato il primo esame dei maestri di rune divine! Allo stesso tempo si è anche guadagnato il diritto di accedere all'esame di secondo livello. Può scegliere di iniziarlo dopo che questa prova sarà finita. Ha intenzione di farlo?"


"Naturalmente. Non volevo fermarmi solo qui."


Rispose con sicurezza Qin Yi. L'Anziano vestito di bianco ridacchiò: "Bene, ha coraggio. Allora tra dodici ore inizieremo l'esame per diventare maestri di rune di secondo livello!"


Un esame per diventare maestri di rune durava dieci ore e ci sarebbe stata una pausa di due ore prima che iniziasse quello di secondo livello. Se uno avesse avuto delle fondamenta instabili e ci avesse messo dieci ore per finire l'esame, allora avrebbe esaurito tutta la sua forza spirituale e non sarebbe riuscito ad iniziare il secondo.


"Ottimo."


Rispose Qin Yi. Poi si diresse verso l'area di riposo. Diversi responsabili annuirono verso di lui, provando una sensazione un po' strana. Sospettavano che tra non molto Qin Yi li avrebbe superati nelle arti runiche, dando loro la sensazione di aver sprecato la loro vita. Paragonarsi agli altri poteva davvero fare infuriare a morte.


Dopo Qin Yi, anche Qing Ying e Meng Yao completarono i loro simboli.


L'Anziano vestito di bianco ispezionò anche le loro opere. I simboli che avevano creato erano tra i più difficili tra i simboli runici di primo grado e non c'era molta differenza tra di essi in quanto a velocità di completamento o qualità. Si poteva dire che le due giovani fossero alla pari, ma che fossero lievemente inferiore a Qin Yi.


"Qing Ying e Meng Yao, vorreste unirvi all'esame di maestri di rune divine di secondo livello?" Chiese come prima l'Anziano vestito di bianco.


"Naturalmente!"


"Non c'è nemmeno bisogno di chiederlo!"


Risposero Qing Ying e Meng Yao, piene di spirito combattivo. Le due giovani donne in origine erano venute qui per partecipare alla seconda prova, il primo esame era stato solo un breve preludio.


Dopo di loro, fu Lin Ming a completare il suo simbolo!


Nel momento in cui il giovane finì la sua runa, i vecchi Su e Xue si scambiarono un'occhiata, pieni di incredulità. In realtà, anche nell'ultimo quarto d'ora di tempo, Lin Ming aveva mantenuto lo stesso ritmo, senza mostrare il minimo turbamento nella sua aura. In quel momento i due avevano già immaginato che sarebbe riuscito a finire la sua runa. Tuttavia erano un po' sbalorditi del fatto che Lin Ming avesse davvero riuscito a diventare un maestro di rune divine di primo livello.


"Forse ho davvero commesso un errore... dovrebbe aver studiato le arti runiche per più di un anno, ma... da quello che posso vedere la sua età scheletrica non è troppo vecchia e la sua coltivazione è così alta, eppure ha studiato anche le arti runiche. Allo stesso tempo è perfino un umano... non ho idea di come si sia allenato..."


Mormorò tra sé e sé il vecchio Xue. Poi gettò un'occhiata verso il suo sottoposto e disse: "Vai alle porte ella città e controlla le registrazioni dell'età scheletrica di Lin Ming."


La città delle Rune Divine accettava solo i membri d'élite più sbalorditivi. Se uno fosse riuscito ad entrare, doveva essere un maestro di rune divine, un alchimista, un raffinatore, un vecchio esperto o un giovane membro d'élite.


Se Lin Ming fosse entrato grazie al suo talento, allora le guardie avrebbero verificato la sua età scheletrica. E in effetti, allora Lin Ming era stato davvero esaminato.


"Giovane, desideri fare l'esame di secondo livello?" Chiese di nuovo l'Anziano vestito di bianco.


Lin Ming annuì: "Sì."


Il primo esame non era stato affatto difficile per lui. Aveva ereditato i ricordi di due maestri di rune divine di sesto livello e di uno al picco del quinto livello. Sarebbe stato assurdo essere in difficoltà nell'esame di primo grado!


Sentendo la risposta di Lin Ming, Qing Ying e Meng Yao lo guardarono con sorpresa. Ormai lo avevano già notato. Tra tutti qui, Lin Ming sembrava molto comune e ordinario, ed entrambe avevano pensato che fosse un coltivatore qualunque. Ma questa persona si stava per unire all'esame di secondo livello insieme a loro!
                                


                                



