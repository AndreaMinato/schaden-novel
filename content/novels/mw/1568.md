---
weight: 15680
title: Capitolo 1568 – Completare la Fase Principale
pubDate: 2025-12-15T08:37:10.400Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Quando si trattava di esplorare il Dao Celeste Asura, la gilda dei maestri di rune non poteva competere con il Regno del Vuoto Divino.


La Terra Sacra aveva un'eredità incredibile!


Decine di milioni di anni fa, i Regni del Vuoto e della Nebbia Divina un tempo erano un'entità sola, un titano. Miliardi di anni fa avevano un tempo avevano prodotto un sovrano al livello di una Vera Divinità!


Dopo che quel coltivatore era morto, il Regno Divino aveva continuato ad esistere per molto tempo senza produrre un'altra Vera Divinità. Nonostante questo, era rimasta l'organizzazione spirita numero uno nella Strada Asura. Ad ogni generazione avrebbero sempre avuto un maestro al picco dello stadio di Empireo. Questa sorta di prosperità era continuata per miliardi di anni, aumentando la qualità delle loro tecniche!


Quindi, in termini di comprensione del Dao Celeste, la gilda dei maestri di rune non così coesa con soli cento milioni di anni di storia non poteva rivaleggiare con il Regno del Vuoto Divino.


Il tempo passò lentamente. Dei puntini di luce brillarono nelle mani di Lin Ming, Qing Ying, Meng Yao e Qin Yi. E tra di loro, quelli di Qin Yi erano i più splendenti!


Yue Liuxing e Yue Qifeng erano sbalorditi. Da quello che sapevano, Lin Ming non aveva nemmeno sentito parlare della città delle Rune Divine un anno fa. Era un giovane umano che non sapeva nemmeno cos'erano le arti runiche...


Lo scorso anno, avevano perfino invitato Lin Ming nella gilda per fare un giro e vedere cos'erano le arti runiche. Dal modo in cui si era comportato, sembrava che Lin Ming non avesse mentito affatto. Inoltre il punto chiave era che non aveva motivo di mentire; chi sarebbe stato così annoiato da fare una sciocchezza del genere?


"Che... il fratellone Lin Ming abbia studiato le arti runiche fino a questo punto in un solo anno?" Yue Qifeng sentì un tuffo al cuore mentre lo diceva.


Ma Yue Liuxing era molto più calma. Scosse la testa dicendo: "C'è sicuramente qualcosa che non sappiamo. Potrebbe essere il segreto del signor Lin e non sarebbe cortese per noi fargli domande..."


Yue Liuxing aveva la sensazione che sarebbe stato meglio non chiederglielo. Inoltre, anche se l'avessero fatto, probabilmente Lin Ming non avrebbe rivelato nulla. Quando Lin Ming aveva detto che avrebbe parlato con loro in seguito, probabilmente era stato un segno di cortesia e non aveva davvero intenzione di dire loro nulla.


.....


Tra le luci scintillanti dei simboli runici, passò un'ora intera.


Anche Qin Yi doveva fare attenzione mentre disegnava un simbolo di secondo livello. Creare la struttura corretta era importante per permettere al simbolo di fondersi con il Dao Celeste Asura in seguito.


Così, nonostante Qin Yi fosse più veloce di Lin Ming, Qing Ying e Meng Yao, non lo era di molto.


Trascorse un'altra ora.


L'espressione di Qin Yi era determinata. Era pienamente concentrato sul suo obiettivo. La parte principale del simbolo runico era quasi finita e, quando arrivò alla fase finale, i suoi movimenti rallentarono ancora di più per la cautela. Quando disegnò l'ultima piccola parte, tutte le piccole rune brillarono all'unisono.


Il simbolo runico aveva già preso la sua forma iniziale.


Tutto ciò che rimaneva era la terza fase, il punto chiave per trasformare un'iscrizione in un vero simbolo runico!


La differenza tra un simbolo di secondo livello e uno di primo livello era un solo grado, ma la terza sezione creava un divario enorme tra di essi.


Qin Yi era estremamente cauto. La sua forza spirituale controllava le mille rune nell'aria, mantenendole nella stessa posizione. Poi Qin Yi iniziò lentamente a riprendere le forze e a regolare la sua forza spirituale, portandosi al picco delle sue condizioni così da poter completare la terza sessione.


Nonostante Qin Yi avesse completato il terzo passo in molte rune e fosse quasi sicuro che ci sarebbe riuscito, anche una percentuale del 10-20% di fallire era inaccettabile per lui. Il suo orgoglio non gli avrebbe permesso di fallire qui. Avrebbe superato l'esame con successo.


Mentre Qin Yi stava riprendendo le forze, gettò un'occhiata verso Lin Ming. Sogghignò quando vide Lin Ming disegnare un tratto alla volta, impeccabilmente e con costanza.


<em>'Interessante! Non credevo che questo ragazzino sarebbe stato così capace. Ha già completato il 75% della struttura principale e non ci sono ancora fluttuazioni nel suo disegno. Se continuerà così, completerà la parte principale. Forse potrà farmi compagnia per farmi divertire un po' nella terza fase!'</em>


Qin Yi provò un po' di interesse. Se avesse messo in ombra tutti gli altri in questo esame e non ci fosse stato nessuno a farlo risaltare, allora questa prova sarebbe stata inutile per lui.


Solo se ci fosse stata una competizione, solo se qualcuno avesse una possibilità di batterlo, avrebbe reso interessante l'esame.


Non vedeva l'ora di osservare Lin Ming all'opera. Voleva vedere cosa avrebbe fatto Lin Ming nella terza fase.


Così, Qin Yi riposò per un quarto d'ora per tornare al picco delle sue condizioni. Questo non era un obiettivo facile da raggiungere. Riuscire a mantenere migliaia di rune a mezz'aria e la circolazione dell'energia era estremamente difficile, figuriamoci farlo mentre si recuperava la forza spirituale.


"Questo Qin Yi può mantenere la concentrazione rilassandosi allo stesso tempo. Ha recuperato la maggior parte della forza spirituale in preparazione per la terza fase; non è qualcosa che una persona normale può fare. Sembra che questo Qin Yi abbia già completato un simbolo runico di secondo livello più di una volta. Se non ci saranno incidenti, allora supererà l'esame senza problemi..."


L'Anziano vestito di bianco sospirò con emozione. Ma, anche quando lodava Qin Yin, provava un po' di amarezza. Dopotutto Qin Yi proveniva dal Regno del Vuoto Divino e potevano essere considerati rivali della gilda. In realtà non c'erano grandi conflitti di interesse tra queste due grandi organizzazioni, ma anche così, sia praticanti di arti marziali che maestri di rune divine avrebbero sempre cercato di confrontarsi con gli altri. Sarebbero stati competitivi naturalmente.


E ora che aveva visto un discendente dei suoi rivali mostrare il suo splendore nella sua base, l'Anziano vestito di bianco naturalmente non era contento.


Quando osservò Qing Yin e Meng Yao, vide che le due giovani erano in grande difficoltà. Anche se avevano completato i loro simboli, sarebbero stati solo appariscenti e privi di sostanza. Come poteva il loro Tocco Divino essere paragonato al Cuore della Fornace Medicinale di Qin Yi?


In quel momento Qin Yi tirò fuori una runa divina dorata dal suo anello spaziale.


Recitò un mantra e creò una successione di sigilli. Una luce divina calò dall'alto e poi accadde una strana scena.


Sotto questo bagliore brillante, la runa divina di livello d'oro iniziò a rompersi, per poi ridursi in motivi mistici e misteriosi che iniziarono a piegarsi lentamente e a fondersi con il simbolo che Qin Yi aveva tracciato.


Questa fusione non era stata immediata. Invece doveva seguire il flusso del Dao Celeste Asura. Per descriverlo in altre parole, le leggi del Dao Celeste Asura si stavano unendo insieme al simbolo e il grado della loro unione sarebbe stato un enorme indicatore di quanto sarebbe stato prezioso ed efficace il suo simbolo runico.


Un granmaestro poteva fondere una grande quantità di Leggi del Dao Celeste Asura in modo tale da poter vendere un simbolo di quinto livello al prezzo di uno di sesto.


Più era alto il grado del simbolo, più tempo ci sarebbe voluto per fondere le leggi. La terza fase di un simbolo di secondo livello, anche se fosse stato disegnato da Qin Yi, avrebbe richiesto almeno mezz'ora o tre quarti d'ora. In media si impiegava poco meno di un'ora.


Ma proprio quando Qin Yi era entrato nella terza fase da un quarto d'ora, qualcun altro aveva finito di disegnare la parte principale del simbolo. Era Lin Ming.


Era lievemente più veloce di Qing Ying e Meng Yao.


Nonostante fosse più lento di Qin Yi, Qin Yi aveva riposato per un quarto d'ora e adesso c'era una mezz'ora di differenza tra lui e Lin Ming.


"Ce l'ha davvero fatta!"


Molti stavano prestando attenzione a Lin Ming. I vecchi Xue e Su quasi stavano guardando solo lui, preoccupandosi più del suo risultato che di quello delle loro apprendiste.


"Questo ragazzo nasconde proprio bene le sue capacità!"


"È incredibile. Se qualcuno scoprisse l'età scheletrica di questo ragazzo potrebbe rimanere scioccato a morte! Mi chiedo quale sia la sua storia... Sembra che stia per iniziare la terza fase. Anche se fallisse qui, è comunque un genio mostruoso. E se avesse successo, allora sarebbe davvero..."


Il vecchio Xue non sapeva cos'altro dire.


In confronto a Lin Ming, le due apprendiste che avevano accettato erano insignificanti. Le loro abilità e la velocità della loro coltivazione erano di gran lunga più inferiori.


Naturalmente questo non era perché le due apprendiste fossero troppo scialbe, ma perché Lin Ming era troppo mostruoso.


In quel momento, migliaia di rune stavano fluttuando lentamente di fronte a Lin Ming. Un bagliore colorato fluì per questi simboli, spettacolare come un sogno.


Lin Ming era calmo come lo specchio di un lago tranquillo. Lentamente, sollevò questo simbolo runico elementare. Mosse l'altra mano e raccolse una runa divina dorata.


Era già pronto ad iniziare la terza fase.
                                


                                



