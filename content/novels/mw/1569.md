---
weight: 1569
title: Capitolo 1569 – Simbolo delle Pillole Perfetto
pubDate: 2025-12-15T08:37:10.401Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


"Sta iniziando direttamente la terza fase?!"


Disse con sorpresa il responsabile quando vide Lin Ming continuare senza interruzioni. Se Lin Ming aveva tirato fuori una runa dorata, era chiaramente perché si stava preparando ad iniziare il processo di fusione.


Dopo che un maestro di rune divine completava la parte principale di un simbolo, avrebbe consumato una grande quantità di forza spirituale. E la terza sezione era il passo più essenziale. Se uno non si fosse riposato, allora avrebbe avuto molte meno possibilità di successo.


"Non tutti possono mantenere la forma principale di un simbolo runico per così tanto tempo senza che le piccole rune vadano fuori controllo. Se non può controllare con calma la forma principale e mantenere l'ordine tra le migliaia di rune, allora più continuerà e maggiore sarà la forza spirituale usata. Lin Ming forse non può riposare e così potrebbe essere meglio completare tutto in un solo tentativo."


Gli rispose un altro responsabile.


"Sì, se può riposare in questo momento, allora dovrebbe essere considerato un maestro nel secondo livello."


Mentre i due stavano parlando, i vecchi Xue e Su, e l'Anziano vestito di bianco stavano fissando Lin Ming. Volevano vedere cosa avrebbe fatto il giovane.


Lin Ming mosse la mano destra e la runa dorata si decompose lentamente formando un'aureola luminosa e trasformandosi in innumerevoli motivi mistici che si radunarono in un simbolo principale. Queste erano le leggi del Dao Celeste Asura.


Senza dubbio, la comprensione del Dao Celeste Asura di Lin Ming superava di gran lunga tutti i presenti. Sotto questo aspetto, aveva meditato a fondo sulla giada dell'imperatore e studiato il primo volume del Sutra Asura, nonostante non potesse controllare il Dao Celeste Asura, voler prendere in prestito la sua forza era estremamente semplice.


I motivi delle leggi presto si fusero con il simbolo. Data la familiarità di Lin Ming con il Dao Celeste Asura, avrebbe potuto completare il processo di fusione in un mero bastoncino di incenso di tempo.


Tuttavia non lo fece. Dopotutto completarlo così presto sarebbe stato fin troppo scioccante e poteva perfino destare dei sospetti nei presenti.


Così Lin Ming decise di rallentare la sua velocità. Questo era solo un esame e non una competizione; finché avesse finito, allora sarebbe andata bene.


Presto passò un quarto d'ora. Qing Ying e Meng Yao completarono entrambe le strutture principali dei loro simboli e iniziarono la terza fase.


Erano più deboli di Qin Yi, così non avevano potuto riposare prima di cominciare come aveva potuto fare lui. Per loro questo ultimo passo sarebbe stato pieno di difficoltà.


Dopo che trascorse un altro quarto d'ora, la fronte di Qin Yi iniziò ad imperlarsi di sudore. Era completamente assorbito dal suo lavoro. Le rune delle leggi furono spinte lentamente nel simbolo. Data la sua forza spirituale, resistere fino ad ora non era facile.


Alla fine Qin Yi fuse l'ultimo motivo delle leggi nel simbolo runico. Il suo Cuore della Fornace Medicinale finalmente era completo!


Quando Qin Yi sentì il potere delle leggi divampare dal suo simbolo, sogghignò.


Ci era riuscito! Inoltre il processo era stato relativamente facile. Aveva rispettato i requisiti per diventare un maestro di rune di secondo livello mostrando la sua netta superiorità ed era anche stato il migliore in questo esame.


In quel momento, raggi multicolori fiorirono dal Cuore della Fornace Medicinale. Qin Yi si sporse verso il simbolo, ma proprio quando stava per toccarlo, la sua espressione si irrigidì. Con incredulità, si girò per vedere Lin Ming. Chissà quando, anche quel giovane aveva completato il suo Supporto delle Medicine.


Dopo aver preso il suo simbolo, Lin Ming lo pose su un vassoio per far sì che l'Anziano supervisore lo esaminasse.


Lin Ming aveva impiegato meno di mezz'ora per completare la fase di fusione, quasi metà del tempo che ci aveva messo Qin Yi.


I vecchi Su e Xue lo avevano osservato per tutto questo tempo. L'intero processo era stato completato senza nessun rischio o emozione. Invece aveva completato la terza sezione facilmente, l'intero disegno del simbolo era stato finito in una sola volta.


Nessuno si aspettava che Lin Ming avrebbe completato in questo modo la terza fase. La parte più difficile di un simbolo di secondo livello era la terza parte, ma per Lin Ming non sembrava affatto difficile.


"È... finito?"


I vecchi Xue e su si scambiarono un'occhiata. In origine speravano che Lin Ming avrebbe avuto un po' di difficoltà nella terza fase e volevano vedere come avrebbe risolto la situazione, ma ciò che era davvero accaduto aveva superato di gran lunga le loro aspettative. Questo inevitabilmente li aveva sbalorditi. La terza fase di Lin Ming era davvero la stessa degli altri?


Due responsabili raccolsero i simboli di Lin Ming e di Qin Yi, consegnandoli all'Anziano vestito di bianco.


L'Anziano vestito di bianco osservò con interesse i due candidati. Il primo simbolo runico che aveva scelto di esaminare era il Cuore della Fornace Medicinale di Qin Yi.


L'Anziano con l'abito bianco capì approssimativamente la situazione sondando appena i simboli. In quanto maestro di rune di sesto livello, poteva valutare quasi all'istante la struttura e la qualità di un simbolo divino di secondo livello.


"Bene!"


Disse con sincerità l'Anziano vestito di bianco. Nonostante il Cuore della Fornace di Qin Yi non fosse perfetto sotto ogni aspetto, ogni parte del processo era di una qualità superiore alla media. Era davvero un risultato lodevole. Questo Cuore della Fornace Medicinale era un simbolo considerevole che poteva essere venduto ad un prezzo decente.


"Congratulazioni Qin Yi, ora è un maestro di rune divine di secondo livello!"


Qin Yi sorrise lievemente dopo aver sentito la conferma dell'Anziano vestito di bianco. Aveva previsto questa valutazione; era sicuro del suo simbolo runico. Ciò che gli importava era sentire la valutazione di quello di Lin Ming.


In quel momento l'Anziano guardò il simbolo del Supporto della Pillola.


Anche lui voleva vedere se ci fossero problemi in questa runa. Lin Ming aveva fuso il Dao Celeste Asura fin troppo facilmente.


Il Supporto delle Pillole che Lin Ming aveva disegnato era lungo tre pollici e ampio due, simile ad un rettangolo. La sua superficie era piena di innumerevoli linee mistiche; non sembrava qualcosa disegnato da una persona. Perfino un dilettante avrebbe notato la bellezza e la simmetria di questa creazione.


L'Anziano vestito di bianco immerse la sua forza spirituale nel Simbolo del Supporto della Pillola e sondò le sue linee. Dopo aver confermato la presenza delle Leggi del Dao Celeste in questo simbolo, fece un respiro profondo.


Non solo il Simbolo del Supporto della Pillola che aveva disegnato Lin Ming rispettava gli standard, ma era estremamente prezioso.


"Perfetto..."


Sussurrò tra sé e sé l'Anziano vestito di bianco. Questo simbolo, sia il trattamento che la gestione dei materiali, la struttura delle rune, la distribuzione dell'energia o anche la fusione finale delle regole del Dao Celeste potevano essere definite il picco della perfezione per un maestro di rune divine di basso livello.


Era difficile immaginare che questo simbolo provenisse dalle mani di un giovane umano. Come aveva studiato questo giovane? E chi era il suo maestro?


Quando l'Anziano vestito di bianco stava valutando il simbolo di Lin Ming, Qin Yi notò la sua espressione. Una volta che notò il suo stupore e sentì la valutazione, Qin Yi provò frustrazione. Senza dubbio la qualità del Simbolo della Pillola che Lin Ming aveva tracciato era superiore al suo Cuore della Fornace Medicinale.


"Mi lasci dare un'occhiata!"


Il vecchio Xue si avvicinò con impazienza, quasi prendendolo dalle mani dell'Anziano. Dopo averlo sondato con la sua percezione divina, le sue palpebre fremettero. Questo ragazzo, le sue abilità erano davvero incredibili...


Il vecchio Xue sospettò perfino che il Lin Ming che aveva visto un anno fa fosse completamente diverso da quello che stava fissando ora.


Il vecchio Xue passò il simbolo runico al vecchio Su.


Quando lo guardò, anche lui rimase esterrefatto.


"Ottimo Supporto delle Pillole. Anche un maestro di rune divine di quarto livello è inferiore... non ho idea di come abbia fatto il processo di fusione. Dovrebbe esserci qualche trucco al suo interno."


Suppose il vecchio Su. Il vecchio Xue rifletté per un momento e poi disse: "Questo ragazzo, non fa parte della mia gilda..."


"Dobbiamo farcelo entrare, dobbiamo farcelo entrare! Non possiamo perdere assolutamente un talento del genere! Se faremo le cose nel modo giusto, allora potrebbe perfino diventare il prossimo presidente della gilda!"


La gilda dei maestri di rune era sempre desiderosa di ammettere nuovi talenti. La gilda era un'organizzazione molto libera e solo accettando persone talentuose sarebbe diventata più potente. I precedenti presidenti erano stati maestri di rune divine di settimo livello rinomati ed estremamente nobili che erano stati eletti con giustizia.


Senza che i vecchi Su e Xue intervenissero, l'Anziano vestito di bianco aveva già chiesto: "Lin Ming, vorrei chiederti, ti piacerebbe unirti alla mia gilda dei maestri di rune divine?" 


Lin Ming si toccò il mento, rendendo la sua decisione più teatrale che potesse.


Voleva sicuramente unirsi alla gilda, dopotutto questo era il motivo per cui era venuto a fare questo esame. Unirsi alla gilda gli avrebbe reso la vita più facile.


Primo, se si fosse unito alla gilda allora avrebbe ottenuto la sua protezione. Questo l'avrebbe reso relativamente più sicuro. Inoltre così avrebbe avuto una posizione relativamente stabile per contattare Luna di Sangue e ottenere il Manuale del Tiranno Celeste. Terzo, sarebbe stato molto più facile ottenere i materiali nella gilda e avrebbe anche ricevuto uno sconto. Questo era necessario per trovare le antiche ricette e le risorse di cui aveva bisogno per completare le Nove Stelle del Palazzo del Dao.


Nonostante Lin Ming avesse già un piano, sapeva che grandi talenti avrebbero avuto molti più vantaggi se si fossero uniti alla gilda. Questo perché molte organizzazioni avrebbero cercato di ingraziarsi questo tipo di genio. La Strada Asura interna era una terra incredibilmente vasta e c'erano diverse organizzazioni di maestri di rune divine a parte questa città. Ad esempio il regno del Vuoto Divino di Qin Yi, in termini di capacità, non era così diverso dalla gilda.


Così a Lin Ming non sarebbe dispiaciuto ottenere più benefici unendosi alla gilda.


Riflettendo, disse: "Posso aspettare prima di fare questa decisione? Quando ho superato il primo esame, potevo continuare con il secondo. Quindi, dato che ho superato anche questa prova, posso continuare con il terzo esame?"


I vecchi Xue e Su, e l'Anziano vestito di bianco si irrigidirono. Lin Ming voleva fare l'esame di terzo livello?


"Stai dicendo che... vuoi fare l'esame per i maestri di rune divine di terzo livello?"


Il vecchio Xue guardò con stupore Lin Ming. Non solo i tre vecchi, anche gli altri apprendisti nell'area di riposo sussultarono, inclusi Yue Qifeng e Yue Liuxing. Era già incredibile che Lin Ming superasse il secondo esame, ma ora voleva fare il terzo? Era proprio ostinato!
                                


                                



