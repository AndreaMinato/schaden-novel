---
weight: 15700
title: Capitolo 1570 – Esame per diventare maestri di rune di terzo livello
pubDate: 2025-12-15T08:37:10.401Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Normalmente, un praticante di arti marziali avrebbe dovuto studiare per decine o anche oltre cento anni prima di raggiungere il terzo livello.


Il motivo di questa variazione era dovuta alla coltivazione. Le persone avrebbero gestito il tempo in maniera diversa, alcuni avrebbero investito più risorse nelle arti runiche e quindi avrebbero appreso più velocemente, ma comunque come minimo si doveva studiare per almeno 20-30 anni.


Ma Lin Ming non aveva nemmeno sessant'anni e il vecchio Xue non riusciva a capire come diavolo fosse riuscito ad arrivare a questo livello.


Come aveva potuto coltivare il corpo e l'energia, attivare le Otto Porte Nascoste e perfino arrivare al Lord Divino realm mentre aveva praticato le arti runiche fino a questo punto?


"Sei sicuro di voler affrontare l'esame di terzo livello?"


Lin Ming annuì: "Sì, desidero solo provare, non sono pienamente sicuro di poterlo superare."


Lin Ming in effetti non sapeva se sarebbe riuscito a disegnare con successo un simbolo di terzo livello. Anche se avesse fallito sotto qualche aspetto, sarebbe riuscito ad avvicinarsi alla terza fase e una volta che l'avesse raggiunta, completare il simbolo non sarebbe dovuto essere troppo difficile.


La terza sezione delle arti runiche era il vantaggio più grande di Lin Ming.


Se fosse riuscito a diventare un maestro di rune divine di terzo livello e ad unirsi alla gilda, la sua posizione sarebbe stata completamente diversa rispetto a quella di un maestro di secondo livello.


Giovani talenti come Qin Yi erano rari nella Strada Asura interna, ma esistevano. Ogni organizzazione avrebbe sempre cresciuto una nuova generazione ogni dieci anni e, dopo così tanto tempo, prima o poi sarebbero apparsi degli individui straordinari.


Il motivo per cui Qin Yi sembrava così incredibile era perché la gilda dei maestri di rune divine avrebbe tenuto degli esami ogni anno. Per questo non sarebbe stato possibile concentrare il numero di geni in una sola volta. Se avessero radunato tutti i talenti che c'erano stati negli ultimi mille anni, avrebbero raggiunto un numero terrificante.


Tuttavia se un maestro di rune divine di terzo livello giovane come Lin Ming poteva non apparire per mille o anche diecimila anni.


In questo modo Lin Ming sarebbe stato estremamente apprezzato dalla gilda. Tutto sarebbe stato molto più facile per lui con una posizione del genere.


Per quanto riguardava persone che avrebbero sospettato o cospirato contro di lui, Lin Ming non li temeva. In termini di forza combattiva individuale poteva affrontare un Re del Mondo ordinario. E anche con l'aiuto di Xiao Moxian e l'asso nella manica del Palazzo di Primordius, Lin Ming poteva ritirarsi con calma anche da un Re del Mondo di livello intermedio.


E se avesse dovuto affrontare uno spirita, allora Lin Ming avrebbe avuto uno strumento divino fatale che era la loro massima nemesi!


Bisognava contare anche che i Re del Mondo non erano così comuni. Nell'intera gilda, un guerriero del genere era un Anziano. C'erano perfino alcuni maestri di rune divine di sesto livello con una coltivazione ad un passo dal diventare Re del Mondo.


Così Lin Ming poteva proteggersi da solo.


E, aspetto più importante, nessuno sapeva della sua vera forza. Questo gli fornica uno strato di protezione in più.


"Dato che hai superato l'esame di secondo livello, allora secondo le regole puoi scegliere di continuare a fare quello di terzo livello. A parte Lin Ming, qualcun altro desidera partecipare all'esame di terzo livello?"


L'Anziano vestito di bianco guardò Qin Yi. Tra tutti i presenti, solo lui aveva completato l'esame di secondo livello, così anche lui aveva i requisiti per unirsi a Lin Ming.


Qin Yi fece una smorfia.


Non aveva quasi speranze di disegnare con successo un simbolo runico di terzo livello.


In effetti, all'inizio, Qin Yi aveva intenzione di unirsi all'esame di terzo livello. Tuttavia non perché pensava che sarebbe riuscito a superarlo, ma perché voleva dimostrare le sue capacità.


Qin Yi avrebbe potuto completare il 70-80% di una runa di terzo livello. La parte più difficile per lui sarebbe stata l'ultima fase per fondere il Dao Celeste Asura.


Ma ora doveva competere con questo mostruoso Lin Ming. Chiaramente il suo rivale aveva intenzione di fare l'esame di terzo livello, così come poteva Qin Yi partecipare per far risaltare le sue capacità?


Strinse i denti, rimanendo in silenzio. Era un chiaro segnale del fatto che volesse ritirarsi.


"Mm... allora sarà solo Lin Ming a partecipare? Va bene allora, Lin Ming, vieni con me nella stanza laterale... Ti permetterò di riposare per dieci ore in un incantesimo temporale. Poi potrai scegliere i materiali di cui hai bisogno. Se potrai completare un qualsiasi simbolo di terzo livello allora avrai superato l'esame."


Disse l'Anziano vestito di bianco. Dare a Lin Ming dieci ore di riposo era più che sufficiente.


Lin Ming non voleva riposare per così tanto tempo, ma non rifiutò l'offerta. Dopo aver ringraziato, entrò nella stanza laterale.


Permettergli di cambiare ambiento e fare l'esame nella stanza laterale avrebbe ridotto le distrazioni il più possibile.


L'Anziano vestito di bianco l'aveva fatto per aumentare le sue possibilità di superare l'esame.


Sperava che il giovane avrebbe superato l'esame di terzo livello. Per la gilda sarebbe stato un evento degno di celebrazione. Una volta che si fosse diffusa notizia di questo evento, allora la reputazione della gilda ne avrebbe giocato considerevolmente.


Inoltre Lin Ming avrebbe inevitabilmente ottenuto grandi risultati in futuro. Una volta che fosse diventato una figura potente, allora questo Anziano si sarebbe potuto vantare di aver supervisionato personalmente il suo esame di terzo livello.


.....


Lin Ming seguì l'Anziano vestito di bianco in una stanza laterale. Dopo che se ne andò, Qing Ying e Meng Yao finirono il loro esame. Sfortunatamente non avevano completato i loro simboli per un pelo.


Normalmente, se Qing Ying e Meng Yao fossero riuscite a mostrare le loro normali capacità, allora sarebbero riuscite a completare un simbolo runico di secondo livello. Ma oggi, visto che la comparsa di Lin Ming e Qin Yi le aveva messe sotto pressione, non erano riuscite a mostrare a pieno le loro abilità. Dopo che avevano fallito due volte, significava che non sarebbero riuscite a superare il loro esame.


Dopo aver fallito, le due giovani sembrarono triste e avvilite. I vecchi Xue e Su le consolarono subito, ma in quel momento le ragazze notarono che anche Qin Yi sembrava davvero scontento.


Cos'era successo?


Anche Qin Yi aveva fallito?


Se aveva fallito, allora questo avrebbe confortato un po' Qing Ying e Meng Yao. Ma non sembrava probabile.


"Maestro, cos'è accaduto a Qin Yi? Non dovrebbe aver fallito, vero?"


Prima Qing Ying e Meng Yao erano completamente assorbite da ciò che stavano facendo, così non sapevano cos'era successo.


"Qin Yi..." Il vecchio Xue forzò un sorriso. "Ha superato l'esame e l'ha fatto splendidamente. Ma che peccato, c'è sempre qualcuno di più forte. Lin Ming ha completato il suo simbolo in modo ancora più perfetto e, ciò che è più sconvolgente è che ha voluto partecipare all'esame di terzo livello. Qin Yi invece si è arreso. Probabilmente sapeva che non sarebbe riuscito a superarlo... ed è come ammettere che è inferiore a Lin Ming, così come può essere contento?"


Secondo il vecchio Xue, il talento di Qin Yi nelle arti runiche sarebbe dovuto essere il migliore tra i membri della giovane generazione del regno del Vuoto Divino. La frustrazione che stava provando adesso sarebbe stata sicuramente un duro colpo per lui.


Dopo aver ascoltato le parole del vecchio Xue, Qing Ying e Meng Yao rimasero a bocca aperta. Non riuscirono a rispondere per molto tempo.


"Maestro... sta dicendo che Lin Ming, lui... vuole fare l'esame di terzo livello?"


"Esatto. Dovrebbe aver già iniziato."


Lin Ming si era riposato dieci ore in un incantesimo temporale. Ora che era trascorsa mezz'ora, dovrebbe aver cominciato il suo esame.


"Cosa... l'esame di terzo livello..."


Qing Ying e Meng Yao erano stordite. Non erano riuscite nemmeno a completare il secondo, eppure Lin Ming stava affrontando il terzo!


Come potevano competere con lui?!


Per un po' provarono un'enorme frustrazione.


Il vecchio Su notò il loro turbamento e disse con tono confortante: "Lin Ming non supererà necessariamente l'esame di terzo livello. Le sue possibilità di superarlo potrebbero non essere superiori alle tue possibilità di superare l'esame di secondo lviello. Il problema era che non siete riuscite a mostrare le vostre vere capacità oggi, ma non è qualcosa per cui dovreste scoraggiarvi. Quel Qin Yi probabilmente è stato colpito più duramente di voi."


Disse il vecchio Su, annuendo verso Qin Yi.


In quel momento il giovane era seduto nell'area di riposo, incupito come se gli fosse morto un parente.


Anche se sembrava che stesse sorseggiando con calma del tè, i suoi occhi erano incollati sulla porta laterale. Era ovvio che gli importava molto dei risultati di Lin Ming.


Il tempo trascorse lentamente. In un batter d'occhio passarono altre due ore.


L'esame di Lin Ming era già a metà del suo corso.
                                


                                



