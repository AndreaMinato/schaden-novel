---
weight: 15730
title: Capitolo 1573 – Notizie di Luna di Sangue
pubDate: 2025-12-15T08:37:10.402Z
tags:
    - mw
---


Capitolo regolare,
0 in coda, 0/5 donazione</em>
<em>-Schadenfreude</em>


Non era un segreto che la gilda cooperasse con grandi organizzazione vicine. Questa interazione era una fonte vitale di risorse e ricchezze.


Tuttavia, quando riguardava un'organizzazione di assassini, la gilda lo considerava un tabù. Dopotutto avrebbe coinvolto strane connessioni che riguardavano vendette.


L'organizzazione di assassini della Rete Celeste aveva offeso molti grandi Sect e aveva ucciso molti individui ben noti. Se la gilda ci avesse cooperato, inevitabilmente avrebbe dovuto affrontare alcune pressioni, così solo i membri principali della gilda avrebbero saputo dei dettagli della loro collaborazione.


Quando Lin Ming menzionò la Rete Celeste, l'Anziano vestito di bianco e il vecchio Xue si accigliarono. Tuttavia gli occhi del vecchio Su brillarono con una luce strana.


"Hai un conto in sospeso con qualcuno della Rete Celeste?"


Chiese all'improvviso il vecchio Su. Dato che Lin Ming era interessato a loro, avevano pensato subito che il giovane fosse un loro nemico. Dopotutto la Rete Celeste aveva attirato l'ira di fin troppe persone; era semplicemente impossibile per loro tenere conto di tutti quanti.


"No, vorrei semplicemente incontrare qualcuno, uno dei capi della Rete Celeste, Luna di Sangue! Ad essere sincero, vorrei ottenere da quella persona un certo metodo di coltivazione."


Lin Ming guardò il vecchio Su. Aveva la sensazione che il vecchio Su avesse un qualche tipo di connessione con la Rete Celeste o, che almeno conoscesse un po' dei suoi membri.


"Luna di Sangue..."


Il vecchio Su rifletté per un momento. Era difficile capire cosa stesse pensando dalla sua espressione.


"Vecchio mio, conosci Luna di Sangue?"


Chiese il vecchio Xue.


"Senior, se lo conosce, allora potrei chiedere una raccomandazione per incontrarlo? Sono disposto a fare un giuramento sul mio cuore delle arti marziali che non rivelerò nulla riguardo alla sua identità."


Tutti rivolsero lo sguardo verso il vecchio Su. Il vecchio Xue e l'Anziano vestito di bianco naturalmente speravano che avrebbe aiutato Lin Ming, così il giovane sarebbe stato in debito nei confronti della gilda.


Il vecchio Su disse: "Non so dove sia Luna di Sangue, ma ho dei modi per contattarli. Per quanto riguarda se Luna di Sangue vorrà incontrarti o no, non posso fare garanzie..."


Lin Ming si riempì di gioia sentendolo. Disse: "La ringrazio Senior Su!"


Finché avesse potuto trovare un modo per contattare Luna di Sangue, allora le sue possibilità di incontrarlo sarebbero aumentate. Data la posizione di Lin Ming come più giovane maestro di rune divine di terzo livello e discepolo di un esperto che poteva essere una Vera Divinità, allora Luna di Sangue probabilmente non avrebbe rifiutato di incontrarlo a meno che non fosse stata una persona troppo strana ed eccentrica.


Dopotutto, agli occhi di molte persone, Lin Ming forse sarebbe diventato un maestro di rune di settimo livello in futuro! Sarebbe stato estremamente importante farselo amico prima che che crescesse.


Il vecchio Su si alzò e disse: "Stasera proverò a mandare un messaggio a Luna di Sangue. Dovrei poter ottenere una risposta entro domani. Se Luna di Sangue vorrà incontrarti, allora potrò condurti lì, altrimenti... non potrò farci nulla."


Lin Ming era già più che soddisfatto della richiesta. "La ringrazio Senior Su. Qualunque sia l'esito, sono in debito con lei."


"Non è così importante." Il vecchio Su fece un cenno. "Giusto, dato che sei appena entrato nella gilda, allora posso farti accompagnare da Qing Ying e Meng Yao per farti familiarizzare con il posto."


"Giusto, ci sono molti posti della gilda che non conosci ancora!" Fece da eco il vecchio Xue. In realtà voleva che Qing Ying e Meng Yao entrassero in buoni rapporti con Lin Ming. Sarebbe stato di enorme beneficio per la loro crescita.


Così, dopo un bastoncino di incenso di tempo, Lin Ming, Qing Ying, Meng Yao, insieme ai fratelli Yue Liuxing e Yue Qifeng, andarono ad esplorare la gilda.


Dall'esterno, la gilda copriva solo un'area di diverse decine di chilometri, ma in realtà conteneva un suo mondo.


Al centro della gilda era stato isolato e sigillato dello spazio tempo. Era un regno dimensionale simile a quello in cui viveva il clan Abbandonato da Dio nel continente Tianyan.


Questo regno dimensionale era ampio migliaia di chilometri. Era incredibilmente vasto. Dei maestosi palazzi fluttuavano tra delle morbide nuvole.


"Apprendista junior Lin, spero che non ti importi se ti chiamerò così..." Disse dolcemente Meng Yao accanto a Lin Ming. Si era già unita alla gilda da molto tempo, così questo appellativo era piuttosto ragionevole.


"Certo che va bene apprendista Senior Meng Yao."


Lin Ming sorrise lievemente. Dopo essere stata riconosciuta così facilmente come apprendista senior, Meng Yao mostrò un'espressione soddisfatta.


"Questo è il deposito dei tesori. La gilda tiene molti rari e preziosi materiali qui. Se vuoi scambiare delle risorse per ottenerli, allora avrai bisogno di abbastanza rune di energia origin, ma anche di punti contributo. Questi punti contributo sono la valuta della gilda dei maestri di rune!"


Disse Meng Yao, indicando un grande palazzo di fronte a lei.


L'edificio era circondato da un paesaggio incantevole, sereno e splendido.


In quel momento, molti giovani discepoli stavano facendo una passeggiata all'esterno del palazzo, uno di loro era un volto familiare.


"Senior... apprendista senior Luo?"


Esclamò Yue Qifeng accanto a Lin Ming.


Era Luo Yubai. Lui, Yue Qifeng e Yue Liuxing avevano lo stesso maestro e si poteva dire che i tre provenissero dallo stesso Sect.


Un anno fa, quando Lin Ming aveva fatto visita per la prima volta alla gilda, aveva incontrato per caso Luo Yubai.


Luo Yubai fu un po' sorpreso nel vedere Lin Ming e gli altri, il suo sguardo si concentrò velocemente su Qing Ying e Meng Yao.


Sorrise lievemente: "Così sono le apprendiste junior Qing Ying e Meng Yao, e ci sono anche Qifeng e Liuxing, e c'è anche..."


Luo Yubai rimase sorpreso nel vedere Lin Ming, ebbe la sensazione che sembrasse un po' familiare.


I praticanti di arti marziali avevano un'ottima memoria e, anche se Luo Yubai lo aveva incontrato per caso, si era ricordato comunque di lui.


"Tu... non dovresti essere quel..."


Dopo essersi ricordato di Lin Ming, l'espressione di Luo Yubai si riempì di incredulità. Un anno fa, Yue Qifeng e Yue Liuxing avevano portato Lin Ming a fare un giro nella gilda, ma ora erano nella regione principale ed era impossibile per gli estranei accedervi. Inoltre Lin Ming indossava una divisa e un distintivo da maestro di rune divine...


Quello era chiaramente... un distintivo di un maestro di rune divine di terzo livello!


E Luo Yubai stesso era allo stesso livello!


Come... poteva essere?


Luo Yubai era scioccato. Yue Qifeng spiegò velocemente: "Apprendista senior Luo, il fratellone Lin Ming qui ha appena superato l'esame della gilda e anche lui è un maestro di rune divine di terzo livello ora!"


Luo Yubai rimase sconvolto. Yu Qifeng ne aveva parlato con tale noncuranza, come se stesse comprando della verdura ad un banchetto.


Un esame per maestri di rune di terzo livello! Lo aveva superato così facilmente e l'aveva fatto in un solo tentativo?!


Luo Yubai aveva la sensazione di stare sognando. E in quel momento Qing Ying aveva dato a Lin Ming una lista di prezzi che includevano molti preziosi materiali.


Lin Ming aveva ereditato i ricordi di tre maestri di rune divine, così conosceva bene i materiali necessari per le arti runiche. Dopo averla scorta con noncuranza, aveva individuato diversi materiali che non potevano essere acquistati all'esterno. Se uno non avesse fatto parte della gilda, allora sarebbe stato difficile trovare questi materiali.


Questo gli diede la sensazione che fosse stata un'ottima scelta unirsi alla gilda. In futuro, grazie al sostegno di questa organizzazione, sarebbe stato molto più facile per lui raffinare pillole per le Nove Stelle del Palazzo del Dao.


"Come guadagno punti contributo?"


Chiese Lin Ming, chiaramente interessato.


Qing Ying disse: "Ci sono molti modi per farlo. Ad esempio, ne otterrai un po' attraverso un salario o potrai anche completare missioni per la gilda. La quantità di punti contributo che riceverai varierà a seconda della difficoltà delle missioni. Puoi anche fare degli scambi per ottenere dei punti. Di solito questi metodi permettono di accumulare pochi punti. Se vuoi guadagnarne molti in una sola volta, il modo migliore sarebbe contribuire con delle tecniche uniche."


Molti maestri di rune divine erano indipendenti, simili a liberi professionisti. La gilda dei maestri di rune divine era un'organizzazione senza molte restrizioni che sicuramente non voleva vedere i suoi membri isolarsi sempre di più, così aveva stabilito che chiunque avesse contribuito con i suoi segreti, sarebbe stato ricompensato con dei punti.


"Capisco." Lin Ming si sfregò il mento. Sembrava che ci fossero diversi modi per lui di guadagnare punti.


Mentre stava riflettendo, la fiamma di un talismano di trasmissione del suono si accese di fronte a lui.


Il messaggio del vecchio Su era molto semplice: Luna di Sangue, un capo della Rete Celeste, aveva accettato di incontrare Lin Ming.
                                


                                



