---
weight: 1576
title: Capitolo 1576 –  Il Dilemma di Luna di Sangue
pubDate: 2025-12-15T08:37:10.402Z
tags:
    - mw
---


Capitolo regolare,
0 capitoli in coda, 0/5
-Schadenfreude


La concubina imperiale Luna si sedette su una poltrona e ordinò ad una serva di mettere in infusione del tè per poi fare un cenno a Lin Ming e a Xiao Moxian di sedersi. Poi disse lentamente: "Ho sentito che il signor Lin Ming ha un maestro con una coltivazione superiore ad un Empireo?"


Quando sentì queste parole, Lin Ming capì cosa voleva la donna. Non c'era da meravigliarsi che fosse stata disposta a vederlo; era perché pensava di poter entrare in contatto con il suo maestro.


Aveva bisogno del 'maestro' che Lin Ming si era inventato, un maestro che non esisteva nemmeno.


Lin Ming rifletté per un momento. Poi disse: "Cosa succede? C'è bisogno che il mio maestro esca dal mio isolamento? Perché non posso risolvere io il problema?"


"Lei?" La concubina imperiale Luna scosse gentilmente la testa. Le sue labbra rosso ciliegia si aprirono mentre diceva: "È fin troppo debole..."


"Come sa se siamo deboli o no?" Mormorò Xiao Moxian,  chiaramente non era contenta di ciò che aveva detto.


La concubina imperiale Luna ridacchiò lievemente quando sentì questo. Aveva scambiato i commenti di Xiao Moxian per la natura coraggiosa e sicura di un membro della giovane generazione. "Lin Ming, spero sinceramente... di poter ottenere l'aiuto del suo maestro. Sono disposta ad offrire l'intero manuale del Tiranno Celeste! Ma, lascia che le dia un avvertimento. Per intraprendere la via delle Nove Stelle del Palazzo del Dao bisogna sfidare la volontà del cielo. Cerchi di non essere troppo ostinato al riguardo."


La concubina imperiale gli aveva dato un consiglio spinta da buone intenzioni. Lin Ming sorrise lievemente: "La ringrazio per il consiglio, ma... temo che il mio maestro... non la incontrerà."


La concubina imperiale si accigliò. "Perché...?"


In realtà anche lei pensava che se la posizione del maestro di Lin Ming fosse stata troppo elevata, allora non avrebbe voluto incontrarla. Dopotutto non era nient'altro che una persona insignificante per un Empireo al picco del suo stadio. E per una Vera Divinità non era nient'altro che un granello di polvere.


Tuttavia non credeva che Lin Ming avesse un maestro di tale livello. Nell'intera Strada Asura, se uno si fosse basato sulle dicerie, anche contando tutti i maestri vivi o morti, quelli che erano andati in isolamento per centinaia di milioni di anni e non erano più riapparsi, c'erano solo diverse Vere Divinità. Sarebbe stato fin troppo incredibile se un membro della giovane generazione qualunque fosse il discepolo di una Vera Divinità.


"È così... allora, Lin Ming, sta andando all'avventura a fare esperienza tutto da solo? Al suo maestro non le importa più di lei?"


Quando un maestro istruiva il suo apprendista, anche se avesse fatto del suo meglio, a volte non sarebbe stato disposto a fare tutto per lui. Questi esperti avrebbero lasciato che i loro discepoli vagassero per il mondo senza nessuna interferenza. Solo così l'apprendista avrebbe sperimentato delle difficoltà e sarebbe stato temprato dalle tribolazioni.


Se Lin Ming fosse stato in una situazione del genere, allora la concubina imperiale Luna non avrebbe potuto chiedere aiuto al suo maestro.


Lin Ming non confermò, né negò nulla. Invece chiese: "Perché non mi dice di cosa ha bisogno? Forse potrò aiutarla."


"Lei?" La concubina imperiale Luna guardò Lin Ming e scosse di nuovo la testa. "A meno che non abbia un potentissimo alleato, non mi potrà aiutare. Questo perché ho molti problemi che coinvolgono Re del Mondo. Voi due siete fin troppo giovani. Se verrete coinvolti in questo scompiglio, allora verrete solo uccisi!"


"Allora perché non me ne parla? Se non potrò aiutarla, allora non insisterò."


Lin Ming non si arrese. Doveva ottenere il Manuale del Tiranno Celeste ad ogni costo.


"Va bene..." La concubina imperiale Luna rimase in silenzio per un momento. Allora si alzò e disse: "Mi segua nelle sue camere."


La concubina imperiale Luna era alta e snella, solo un po' più bassa di Lin Ming. Il suo profilo orgoglioso era accentuato dalla sua lunga gonna, dandole l'atmosfera di una donna distaccata dal mondo materiale e che era in una posizione superiore rispetto agli altri. Nonostante il suo viso fosse coperto da un velo, si poteva scorgere il suo profilo perfetto. Sopra il suo naso pendeva una catena di cristalli rossi che serviva solo ad aggiungere un po' di mistero.


La camera menzionata dalla concubina imperiale Luna era localizzata in uno spazio tempo separato nelle profondità del terreno. C'era una formazione che isolava i suoni qui. Perfino un guerriero ad un passo dallo stadio di Empireo sarebbe riuscito ad sentire i rumori al suo interno.


L'eunuco Liang non li seguì. Nella camera entrarono solo Lin Ming, Xiao Moxian e la concubina imperiale Luna.


"Sono Luna di Sangue, dovrebbe averlo capito ormai."


La concubina imperiale Luna si sedette in una spaziosa sedia di pietra per poi fare cenno a Lin Ming e a Xiao Moxian di accomodarsi.


Sollevò le mani e raccolse agilmente la teiera, versando una tazza per Lin Ming e una per Xiao Moxian. Se la concubina imperiale Luna non avesse sentito delle capacità sbalorditive che Lin Ming aveva mostrato nella gilda e non fosse stato un membro sbalorditivo della sua generazione, allora non l'avrebbe trattato con tale cortesia.


"Immaginavo che fosse la sua identità, ma sono comunque sorpreso. All'inizio credevo che Luna di Sangue fosse una delle identità segrete della concubina imperiale Luna, ma più ci penso e meno sembra probabile..."


"Oh? Perché non crede che sia possibile?" La concubina imperiale Luna sorrise.


"Se la concubina imperiale Luna volesse vederci, allora nasconderebbe sicuramente la sua identità e lascerebbe il palazzo. Non avrebbe nemmeno bisogno che venissimo nella nazione di Jia Lan per incontrarla. In tal caso, allora avremmo saputo solo che era Luna di Sangue e non avrebbe saputo della sua altra identità. Per lei sarebbe stato molto più sicuro. Non credo che di averle dato dei motivi per ispirarle fiducia."


Spiegò lentamente Lin Ming. La concubina imperiale annuì dicendo: "Continui."


"Mm... quindi immagino che questa non sia la sua vera identità, ma che sia solo temporanea. Solo così ci avrebbe incontrato senza preoccuparsi di nulla. L'unica cosa che non ho ben chiaro è perché ha una tale autorità nel palazzo imperiale di Jia Lan da poter entrare e uscire come desidera. E se l'imperatore abbia qualche rapporto o no con la Rete Celeste."


Le parole di Lin Ming fecero sorridere una concubina imperiale, che mostrò un'espressione di apprezzamento: "La sua analisi è piuttosto buona. In effetti questa è solo una mia identità temporanea, e la nazione di Jia Lan e la Rete Celeste ha solo un rapporto di cooperazione. Il motivo per cui sono entrata qui in realtà per completare una missione. Non sono la concubina imperiale Luna. Questo è un titolo donato a me dall'Imperatore per rendere più facile la mia missione."


Lin Ming capì e annuì: "Allora è così. Quindi il datore di lavoro della concubina imperiale Yue è l'Imperatore Jia Lan?"


"Può dire così."


Questo breve scambio finalmente spiegò i sospetti di Lin Ming. Ma era ragionevole. La concubina imperiale Yue era solo un'identità falsa e Lin Ming non aveva ancora idea di chi fosse veramente. Quel velo sul suo viso le donava un senso di mistero.


"Allora quanto sono ardui i problemi della concubina imperiale Yue? Posso essere d'aiuto?"


Chiese Lin Ming. Questo era ciò che voleva sapere.


La concubina imperiale Yue esitò per un momento e poi disse: "Ci sono stati dei cambiamenti all'interno della mia organizzazione. Per questo, qualcuno sta cercando di attaccarmi. Questa persona è u Re del Mondo e molti aiutanti..."


Disse la concubina imperiale Yue senza rivelare altro. Questo perché se avesse aggiunto altri dettagli, allora avrebbe dovuto parlare di alcuni segreti interni della Rete Celeste che non poteva riferire a Lin Ming. Questo perché non aveva molte speranze che il giovane potesse aiutarla.


<em>'Re del Mondo...'</em>


Pensò Lin Ming per un momento. Esistevano Re del Mondo comuni e Grandi Re del Mondo, ma da come Luna di Sangue l'aveva chiamato, doveva appartenere alla prima categoria.


Naturalmente i Re del Mondo ordinari potevano essere deboli e forti. Lin Ming poteva affrontarne uno debole, ma non sarebbe stato facile per lui affrontare un formidabile Re del Mondo.


"Se è solo un Re del Mondo ordinario, allora la concubina imperiale Yue non dovrebbe avere molta paura..."


Lin Ming guardò la concubina imperiale Yue. Dalle informazioni che aveva raccolto, anche questa concubina imperiale Yue doveva essere un Re del Mondo, altrimenti non sarebbe potuta diventare un capo della Rete Celeste.


E, in quanto uno dei capi della Rete Celeste, anche se ci fossero stati dei tumulti interni nell'organizzazione, dovrebbe avere ancora degli alleati. Dovrebbe avere ancora possibilità di competere per il controllo della Rete Celeste.


Se tutti fossero diventati suoi nemici, allora si poteva dire solo che avesse davvero pochissime connessioni.


Quando Lin Ming ne parlò, la concubina imperiale Yue sospirò: "La mia situazione non è buona come crede."


Sentendolo, Lin Ming iniziò a riflettere. Non poté che incrociare lo sguardo della concubina imperiale per un po' di tempo. Sondare il suo corpo con la percezione sarebbe stato estremamente scortese, quindi non lo fece. Ma ora che l'aveva ascoltata, sembrò rendersi conto di qualcosa.


"Sembra che sia... ferita?"


La concubina imperiale Yue sospirò. Poi rise con amarezza dicendo: "Ci sono state molte questioni in questi ultimi anni. Molti sceglierebbero il tradimento per ottenere dei benefici... e ora la situazione in cui sono ora è pessima..."


"Sto iniziando a capire cosa sta succedendo..."


La spiegazione della concubina imperiale Yue fu breve, ma Lin Ming riuscì ad intuire cosa stava succedendo. Le sue difficoltà dovrebbero derivare da un conflitto interno nella Rete Celeste.


"Allora la saluterò. Tornerò a porgerle visita domani." Lin Ming non rispose immediatamente. Aveva bisogno di un po' di tempo per pensare e prepararsi.


"Mm, se desidera vedermi domani, allora segua lo stesso metodo di oggi."


Disse la concubina imperiale Yue, senza accompagnarli fuori. Non appena Lin Ming se ne andò, nella stanza apparì l'eunuco Liang.


"Signorina, devo seguirli? Credo che sia estremamente insolito che siano apparsi all'improvviso proprio in questo momento..."


La donna disse: "Non c'è bisogno. Non dovrebbe essere stato mandato dal nemico. Il vecchio Su non ha motivo di ingannarmi. E questo Lin Ming è davvero un giovane e talentuoso maestro di rune divine. Anche se vogliono danneggiarmi, non possono aver attirato dalla loro parte un genio del genere. Dovrebbe essere venuto qui per il manuale del Tiranno Celeste. Dato che ha aperto le Otto Porte Nascoste, è più che motivato a cercare il manuale. Naturalmente è impossibile per lui coltivare con successo le Nove Stelle del Palazzo del Dao..."


Sentendo parlare del manuale, l'eunuco Liang divenne pensoso. Disse: "Il manuale del Tiranno Celeste è qualcosa che la signorina ha portato dal Regno Divino. Se questa informazione si diffondesse troppo, allora non attirerebbe l'attenzione del suo nemico mortale nel Regno Divino?"


Quando l'eunuco Liang parlò del suo nemico, la concubina imperiale Yue fece un respiro profondo e un intenso intento omicida brillò nel suo sguardo!


Nella Rete Celeste, visto che il grande capo era scomparso, c'era stato un grandissimo tumulto a causa degli intricati rapporti che c'erano tra i vari membri. Perfino uno dei suoi sottoposti fidati l'aveva tradita e l'aveva ferita durante un momento critico. Ma anche così, non aveva sviluppato un odio profondo nei confronti di questa persona.


Tuttavia desiderava poter divorare vivo il suo nemico nel Regno Divino!
                                


                                



