---
weight: 1577
title: Capitolo 1577 – Periodo di isolamento decisivo per l'imperatore
pubDate: 2025-12-15T08:37:10.402Z
tags:
    - mw
---


Capitolo regolare,
0 capitoli in coda, 0/5
-Schadenfreude


L'eunuco Liang era uno dei capi eunuchi del palazzo imperiale e un fidato sottoposto dell'imperatore. In passato Luna di Sangue aveva fatto un favore all'eunuco Liang ed erano perfino in rapporti amichevoli. Il motivo per cui Luna di Sangue era venuta qui era anche per via delle sue connessioni con l'eunuco Liang. Nonostante Luna di Sangue avesse detto di essere in missione, in realtà era più una forma di asilo. Sarebbe riuscita ad ottenere un po' di protezione qui. Anche così, prima o poi sarebbe dovuta tornare nella Rete Celeste. Quella era l'organizzazione che si era impegnata così tanto a sostenere e c'era anche qualcosa che doveva recuperare lì.


Prima che Luna di Sangue entrasse nell'harem, l'eunuco Liang si era riferito a lei come signorina, ma ora la chiamava concubina imperiale. L'eunuco Liang sapeva che Luna di Sangue proveniva dal Regno Divino e che avesse un nemico mortale lì, una persona con cui aveva un rapporto inconciliabile.


Luna di Sangue aveva nascosto la sua identità ed era venuta nella Strada Asura da sola per temprarsi ed ottenere esperienza. Alla fine era diventata uno dei capi della Rete Celeste. Tutto questo a causa del suo nemico mortale. Doveva vendicarsi, ma sembrava che il suo nemico fosse un Grande Re del Mondo. Al suo attuale livello, non poteva competere con lui.


In questi anni, Luna di Sangue aveva coltivato con tutte le sue forze, cogliendo ogni occasione indipendentemente da quanto fosse pericolosa. Tuttavia, anche se aveva fatto progressi, anche la coltivazione del suo nemico era migliorata. Era difficile dire se sarebbe riuscita a raggiungerlo prima o poi!


Mentre menzionava la sua nemesi, nei suoi occhi brillò un intenso intento omicida che scomparì solo dopo molto tempo. In questo mondo poche cose avrebbero potuto farle perdere la compostezza, ma questo nemico era uno di esse.


Si calmò e non ci pensò più. Disse: "Eunuco Liang, ho sentito che sua maestà entrerà in un isolamento decisivo nei prossimi giorni, è vero?"


L'eunuco Liang sospirò. "È un isolamento necessario... Sua maestà segue il Dao Celeste e ha un grande destino. Spero solo che durante il suo isolamento potrà avanzare di livello e vivere per sempre..."


Nonostante avesse detto questo, il tono e l'espressione dell'eunuco Liang indicava che non era troppo ottimista delle possibilità dell'imperatore.


Luna di Sangue stessa non si aspettava che l'imperatore potesse prolungare la sua vita. Il suo fuoco vitale aveva iniziato a tremolare ed era sul punto di spegnersi. Se fosse avanzato di livello, avrebbe davvero violato le regole del Dao Celeste!


Se il sovrano di Jia Lan fosse riuscito ad aumentare di stadio, allora sarebbe diventato un Empireo. Non avrebbe più lottato disperatamente per sopravvivere come adesso.


Luna di Sangue sapeva anche che cento anni fa l'Imperatore di Jia Lan si era reso conto di non avere troppo tempo. Aveva perfino tentato di partecipare alla prova finale della Strada Asura, ma era troppo vecchio e non era riuscito ad accedervi. Poi aveva radunato un gruppo di grandi esperti per esplorare una delle zone letali proibite della Strada Asura interna: le Divine Terre Proibite della Desolazione. Aveva sperato di trovare delle medicine immortali, ma alla fine era rimasto deluso.


Ormai l'Imperatore di Jia Lan aveva fatto tutto ciò che poteva. La sua forza si indeboliva giorno dopo giorno e l'energia della sua essenza continuava ad attenuarsi, perfino la sua coltivazione era diminuita. Ora che era sull'orlo della morte, aveva deciso di entrare in isolamento per tentare un ultimo avanzamento. Non c'erano possibilità che ci riuscisse. Senza dubbio la sua camera sarebbe diventata la sua tomba.


Luna di Sangue non credeva che l'Imperatore di Jia Lan sarebbe riuscito a superare questa tribolazione. Ciò che le importava ora era chi stava governando in questo momento?


"Eunuco Liang, dato che sua maestà è in isolamento, chi sta gestendo la nazione?"


"Secodno le leggi e le usanze della corte, è l'imperatrice con il sigillo di giada imperiale a servire come sostituto temporaneo. Una volta che sua maestà lascerà l'isolamento, allora potrà riprendere il sigillo di giada imperiale. Se ci sarà qualche incidente e sua maestà non lascerà l'isolamento, allora l'imperatrice passerà il sigillo di giada imperiale al nuovo imperatore..."


Luna di Sangue si accigliò sentendo queste parole. Non era affatto una buona notizia per lei che fosse l'imperatrice al comando!


L'eunuco Liang sembrò intuire cosa stava pensando e disse: "Nonostante sia l'imperatrice a gestire la nazione, non agirà irragionevolmente. Signorina, per favore non si preoccupi..."


"Mmm... spero che sia vero."


Disse Luna di Sangue sfregandosi le tempie. Era accaduto fin troppo negli ultimi anni e questo la stava facendo sentire esausta!


.....


Dopo due giorni il palazzo imperiale non mostrò nessun movimento. Al terzo giorno, Lin Ming tornò nella sala della Luna Piena.


In questi due giorni Lin Ming si era tenuto occupato. Aveva ricercato molte informazioni.


Ora sapeva che l'Imperatore di Jia Lan era un Grande Re del Mondo. Tuttavia non gli rimaneva molto da vivere e presto sarebbe morto nelle sue stanze.


Così presto sarebbe stato nominato un nuovo imperatore.


Durante la sua lunga vita, l'imperatore aveva avuto oltre mille figli. Contando anche i suoi nipoti e i suoi bisnipoti, questo numero aumentava esponenzialmente.


Tra tutti questi discendenti, solo due avevano i requisiti per diventare il nuovo imperatore.


Erano il principe Jia Shen e un discendente dell'imperatore,  Jia Yue.


Il principe Jia Shen era più grande e la sua coltivazione era al picco del Sacro Lord. In questi anni aveva sviluppato e ammassato una considerevole influenza e potere.


Il discendente dell'imperatore invece era più giovane ed era agli inizi del Sacro Lord. Poteva essere considerato un giovane promettente e il suo talento era perfino superiore a quello del principe. Per quanto riguardava la sua rete, era molto meno influente. Entrambi ora avevano i loro sostenitori; era difficile dire a chi sarebbe andato il trono.


E c'era una notizia nello specifico a cui Lin Ming prestò particolare attenzione...


Luna di Sangue, conosciuta anche come Concubina Imperiale Yue, era stata donata all'imperatore da Jia Yue.


<em>Nota traduzione: Jia "Yue" (岳) e lo "Yue" (月) della concubina imperiale sono diversi, il primo significa alta montagna e il secondo luna.</em>


Quando Jie Yue aveva donato Luna di Sangue, l'imperatore era già al termine della sua vita; non avrebbe desiderato accettare una nuova concubina. Nonostante questo però l'imperatore aveva dato a Luna di Sangue il titolo di concubina imperiale. Senza dubbio era stato per aiutare Jie Yue ad aumentare la sua influenza.


Lin Ming sospettava che l'imperatore l'avesse fatto intenzionalmente per far sì che i suoi successori lottassero per il trono. Voleva che il principe e il suo discendente lottassero, affinché fosse il più potente ad ereditare il trono!


Era ragionevole. Il motivo per cui l'imperatore era riuscito ad occupare il trono era per la sua forza. Il suo successore però avrebbe avuto bisogno di una forza al livello di un Re del Mondo o avrebbe dovuto possedere dei metodi per governare e aumentare la sua influenza! Solo soddisfacendo uno di questi requisiti avrebbe potuto comandare questa nazione!


"Lin Ming, ora cosa facciamo?"


Chiese Xiao Moxian. Era seduta su una panchina nella sala della Luna Piena, i suoi gomiti erano appoggiati al tavolo mentre si reggeva il mento. Era un po' preoccupata. Erano rimasti a Jia Lan per così tanti giorni, eppure non avevano visto nemmeno l'ombra del Manuale del Tiranno Celeste.


"Non possiamo fare nulla per ora. Possiamo solo aspettare."


Rispose con semplicità Lin Ming. Non sembrava avere la minima fretta, ma in realtà anche dopo che era tornato nella Sala della Luna Piena, nonostante Luna di Sangue era stata disposta a rivederlo, il suo atteggiamento nei suoi confronti era stato chiaramente molto più distante.


Secondo lei, nonostante Lin Ming fosse un giovane membro d'élite che valeva la pena farsi amico e che avrebbe avuto un futuro illimitato, non sarebbe potuto essere d'aiuto al momento.


Ora Luna di Sangue era nel palazzo imperiale Jia Lan ed era proprio sotto pressione. Non solo doveva gestire le lotte interne nel palazzo, doveva proteggersi dallo scompiglio che si stava scatenando nella Rete Celeste!


Inoltre, visto che Luna di Sangue era stata tradita da un suo sottoposto fidato, aveva ricevuto una ferita che doveva ancora guarire, peggiorando ulteriormente la situazione!


Secondo Luna di Sangue, il maestro di Lin Ming avrebbe potuto risolvere i suoi problemi in un attimo se fosse stato disposto a farlo. Tuttavia, se non avesse voluto aiutarla, allora un membro della giovane generazione come Lin Ming non le sarebbe stato affatto d'aiuto.


Così, la seconda volta che Lin Ming era tornato, lo aveva solo ricevuto con cortesia. Aveva mandato un giovane eunuco per guidare Lin Ming e Xiao Moxian in una sala laterale e praticamente non l'aveva visto.


Così trascorsero cinque giorni. Lin Ming non aveva ancora visto Luna di Sangue.


E nella sala della Luna Piena, Lin Ming non poteva nemmeno andare in giro come desiderava. Dopotutto c'erano molte donne lì e se non fosse stato attento avrebbe visto fin troppo.


Così il tempo passò.


Tuttavia Lin Ming sapeva che se non avesse potuto offrire qualche sorta di condizione che avrebbe potuto impressionare Luna di Sangue, non sarebbe riuscito a prendere in prestito la sua potenza trascendente.


Così, Lin Ming non menzionò nemmeno il Manuale del Tiranno Celeste. Rimase pacificamente nella sala della Luna Piena, meditando, coltivando in coppia con Xiao Moxian o allenando le sue arti runiche.


Lentamente, passò una decina di giorni. Lin Ming era rimasto nella sala della Luna Piena per quindici giorni.


Di mattino presto, una domestica aprì bruscamente le porte per posare un catino d'acqua per lavarsi. Strinse gli occhi mentre guardava Lin Ming e Xiao Moxian. Quando vide la loro posizione pigra e soddisfatta a letto, mostrò uno sguardo di disprezzo.


Non doveva essere un genio per capire cosa avevano fatto i due la scorsa notte.


La giovane domestica poteva riconoscere che Lin Ming e Xiao Moxian erano un drago e una fenice tra gli umani, una coppia perfetta. Ma avevano mangiato e dormito qui gratuitamente senza mostrare intenzione di andarsene, e l'avevano fatto per quindici giorni. Dato che era compito suo soddisfare i loro bisogni, naturalmente non era contenta di dover fare lavoro in più.


Inoltre era evidente che alla sua padrona non importasse molto di questi due giovani. Così aveva iniziato a considerare Lin Ming e Xiao Moxian come due parassiti.


"Devo dire... signore, signora, per quanto tempo avete intenzione di vivere qui?"


Questa giovane domestica era piuttosto interessante. Visto che era stata scelta per entrare nel palazzo imperiale, naturalmente non era brutta. Anzi, dato il suo aspetto da adolescente, sembrava piuttosto pura e ingenua.


Lin Ming sorrise lievemente. Capì facilmente cosa stava pensando la domestica: "Cosa, hai fretta di cacciarci via?"


La domestica non mostrò imbarazzo e disse: "Questo è un harem; di solito gli uomini non possono entrare qui. Nonostante la concubina imperiale ha una posizione imperiale che le dà il privilegio di farvi entrare, non potete rimanere qui per sempre. Non sono le regole del palazzo?"


"Ha senso." Lin Ming sorrise e annuì, senza comunque mostrare segno di andarsene. Le sue azioni sembrarono lievemente ostili.


Le labbra della domestica fremettero e gettò scontenta un asciugamano bianco sull'orlo del catino, creando un grosso schizzo.


Proprio mentre stava per battere i piedi sbuffando, risuonò una voce tagliente e profonda: "Per decreto dell'imperatrice, la concubina imperiale Yue deve presentarsi da lei!"


La voce dell'eunuco aveva un forte potere penetrante e si diffuse in ogni angolo della sala della Luna Piena. Quando la giovane domestica la sentì, tremò e quasi cadde a terra.
                                


                                



