---
weight: 1578
title: Capitolo 1578 – Convocazione dell'imperatrice
pubDate: 2025-12-15T08:37:10.403Z
tags:
    - mw
---


Capitolo regolare,
0 capitoli in coda, 0/5
-Schadenfreude


La voce tagliente e stridula dell'eunuco riverberò per la sala. La domestica si appoggiò alla porta di legno incisa. Si fece coraggio e si mise la mano al petto mentre impallidiva.


Era rimasta scioccata dal grido perché era fin troppo giovane e la sua coltivazione era debole. La voce dell'eunuco era stata estremamente vigorosa. Anche se non era stata infusa con vera essenza, era comunque piena di energia e faceva vibrare molto i timpani.


Inoltre per una domestica senza una coltivazione decente, il titolo di imperatrice era fin troppo terrificante!


L'imperatrice era la madre della nazione e il capo dell'harem. Tutte le domestiche, gli eunuchi, le concubine imperiali, chiunque avrebbe dovuto accorrere alla sua chiamata. L'imperatrice aveva il potere assoluto nell'harem!


Ora un potente capo eunuco aveva gridato all'improvviso il suo decreto. Questo inevitabilmente aveva messo sotto molta pressione la giovane!


"La convocazione dell'imperatrice?"


Lin Ming si sfregò il mento mentre rifletteva. Ora che l'imperatore Jia Lan era in isolamento, era impossibile che l'imperatrice avesse chiamato la concubina imperiale Yue per discutere dei vecchi tempi. Sicuramente c'era qualche intrigo politico o in cui c'erano in gioco dei benefici materiali.


E da ciò che Lin Ming sapeva, il principe Jia Shen era il figlio dell'imperatrice!


Il principe Jia Shen aveva delle origini prominenti. Nonostante il suo talento fosse di molto inferiore a Jia Yue, era molto più influente!


E Luna di Sangue era anche conosciuta come concubina imperiale Yue. Era il tributo che Jia Yue aveva offerto all'imperatore.


Ci si poteva immaginare che sorta di rapporto avevano.


Luna di Sangue era una concubina imperiale solo in nome. In realtà era un'alleata di Jia Yue!


E il prezzo che Jia Yue aveva pagato probabilmente era stato promettere Luna di Sangue di stabilizzare la sua posizione nella Rete Celeste una volta che fosse riuscito a diventare imperatore!


Questa era uno scambio di benefici ed era conveniente per entrambi. Naturalmente questo a patto che Luna di Sangue potesse aiutare Jie Yue ad ereditare il trono. Altrimenti, se avesse fallito, non solo non avrebbe ottenuto nessun vantaggio, ma sarebbe stata trascinata nel conflitto!


Lin Ming pensò a tutto questo. Sapeva che la convocazione dell'imperatrice in questo momento non doveva essere una buona notizia!


L'imperatrice certamente avrebbe aiutato suo figlio e Luna di Sangue sosteneva Jia Yue. Ci sarebbe stata una feroce battaglia tra di loro!


E in quel momento Luna di Sangue era già uscita per ricevere il decreto.


Era un decreto scritto con il sigillo dell'imperatrice e il marchio del sigillo di giada imperiale; non era solo un decreto verbale.


Generalmente parlando, se l'imperatrice avesse voluto convocare qualcuno, avrebbe dovuto solo trasmettere un messaggio. Normalmente non avrebbe dovuto usare un metodo così serio come mandare un decreto scritto.


"Concubina imperiale Yue. In questi ultimi giorni l'imperatrice ha gestito alcuni affari e ora desidera riordinare l'harem. In questi ultimi mesi l'imperatore non ha potuto occuparsi degli affari di stato e, in sua assenza, molti principi e concubine imperiali hanno accumulato potere nel palazzo imperiale, radunando perfino degli ospiti e creando ogni sorta di guaio. Ora l'imperatrice vuole rimediare. Concubina imperiale Yue, spero che non le importi se perquisirò la Sala della Luna Piena!"


Un eunuco con l'abito giallo sorrise astutamente di fronte alla concubina imperiale Yue. La sua voce era tagliente e la sua espressione nascondeva intenti malevoli. Anche se il suo viso era vecchio e ricoperto di rughe, il suo sguardo era ancora tagliente come quello di un'aquila, come se potesse vedere attraverso le persone.


Era un eunuco al picco del Sacro Lord. Gli eunuchi che indossavano abiti gialli erano dei capi. Si poteva dire che l'imperatrice stesse davvero prendendo sul serio la questione visto che aveva mandato un capo eunuco a trasmettere il suo decreto. Inoltre c'era una squadra di guardie del corpo dietro di lui!


Queste guardie del corpo avevano tutte una coltivazione al Lord Divino realm. Il loro capo era perfino agli inizi dello stadio del Sacro Lord.


Anche se Jia Lan era una Terra Sacra al picco del suo stadio, non poteva schierare Lord Divino ovunque. Una vera guardia del corpo di palazzo normalmente era negli stadi avanzati del Divine Transformation realm. Ora che c'era una squadra di Lord Divino, significava che avevano mandato i loro individui più sbalorditivi!


Questo tumulto e questa impetuosità sicuramente non erano un buon segno.


Luna di Sangue si accigliò. Secondo le regole del palazzo, l'imperatrice comandava l'harem e aveva davvero l'autorità di emettere un decreto del genere. Inoltre l'imperatrice ora stava gestendo temporaneamente gli affari della nazione, così la sua autorità era ancora superiore.


Se avesse disubbidito, allora sarebbe stata una violazione del decreto e l'imperatrice avrebbe potuto punirla!


Luna di Sangue era già in una pessima situazione. Se avesse causato altri guai, allora avrebbe solo gettato olio sul fuoco.


Disse velocemente con una trasmissione del suono: "Lin Ming, lei e la sua compagna dovete andarvene velocemente attraverso la formazione di trasmissione qui. Vi farò accompagnare dall'eunuco Liang! Nonostante abbia un gettone che le permette di entrare nel palazzo, l'imperatrice al momento è al comando, quindi se cadesse nelle sue mani, potrebbe accusarvi. Se accadesse, allora anche lei verrebbe coinvolto!"


Le parole di Luna di Sangue furono veloci e breve.


Queste parole sbalordirono Lin Ming. All'improvviso ebbe un'impressione molto più favorevole di Luna di Sangue.


Secondo Luna di Sangue, Lin Ming doveva avere un qualche maestro sbalorditivo a sostenerlo. Normalmente sarebbe stato impossibile per lei chiedergli un favore.


Ma se Lin Ming finisse nei guai, allora la situazione sarebbe cambiata completamente!


Se l'imperatrice avesse attaccato imprudentemente Lin Ming, ferendolo o perfino uccidendolo, allora il suo maestro forse si sarebbe vendicato. La rabbia di un Empireo non era da sottovalutare. Forse l'intera nazione Jia Lan sarebbe stata distrutta solo per questo!


Ma Luna di Sangue non l'aveva usato a suo vantaggio, invece aveva chiesto a Lin Ming di scappare non appena poteva. Il palazzo imperiale aveva numerosi maestri di guardia qui. Se un membro della giovane generazione come Lin Ming fosse stato coinvolto nelle dispute di palazzo, avrebbe rischiato di morire!


Nonostante Luna di Sangue non avesse dato molta importanza a Lin Ming e l'aveva perfino lasciato in una stanza laterale senza vederlo per quindici giorni, non aveva mai voluto danneggiarlo, né aveva intenzione di sfruttarlo per ottenere più vantaggi.


Questo ispirò più fiducia in Lin Ming. Anche se Luna di Sangue apparteneva ad un'organizzazione di assassini, aveva comunque il suo codice morale. Era una persona che valeva la pena conoscere.


Tuttavia, nonostante Luna di Sangue avesse detto a Lin Ming di andarsene, il vecchio eunuco che aveva emanato il decreto non sarebbe rimasto fermo a guardare. In effetti, prima che entrasse, aveva già sondato la sala!


Lin Ming era solo un Lord Divino realm, ma le sue fondamenta erano molto più solide del normale. Naturalmente avrebbe attirato l'attenzione.


E accanto a Lin Ming non c'era nessun altro grande maestro di sesso maschile nella sala della Luna Piena. L'eunuco Liang non era qui al momento e, anche se ci fosse stato, il vecchio eunuco lo avrebbe riconosciuto e lo avrebbe ignorato. Per questo Lin Ming aveva attirato la sua attenzione!


Il vecchio eunuco non aspettò che la concubina imperiale rispondesse. Si girò verso l'edificio in cui risiedeva Lin Ming ed entrò precipitosamente!


<em>Peng!</em>


Le porte di legno della costruzione furono scaraventate via!


Il vecchio eunuco si era precipitato dentro come un toro selvaggio!


"Ahh!"


La giovane domestica che stava consegnando il catino gridò. Il potente flusso di energia del vecchio eunuco si stava precipitando verso di lei!


La giovane domestica era solo al Circolazione. Se fosse stata colpita da questa corrente di energia, sarebbe stata fortunata se i suoi organi fossero stati distrutti, sennò sarebbe esplosa direttamente, morendo miserabilmente sul posto!


Nel palazzo imperiale, la vita di una domestica o di un eunuco era insignificante. Se fossero stati uccisi, allora sarebbero stati seppelliti da qualche parte senza nemmeno una lapide a segnalare la loro tomba.


Figuriamoci queste domestiche ed eunuchi di basso livello, anche i principi privi di potere o talento erano nelle stesse condizioni. Dopotutto l'imperatore aveva avuto fin troppi discendenti e il palazzo imperiale poteva contenere un numero limitato di persone. Chi non aveva talento sarebbe stato bandito dal palazzo imperiale e a nessuno sarebbe importato del loro destino.


"Cosa stai facendo?!"


Gridò Xiao Moxian. I suoi occhi rotondi si spalancarono e fece un cenno, con i suoi veloci riflessi, avvolse la giovane domestica con una corrente di vera essenza e la trasse a sé!


<em>Peng!</em>


Dov'era prima la domestica, il mobilio attorno fu distrutto dalle terrificanti correnti di energia. Anche le piastrelle iniziarono a crepitare, formando una ragnatela di crepe.


Queste piastrelle erano state create con metodi speciali. Anche se non erano state costruite usando qualcosa di prezioso come l'antica pietra divina, erano comunque dure come acciaio divino. E ora erano state quasi ridotte a pezzi dall'eunuco. Si poteva solo dire che il vecchio stesse cercando di catturare Lin Ming con una velocità fulminea!


Senza l'ordine dell'imperatrice, era impossibile che un mero capo eunuco al picco del Sacro Lord avrebbe osato essere così sfrenato nella Sala della Luna Piena!


Il suo atteggiamento rifletteva proprio l'ostilità che l'imperatrice provava nei confronti della concubina imperiale Yue!


"Eheh, così ci sono davvero dei complici e uno di loro è perfino un uomo!"


Il vecchio eunuco guardò Lin Ming e poi si rivolse alla concubina imperiale Yue, un sorriso astuto e pensoso si stava allargando sul suo viso! Sembrava che avesse beccato Lin Ming e la concubina imperiale a letto insieme!


La concubina imperiale Yue si incupì, un intenso intento omicida si rivelò nel suo sguardo. Non avrebbe mai pensato che questo vecchio eunuco avrebbe usato un metodo del genere per accusarla. Era proprio un'umiliazione per lei!


"Stupida vecchia tartaruga, sembra che tu sia stanco di vivere!"


Xiao Moxian era già infuriata. Stava ancora tenendo vicina la domestica, che era sbiancata per la paura. Prima aveva rischiato la vita. Se Xiao Moxian non l'avesse trascinata indietro, allora il suo sangue sarebbe schizzato ovunque e il suo corpo sarebbe stato ridotto a pezzi!


La giovane domestica guardò Xiao Moxian con gratitudine e timore reverenziale. Provava gratitudine per essere stata salvata ed era impressionata che Xiao Moxian potesse insultare il vecchio in faccia!


Questi capi eunuchi avevano una posizione molto elevata e potevano condannare a morte giovani domestiche e eunuchi come desiderava! Per una domestica di basso livello come lei, queste persone erano esistenze che le incutevano terrore. Inoltre questo capo eunuco era al picco del Sacro Lord!


Ma Xiao Moxian lo aveva comunque chiamato tartaruga. Gli eunuchi odiavano particolarmente essere chiamati così!


La giovane domestica pensava già che fosse coraggiosissima. Anche così, non si sarebbe mai immaginata che Xiao Moxian avrebbe rincarato la dose!


Senza preoccuparsi di fare infuriare il capo eunuco, Xiao Moxian sogghignò e disse: "Quanto è ridicolo e strano. Quando le bestie come gli asini e i cavalli sono selvaggi, diventano molto più docili dopo che vengono castrati. È molto più facile cavalcarli e sono più ubbidienti. Invece tu dopo che ti hanno castrato il tuo temperamento è peggiorato. Allora sei inferiore perfino agli asini e ai cavalli?"


Le parole di Xiao Moxian erano incredibilmente offensive!


Dopo che le sentì, la domestica quasi cadde a terra. Era il peggiore insulto che poteva fare!


E in effetti nello sguardo del capo eunuco brillò un intenso intento omicida dopo aver sentito le parole di Xiao Moxian!
                                


                                



