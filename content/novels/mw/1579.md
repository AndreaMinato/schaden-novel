---
weight: 1579
title: Capitolo 1579 – Rete da cui non ci si può districare
pubDate: 2025-12-15T08:37:10.403Z
tags:
    - mw
---


Capitolo regolare,
0 capitoli in coda, 0/5
-Schadenfreude


"Eheheheheheh!"


L'eunuco vestito di giallo rise selvaggiamente. Per una persona come lui, l'argomento più tabù era la loro castrazione, anche per chi aveva tagliato la sua virilità per allenare le arti marziali!


Xiao Moxian aveva proprio messo il dito nella piaga, così come poteva non infuriarsi? Questo eunuco aveva già deciso di condannare a morte Xiao Moxian e Lin Ming.


"Da quanto tempo qualcuno ha osato parlarmi così? Bene! Bene! Molto bene! Sai quali sono i metodi di tortura migliori nel palazzo imperiale? Potrò farteli sperimentare tutti!"


L'eunuco stese le braccia verso Xiao Moxian, ma in quel momento risuonò un freddo colpo di tosse. "Che insolenza! Stai cercando di ribellarti?!"


La sua voce portava un forte potere penetrante. Tutti i vasi e il mobilio vicini si frantumarono a causa di questa voce!


La concubina imperiale Yue teneva una spada lunga quattro piedi, il suo viso era coperto da un velo. Sollevò l'arma. La sua figura snella e la spada le facevano emanare un'aura feroce e agile.


"Stupido servo, chi ti ha dato il coraggio di essere così impudente nella mia sala della Luna Piena?!"


Mentre parlava, la concubina imperiale puntò la spada verso la gola dell'eunuco, che però si comportò come se non avesse visto nemmeno la lama. Sogghignò e disse con la sua voce irritante: "Concubina Imperiale Yue, le mie azioni sono tutte giustificate dal decreto imperiale. I miei metodi per impedire ai sospetti di fuggire sono stati un po' estremi. Mi scuso per la mancanza di rispetto."


Il tono del vecchio eunuco era ossequente, ma il suo tono e la sua postura erano pieni di arroganza. Non stava considerando minimamente la concubina imperiale Yue.


L'eunuco era ben consapevole della posizione della donna. Fin dall'inizio non era mai stata una vera concubina imperiale. Figuriamoci dormire con l'imperatore, probabilmente non si erano mai incontrati prima.
        
Questa concubina imperiale faceva parte della fazione di Jie Yue, altrimenti conosciuto come Lord Yue, ed era stata portata nell'harem come rinforzo. In altre parole, era una sottoposta di Lord Yue.


L'eunuco Sun non aveva nessun rispetto nei confronti di questo tipo di concubina imperiale. Inoltre sapeva che l'imperatrice aveva deciso di attaccare Lord Yue e la sua prima missione era di tarpargli le ali!


L'imperatrice avrebbe inevitabilmente fatto a pezzi la concubina imperiale Yue!


Sarebbe stato difficile sapere se la donna sarebbe sopravvissuta il giorno dopo!


"Concubina imperiale Yue, l'imperatrice l'ha convocata. Allo stesso tempo mi ha dato il permesso di arrestare come voglio i suoi tirapiedi. Questi due chiaramente non fanno parte del palazzo imperiale. Non posso commentare sul motivo della loro presenza però. Tutto sarà deciso dall'imperatrice!"


Le parole dell'eunuco Sun erano energiche e minacciose. Lo sguardo della concubina imperiale Yue divenne freddo: "Mi stai minacciando?"


"Come oserei fare una cosa del genere? Tuttavia, se resisterà al decreto, allora potrò solo mandare un ordine al capo delle guardie imperiali e farla accompagnare da lui a vedere l'imperatrice!"


Mentre l'eunuco parlava, le guardie del corpo dietro di lui avanzarono, accerchiando la concubina imperiale, Lin Ming e Xiao Moxian.


Queste guardie toccarono tutte i loro anelli spaziali, pronte a combattere da un momento all'altro!


Nonostante questi eunuchi non fossero molto potenti, erano capaci di usare varie formazioni di battaglia. Una volta che si fossero schierati, la loro forza combattiva sarebbe aumentata. E c'era anche l'eunuco Sun che era un Saggio Lord.
Luna di Sangue si accigliò. Se non fosse ferita, allora non avrebbe temuto affatto queste persone, ma ora, se avesse combattuto contro di loro, avrebbe perso velocemente il controllo della situazione.


E dato che era nel palazzo, se avesse provato a resistere al decreto imperiale, allora sarebbe passata nel torto in ogni caso. Sarebbe stato impossibile per lei discolparsi dall'accusa di ribellione.


Non solo, ma l'eunuco Liang non era nella sala della Luna Piena, ma nel palazzo di Lord Yue. La situazione era davvero pessima.


E mentre Luna di Sangue aveva difficoltà ad arrendersi, Lin Ming avanzò e disse: "Dato che l'imperatrice ci ha convocato, tanto vale andare da lei. Sarebbe piacevole incontrare la madre della nazione Jia Lan."


Il tono di Lin Ming era lievemente freddo. L'eunuco Sun ridacchiò. Questo ragazzo era un idiota? Che utilità c'era di tenere una persona del genere per Lord Yue o la concubina imperiale? Stava dicendo tali assurdità in una situazione del genere. Incontrare l'imperatrice? Perché l'imperatrice l'avrebbe voluto incontrare?


Nessuno poteva sfidare l'imperatrice!


Luna di Sangue non aveva idea di cosa fare. Sapeva che sarebbe stato difficile sfuggire alla morte, ma non si sarebbe mai immaginata che anche Lin Ming sarebbe rimasto coinvolto.


"Ti ho anche trascinato in questa situazione..." Disse Luna di Sangue con una trasmissione del suono, il suo tono era un po' impotente. "Se l'imperatrice ci ha convocato, allora temo che lo farà per attaccarci. Può trovare qualche accusa per sbarazzarsi di noi con facilità. Ora che siamo nel palazzo imperiale, siamo in una brutta posizione. Ho già contattato l'Eunuco Liang, ma l'aiuto di un solo capo eunuco non potrà fare molto. Se vuoi garantire la tua sicurezza, allora dovrai trovare qualche modo per contattare il tuo maestro..."


Secondo Luna di Sangue, il maestro di Lin Ming avrebbe dovuto lasciargli qualche asso nella manica e sperava che sarebbe riuscito a contare su questo per ritirarsi sano e salvo.


Ma non pensava che Lin Ming avrebbe solo scosso la testa: "Quando mi sono separato dal mio maestro, era per andare all'avventura da solo. Non posso più contare sul suo aiuto. Devo fare tutto da me."


Luna di Sangue fu delusa da queste parole. Se Lin Ming non aveva il supporto del suo maestro, allora da dove veniva questo coraggio?


Voleva avvertirlo, ma non aveva idea di cosa dire. Ormai nessuna delle sue parole sarebbe stata utile.


Così, la squadra di guardie del corpo si strinsero attorno a Lin Ming, la concubina imperiale Yue e Xiao Moxian, e li condusse verso il palazzo centrale.


Erano stati portati via anche la giovane domestica che aveva consegnato l'acqua, le serve della concubina imperiale Yue e i giovani eunuchi.


Il palazzo imperiale Jia Lan era estremamente grande e il gruppo stava camminando lentamente come dei mortali. Anche se la loro destinazione era a soli dieci chilometri di distanza circa, ci sarebbero voluti due o tre quarti d'ora per arrivare!


Lungo la strada superarono molti corridoi e palazzi. Era tutto silenzioso attorno a loro. Occasionalmente squadre di eunuchi pattugliavano la zona, rendendo l'atmosfera gelida!


Lin Ming divenne pensoso quando vide la mancanza di movimento nel palazzo imperiale. Sembrava che l'imperatrice stesse davvero ripulendo l'harem. Si stava approfittando dell'isolamento a porte chiuse dell'imperatore per assumere il comando della nazione ed eliminare i suoi nemici!


.....


L'imperatrice stava nel palazzo della Pace Celeste, la costruzione principale. Nell'intero harem, a parte il Tempio della Mente dove avrebbe risieduto l'imperatore, questo palazzo era l'edificio più maestoso.


Il palazzo della Pace Celeste era alto nove piani ed era fatto di pietra divina delle sette piume. I pilastri della costruzione erano stati costruiti con oro delle nevi e anche le piastrelle erano state prodotte appositamente, ognuna di esse era sostenuta da simboli di rune divine. Unite insieme, componevano una formazione. Camminando su di esse, le persone potevano sentire la vitalità del sangue agitarsi irrequieta, stimolata dalla formazione.


Il palazzo della Pace Celeste era ben sorvegliato! C'era un enorme numero di guardie del corpo in formazione da combattimento. Sembrava che avessero creato una rete da cui non ci si può districare, in attesa che ci entrasse la concubina imperiale Yue!


"Abbassate il palanchino!"


Annunciò ad alta voce l'eunuco Sun. Le guardie abbassarono il palanchino della concubina imperiale Yue, che scostò le tende di seta e uscì. Sogghignò quando vide la situazione nel palazzo.


Si sistemò il velo e accompagnò l'eunuco Sun nel palazzo della Pace Celeste.


La sala principale della costruzione aveva nove porte, e ognuna di esse era circondata da colonne spesse su cui erano incise immagini di fenici. C'era un totale di dieci pilastri, ognuno di essi era maestoso. E al centro della sala c'era una donna dall'aspetto regale. Portava un abito dorato con dei motivi a fenice rossa, ogni filo di seta era fatto di oro delle nevi. Era un vestito capace di resistere all'acqua e al fuoco, e perfino le sciabole e le spade avrebbero avuto difficoltà a trapassarlo. Era un indumento inestimabile.


Senza dubbio questa donna era l'imperatrice della nazione Jia Lan!


Lin Ming guardò questa donna. Questa imperatrice sembrava avere trent'anni. Quando Lin Ming aveva lasciato il palazzo imperiale, aveva cercato informazioni anche su di lei.


L'imperatrice Naye era stata accolta nel palazzo 100.000 anni fa. Allora era il miglior talento nella nazione. Era un genio sbalorditivo e aveva una stirpe particolare. Inoltre anche il suo aspetto era meraviglioso.


Prima di allora, la nazione Yan Lan aveva tenuto un torneo in cui avevano partecipato tutti i membri d'élite al Mare Divino Realm. Alla fine, era stata Naye ad emergere vittoriosa. Si era guadagnata l'attenzione e le lodi dell'imperatore e dopo era entrata nel palazzo. Nel frattempo aveva ottenuto sempre più favore e il suo rango era aumentato fino a diventare imperatrice.


Questa grazia era dovuta ai vantaggi che l'imperatore aveva ottenuto dopo aver preso lo yin primordiale di Naye. Inoltre la coltivazione in coppia con lei l'aveva aiutato a migliorare.


Ora che erano passati 100.000 anni, Naye coltivava ancora con l'imperatore, tuttavia era rimasta bloccata allo stadio ad un passo dal Re del Mondo.


Questo era già un risultato lodevole. Diventare un Re del Mondo era semplicemente troppo difficile. Anche se la nazione Yan Lan era considerata una Terra Sacra di un Grande Re del Mondo, aveva solo tre o quattro Re del Mondo tra i suoi ranghi.


Ed era già un numero elevato. In passato, nel Regno Divino, alcune Terre Sacre di Grandi Re del Mondo come la setta delle Vere Arti Marziali che avevano solo un Re del Mondo a capo dell'organizzazione. 50.000 anni fa, le Terre Sacre Qianyue erano nella stessa posizione, ma avevano solo due Re del Mondo, Tian Mingzi e il loro vecchio capo. Se avessero avuto più guerrieri del genere, non avrebbe sofferto un fato così miserabile dopo il tradimento di Tian Mingzi.


La concubina imperiale Yue era ben consapevole del numero di Re del Mondo nella nazione Yan Lan. A parte il vecchio imperatore che era un Grande Re del Mondo, c'erano altri tre Re del Mondo.


Il primo era il Precettore Imperiale. Non solo era un Re del Mondo, ma era anche un maestro di rune divine di sesto livello. Era altamente rispettato e aveva un portamento nobile!


Il secondo era il grande maresciallo, il comandante delle forze militari. Gli era stato donato il titolo di granduca ed era molto amato dalla gente.


Il terzo era l'eunuco Wei, il capo di corte più potente dell'intero palazzo imperiale e anche il sottoposto più fidato dell'imperatore Yan Lan. Aveva coltivato la Melodia del Girasole fino all'ottavo livello! Anche se era un eunuco di corte, in realtà la sua posizione era prestigiosa come quella del Precettore Imperiale.


Tra i tre, il Precettore Imperiale e il Grande Maresciallo non potevano interferire con la lotta per il trono a causa delle leggi e delle usanze della nazione. Per quanto riguardava il capo eunuco Wei, era leale solo nei confronti dell'imperatore Yan Lan e aveva anche mantenuto la neutralità durante la lotta per la successione. Anche se Lord Xue e Lord Shen avevano fatto di tutto per attirare il suo favore, consegnandogli ogni genere di materiale celeste, l'eunuco Wei aveva rifiutato ogni offerta e aveva restituito i doni.


La concubina imperiale Yue sospettava che fosse disposizione del vecchio imperatore. Voleva che i tre Re del Mondo rimanessero neutrali e dedicassero i loro servizi al vincitore.


Il vantaggio di questo era che la scala del conflitto sarebbe stata ridotta al minimo. Questi tre Re del Mondo erano le colonne portanti della nazione. Finché non fossero stati coinvolti, allora le fondamenta del paese sarebbero rimaste stabili.
                                


                                



