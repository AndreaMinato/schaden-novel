---
title: Capitolo 1581 – Crisi di Luna di Sangue
pubDate: 2025-12-15T08:37:10.403Z
tags:
    - mw
---


Capitolo regolare,
0 capitoli in coda, 0/5
-Schadenfreude


"Proteggete l'imperatrice!"


Nel momento in cui Luna di Sangue si mosse, i diciotto eunuchi e vecchie domestiche si erano già preparati. Si misero sulla formazione circondando l'imperatrice e la concubina imperiale! Ora che Luna di Sangue aveva lanciato un attacco così improvviso, le rune sotto i sottoposti brillarono mentre radunavano la loro energia, formando un fiume impetuoso che si precipitò verso la loro nemica.


Le piastrelle del pavimento esplosero mentre l'energia serpeggiava tra di esse, piena di intento omicida.


Di fronte all'attacco violento di queste diciotto persone, Luna di Sangue sogghignò freddamente: "Una formazione dei diciotto Saggi Re. Quanto è dignitoso il palazzo della Pace Celeste, sei la sovrana dell'harem e puoi mostrare solo una formazione di questo livello?"


La formazione dei diciotto Saggi Re doveva essere creata da maestri di formazioni e di rune divine. Tuttavia, nell'intera Strada Asura interna, nonostante i maestri di formazione fossero abbastanza facili da trovare, quelli di rune divine erano più rari; i loro servizi erano estremamente cari. Chiunque ne avesse chiamato uno, avrebbe dovuto pagare un prezzo esorbitante. Inoltre doveva esserci un certo legame di amicizia, altrimenti non si sarebbe disturbato nemmeno a rispondere alla loro richiesta.


L'Imperatore Jia Lan invece avrebbe certamente potuto chiedere ad un maestro di rune divine al picco del sesto livello di aggiungere dei simboli a questa formazione. In effetti il trono imperiale dorato e la sala del cielo e della terra contenevano una formazione runica al picco del sesto livello. Una volta attivate, avrebbero mostrato degli effetti straordinari!


Ma nell'harem, il palazzo della Pace Celeste era il luogo dove risiedeva l'imperatrice ad un passo dal Re del Mondo. Per lei era impossibile disporre una formazione così maestosa. Quella che stava usando poteva essere considerata a stento al sesto livello.


Una formazione runica di sesto livello era molto più costosa di un simbolo runico perché doveva contenere decine di simboli dello stesso livello per funzionare. Il fatto che il palazzo della Pace Celeste fosse riuscita a creare una formazione quasi al sesto livello era già estremamente lussuoso per un'imperatrice ad un passo dal diventare Re del Mondo.


I diciotto eunuchi agli inizi del Sacro Lord e le domestiche stavano in posizione sulla formazione. Grazie ai simboli, la forza del loro attacco congiunto aumentava decine di volte e avrebbe potuto rivaleggiare con un Re del Mondo, premettendo però che la formazione dei Diciotto Re Saggi non si rompesse!


Ma come poteva un vero Re del Mondo rimanere fermo a guardare mentre veniva attaccato?


In quell'istante, Luna di Sangue tirò fuori un brillante talismano dorato dal suo anello spaziale. L'oggetto era decorato da una testa di un fantasma malvagio; era un simbolo runico di sesto livello!


Questo simbolo era stato disegnato dal vecchio Su proprio per lei. Il vecchio Su e Luna di Sangue avevano uno stretto rapporto di amicizia e Lin Ming era riuscito ad incontrare la concubina imperiale proprio grazie al vecchio Su.


<em>Hu!!</em>


Quando il simbolo runico entrò nelle mani di Luna di Sangue iniziò a brillare ardentemente, si trasformò in una pioggia di centinaia di rune. Questi motivi del dao non attaccarono i diciotto eunuchi e domestiche, ma attaccarono i simboli sotto i loro piedi!


Questo era un simbolo spacca formazioni e avrebbe potuto distruggere la formazione dei Diciotto Re Saggi visto che rientrava tra i tipi su cui aveva effetto! In quanto membro di alto livello della Rete Celeste, naturalmente avrebbe radunato abbastanza informazioni prima di accettare una missione. Prima Lord Yue aveva pagato un certo prezzo per corrompere abbastanza eunuchi e domestiche per sapere che tipo di formazione c'era nel Palazzo della Pace Celeste!


Così Luna di Sangue aveva chiesto al vecchio Su di disegnarle un simbolo con la funzione specifica di distruggere formazioni. Ora era arrivato il momento di usarlo!


<em>Ca!</em>


Risuonò un rumore stridulo accompagnato da un lampo di luce dorata che accecò tutte le persone nella sala. Le rune sotto i diciotto eunuchi e domestiche si frantumarono, trasformandosi in una violenta tempesta di energia che si rivoltò contro di loro. I loro corpi tremarono e quasi rimasero feriti!


Questo era il momento che Luna di Sangue stava aspettando. Sfrecciò in avanti come un fulmine riversando potente vera essenza nella sua spada.


Mentre menava un fendente, apparì una luna rotonda e brillante dietro Luna di Sangue. Il bagliore bianco illuminò l'intero palazzo della Pace Celeste. Anche Luna di Sangue fu inondata dal bagliore lunare dietro di lei. Il suo corpo snello si allungò come quello di una dea che cavalcava le raffiche di vento, piena di un fascino e una grazia infiniti!


Tuttavia questa bellezza era fatale!


Quanto era formidabile Luna di Sangue? Nonostante fosse ferita, poteva sconfiggere facilmente un Sacro Lord!


Dopo un bagliore, il freddo della notte sembrò discendere dall'alto. Tutti ebbero una sensazione inspiegabile di oppressione sotto la copertura della cupa volta celeste. La luna brillante attirò l'attenzione di tutti!


"Oh no!"


L'Imperatrice Naye impallidì. Scatenò la sua vera essenza mentre si ritirava rapidamente. Era ben consapevole di essere stata avvolta dal dominio di Luna di Sangue in quel momento!


Questa lunga notte e la luce lunare faceva parte del dominio della concubina imperiale Yue: l'Eterna Notte!


Mentre Naye si ritirava, due eunuchi e una domestica furono maggiormente colpiti dall'attacco. Luna di Sangue li colpì, li decapitò e fece rotolare le loro teste sul pavimento!


Così la formazione dei Diciotto Saggi si era infranta!


Mentre il sangue schizzava, la luce lunare sembrò tingersi di rosso scuro. La luna nel cielo aveva iniziato ad assumere una tinta lievemente cremisi!


Questo era il segno di Luna di Sangue. Ogni volta che uccideva qualcuno nel suo dominio, la luna ne avrebbe bevuto il sangue, diventando sempre più cremisi. Una volta che avesse ucciso moltissimi uomini, la luna avrebbe assunto una tinta rosso scuro e allora il potere dell'Eterna Notte avrebbe raggiunto il suo picco!


Dopo il successo del suo primo attacco, Luna di Sangue non si fermò lì. La sua spada cambiò direzione mentre puntava verso un altro gruppo di eunuchi e domestiche!


Voleva uccidere velocemente questi guerrieri agli inizi del Sacro lord e usare il loro sangue per alimentare l'Eterna Notte!


Luna di Sangue era un membro di alto livello di un'organizzazione di assassini. Avrebbe ucciso senza pietà anche nel Palazzo della Pace Celeste! Era ben consapevole che, in questa situazione, ormai era chiaro che il suo fosse un atto di ribellione. Fin dai tempi antichi, quando cambiava una dinastia, era comune che scorressero fiumi di sangue, sia nel mondo mortale che in quello dei coltivatori!


Finché uno avesse vinto, avrebbe dettato legge, non importava quanto avesse ucciso. Ma se avesse perso, allora sarebbe stato un delitto capitale tradire la nazione!


La storia era scritta dai vincitori; era una semplice verità.


In quel momento l'imperatrice si stava approfittando dell'isolamento a porte chiuse di suo marito per svelare le sue carte. Voleva sopraffare tutti gli altri con la forza. Come poteva Luna di Sangue rimanere con le mani in mano ad aspettare la morte?


Ma quando Luna di Sangue attaccò una seconda volta e fu sul punto di decapitare un altro eunuco, sentì un'ondata di allarme!


Un intento omicida era nascosto in mezzo al caos, come una vipera che si nascondeva in un cespuglio!


"Un agguato?!"


Luna di Sangue sussultò. Qualcuno le stava tendendo un agguato! Tecniche di occultamento e di assassinio del genere le fecero provare una sensazione di inquietudine!


Non ebbe più tempo di pensare a chi fosse; si ritirò rapidamente!


<em>Chi!</em>


Con un lieve tonfo, l'Eterna Notte fu trafitta da una strana forza. Questo potere era incredibilmente spietato e sinistro, puntando dritto verso Luna di Sangue.


"Dietro di te!"


Risuonò una voce all'improvviso. Lin Ming la stava avvertendo!


Senza esitare, Luna di Sangue menò un fendente dietro di sé. Con un forte clangore, si scontrò con un pugnale nero!


Visto che il dominio dell'Eterna Notte era stato infranto, un'immensa quantità di energia di spada tagliente perse il controllo! I tre pilastri decorati con delle spire di drago che sorreggevano le formazioni furono fatti a pezzi dall'energia di spada. L'intera struttura tremò, quasi sul punto di crollare!


Una battaglia tra quasi Re del Mondo poteva smuovere le montagne, riempire i mari e perfino distruggere qualche pianeta minore. Non importava quanto fossero solide le fondamenta dell'edificio, una volta che avesse perso la protezione di un dominio, non sarebbe riuscito a bloccare le correnti di vera essenza causate dalla violenza battaglia!


"Tian Bai, sei tu?!"


La voce di Luna di Sangue era fredda e la sua espressione era cupa come il fondo di un lago. Nonostante l'agguato non l'avesse ferita, aveva piantato un seme parassita nel suo dominio.


Questo seme parassita non poteva danneggiarla. Con un po' di sforzi sarebbe riuscita a rimuoverlo, ma questo processo avrebbe richiesto un po' di tempo. Nel frattempo, questo seme avrebbe eroso la sua vera essenza, impedendole di attivare il suo dominio.


E in quel momento, un uomo alto vestito di grigio dietro un paravento uscì allo scoperto. Quella carta sottile non sarebbe dovuta riuscire ad isolare la percezione di un praticante di arti marziali. Se Luna di Sangue non era riuscita a scoprirlo fin dall'inizio, allora questo dimostrava che l'altra persona aveva una tecnica di occultamento sorprendente.


E le persone che possedevano abilità del genere erano assassini!


"Luna di Sangue, da quanto tempo!" Disse con voce roca un uomo, chiamando subito la concubina imperiale con il suo nome in codice nella Rete Celeste. Portava una maschera bianca e nera, due linee rosse scorrevano dagli occhi verso il basso, aveva un aspetto feroce.


Chiaramente sapeva chi era Luna di Sangue.


<em>'Qualcuno della Rete Celeste?</em>'


Lin Ming strinse gli occhi quando se ne rese conto.
                                


                                



