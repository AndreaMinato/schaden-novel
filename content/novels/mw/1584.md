---
weight: 1584
title: Capitolo 1584 – Il sangue scorre nel palazzo della Pace Celeste
pubDate: 2025-12-15T08:37:10.404Z
tags:
    - mw
---


Capitolo regolare,
0 capitoli in coda, 0/5
-Schadenfreude


Quando il vecchio Su aveva presentato Lin Ming a Luna di Sangue, le aveva anche parlato della sua età, del suo talento e delle sue tecniche nelle arti runiche.


Nonostante ne fosse stata stupita, aveva pensato che il giovane non sarebbe riuscita ad aiutarla.


Ciò che le importava di più era del suo maestro, ma quando aveva chiesto informazioni al vecchio Su, il maestro di rune non aveva potuto dirle nulla al riguardo. Per questo Luna di Sangue aveva invitato Lin Ming. Di conseguenza, non aveva nessuna speranza di intrattenere buoni rapporti con il suo maestro, perché il suo livello era semplicemente troppo basso.


Bai Tian pensava che Lin Ming fosse un Re del Mondo che si stava fingendo un Lord Divino. Ma Luna di Sangue sapeva la verità!


Senza menzionare il fatto che mascherare la propria età scheletrica era molto più difficile, non c'era motivo di farlo per Lin Ming. Che vantaggi ci sarebbero stati nel nascondere il suo talento impareggiabile?


Non aveva ancora sessant'anni, eppure Lin Ming era dotato di una forza combattiva anormale ed era riuscito a trovare un metodo per rompere il talismano letale. Luna di Sangue non poteva immaginare quali fossero i suoi limiti.


Dopo aver distrutto il talismano, Lin Ming non si fermò lì. Strinse la Lancia del Sangue della Fenice e la puntò verso l'imperatrice Naye. Il suo intento omicida si fissò sulla donna!


Chiaramente voleva attaccarla!


"Proteggete l'imperatrice!"


I quindici eunuchi e domestiche rimasti si radunarono di fronte a Naye per proteggerla dall'avanzata di Lin Ming.


La formazione dei Diciotto Saggi sotto i loro piedi era stata già distrutta da Luna di Sangue. Ora che avevano perso tre persone, il loro schieramento non era più completo e senza di esso non potevano più resistere!


I quindici eunuchi e domestiche erano mortalmente pallidi, erano inquieti. Se l'imperatrice fosse morta, allora sarebbero stati seppelliti insieme a lei, ma sarebbero comunque stati uccisi se avessero affrontato Lin Ming!


Lin Ming sembrava un cupo mietitore. Un passo alla volta, alla fine arrivò a cento piedi dal trono. Anche se aveva superato innumerevoli tribolazioni nel suo harem, Naye impallidì. Non sapeva quali fossero i limiti di Lin Ming!


"Bai Tian!"


Naye mandò una trasmissione del suono. Il solo che poteva affrontare il giovane era Bai Tian, uno dei capi della Rete Celeste!


Tuttavia l'assassino esitò, non si mise di fronte all'imperatrice.


"Tu...!"


L'Imperatrice perse coraggio. Aveva solo un rapporto di cooperazione con Bai Tian, non era un suo sottoposto. Se si fosse perso d'animo e avesse cercato di ritirarsi, allora la situazione sarebbe diventata molto più problematica per lei!


Un'aura sconfinata divampò da Lin Ming, coprendo l'intero palazzo della Pace Celeste!


Questo era lo spazio primordiale di Lin Ming!


Mentre diventava sempre più potente, la forza dello spazio primordiale era cresciuta sempre di più. Inoltre questo spazio era pieno di energia primordiale pesante come le stelle!


Quando l'energia primordiale si sovrappose a questo campo di forza, mise sotto pressione l'imperatrice e il suo seguito!


Naye poteva a stento evocare il 40-50% della sua vera essenza, ma le domestiche e gli eunuchi attorno a lei riuscirono a stento a rimanere in piedi! Ognuno di loro iniziò a sudare profusamente, tremavano come se ci fosse un terremoto e sembravano dei mortali che avevano appena visto un diavolo.


Lin Ming non badò a questi tirapiedi. Guardò l'imperatrice e sorrise: "Non volevi che ti restituissi questo vecchio cane? Eccolo!"


Sollevò la Lancia del Sangue della Fenice e la scagliò dritta verso l'imperatrice!


E sulla punta dell'arma c'era l'eunuco Sun!


"P-proteggete... proteggete l'imperatrice!"


Gridò un eunuco. Tuttavia, anche se aveva urlato queste parole, i suoi piedi erano radicati a terra, non riusciva a muoversi!


La pressione dello spazio primordiale limitava i suoi movimenti e lo slanciò di Lin Ming era troppo soverchiante. Chiunque avesse osato bloccare il colpo sarebbe morto. In una situazione del genere, chi avrebbe osato affrontare la lancia di Lin Ming?


<em>Ca!</em>


Una brillante luce di lancia sfrecciò nel palazzo della Pace Celeste. Tre eunuchi che si erano opposti all'impatto iniziale dell'attacco furono scaraventati via dalle onde d'urto. Allo stesso tempo, Lin Ming attivò la Forza del Dio Blasfemo e si preparò ad usare la forza del Vero Drago nel suo corpo!


Accompagnato da un tonante ruggito, l'immagine di un Drago Azzurro apparì dietro Lin Ming!


L'aura piena di dignità del drago si estese attorno, combinandosi con il potere dello spazio primordiale e l'intento omicida di Lin Ming si incollò all'imperatrice Naye, impedendole di scappare!


Tuttavia Lin Ming non aveva usato tutta la sua forza. Aveva sentito che, quando aveva colpito, Bai Tian lo stava prendendo di mira.


Bai Tian era un Re del Mondo e Lin Ming non poteva abbassare la guardia di fronte a lui. Inoltre Bai Tian era uno dei capi della Rete Celeste che si specializzava nell'assassinio; chi sapeva che sorta di strane tecniche avrebbe avuto. Se non fosse stato attento, Lin Ming avrebbe rischiato di essere sconfitto.


"Spregevole!"


Urlò l'imperatrice Naye vedendo la luce di lancia in arrivo. Tirò fuori due tavolette di giada di simboli runici dal suo anello spaziale e le ruppe.


In un istante, le tavolette si dissolsero in numerosi e complessi motivi del dao che si avvolsero attorno a lei. Chiaramente erano simboli runici difensivi di sesto livello!


Lin Ming si limitò a sogghignare quando li vide. Quando la luce di lancia fu sul punto di colpire la donna, cambiò direzione all'improvviso.


<em>Bang!</em>


La luce di lancia esplose. Le tribolazioni del fulmine e del fuoco si intrecciarono e scoppiarono. L'eunuco Sun, che era ancora appeso alla Lancia del Sangue della Fenice, emise un ultimo grido di dolore mentre veniva fatto a pezzi e fu ridotto in una pioggia di carne e sangue!


Una forza feroce e selvaggia impattò sui simboli runici attorno a Naye. Questi segni runici resistettero per un solo respiro di tempo prima di esplodere anch'essi.


Naye impallidì, il suo splendido viso perse tutta la sua compostezza. Durante questo momento critico, menò un fendente verso il potere della tribolazione di Lin Ming!


Ma la differenza di forza tra di loro era troppo vasta. Anche se Lin Ming aveva trattenuto il 60% della sua potenza, Naye non riuscì comunque a resistere!


Torrenti brutali di energia piovvero sulla donna. La vera essenza protettiva dell'imperatrice si frantumò come vetro. Naye gridò allarmata e tremò. Anche il suo abito protettivo fatto da oro delle nevi blu e la seta celeste si lacerarono!


E anche se questa luce di lancia era stata indebolita dagli ostacoli, impattò comunque sul petto di Naye!


<em>Puff!</em>


La donna sputò una boccata di sangue mentre veniva scaraventata all'indietro!


Violenti torrenti di energia sfrecciarono per tutto il palazzo della Pace Celeste. Le piastrelle del pavimento furono sollevate e si disintegrarono a mezz'aria. Se non fosse stato per lo spazio primordiale, allora il palazzo sarebbe stato distrutto!


Naye era ricoperta di sangue, il suo e quello dell'Eunuco Sun. I pezzi di carne del suo tirapiedi erano schizzati su di lei, rendendo orribile il suo aspetto!


Lin Ming fece un improvviso passo in avanti, voleva continuare ad attaccare. Ma poi si fermò.


Non aveva mai perso di vista Bai Tian anche se aveva ferito l'imperatrice.


E questo assassino aveva deciso di lanciare un attacco a sorpresa proprio quando aveva finito di colpire!


Lin Ming fece un sorrisetto freddo. Aveva trattenuto il 60% della sua potenza per difendersi da Bai Tian. Anche se l'assassino aveva deciso di attaccare, aveva ancora più che abbastanza energia per bloccarlo!


Tuttavia, proprio quando Bai Tian si mosse, Lin Ming cambiò espressione. Vide la figura di Bai Tian offuscarsi per poi scomparire!


"Un'immagine residua?!"


Lin Ming fece una smorfia. Bai Tian era proprio all'altezza della sua posizione di capo. I suoi movimenti erano spettrali e l'immagine residua che aveva lasciato era fin troppo realistica. Visto che pensava che Bai Tian lo avrebbe attaccato, Lin Ming non aveva capito che era la sua immagine residua!


In un attimo, Bai Tian apparì di fronte a Xiao Moxian!


L'obiettivo che aveva scelto di attaccare era proprio lei!


Bai Tian era estremamente astuto. Sapeva che, a causa della comparsa di Lin Ming oggi, non sarebbe riuscito a raggiungere il suo obiettivo. Forse la forza del nuovo arrivato non era inferiore alla sua. Sarebbe stato impossibile per lui uccidere Lin Ming e Luna di Sangue.


Così aveva deciso di ritirarsi dal campo di battaglia.


Ma non poteva andarsene a mani vuote, doveva guadagnarci almeno qualcosa. Catturare Luna di Sangue non era possibile, così aveva deciso di puntare a Xiao Moxian!


Aveva capito che la giovane aveva un rapporto stretto con Lin Ming.


Dopo che erano entrati nel palazzo della Pace Celeste, aveva intuito che rapporto avevano da come interagivano l'uno con l'altra. Era quasi sicuro che Xiao Moxian fosse la compagna di coltivazione in coppia di Lin Ming!


Per i praticanti di arti marziali che vivevano per così tanto tempo, le vite delle loro concubine e delle loro fornaci non erano importanti; cercare di usarle come ostaggi sarebbe stato stupido. A volte nemmeno le loro mogli erano ritenute abbastanza preziose.


Ma un compagno di coltivazione in coppia era diverso. In particolare, Bai Tian aveva notato che Xiao Moxian aveva una stirpe straordinaria e il suo talento era estremamente elevato. Una persona del genere si poteva trovare solo per un colpo di fortuna. Per Lin Ming doveva essere una persona estremamente importante. Se avesse potuto catturarla, avrebbe potuto costringere Lin Ming a sottomettersi.


Non si aspettava che sarebbe riuscito a spingerlo ad uccidere Luna di Sangue, ma poteva almeno costringerlo a non interferire. Finché Lin Ming si fosse ritirato, avrebbe potuto occuparsi di Luna di Sangue.


Aveva usato un'immagine residua per confondere Lin Ming, ma in realtà stava puntando a Xiao Moxian. Era un piano ben escogitato!


Nel momento in cui Bai Tian apparì di fronte a Xiao Moxian, Luna di Sangue mostrò un'espressione sorpresa! Era molto più vicina a Xiao Moxian di Lin Ming, ma nemmeno lei ebbe abbastanza tempo per rispondere. Bai Tian era stato troppo rapido e deciso!


"Attenta!"


Luna di Sangue avanzò, cercando di impedire a Bai Tian di fuggire. Allo stesso tempo, puntò il suo intento omicida sul nemico. Voleva perfino attivare il suo campo di forza dell'Eterna Notte, ma la sua vera essenza era stata corrosa dall'energia parassita, così non riuscì a farlo! Ormai Bai Tian stava per toccare Xiao Moxian!


"Tu vieni con me!"


L'espressione di Bai Tian era feroce e selvaggia. Ma in quel momento Xiao Moxian sogghignò freddamente: "Credi di potermi battere così facilmente?"


Sangue della vera fenice, brucia!


<em>Bang!</em>


Fiamme nere si accesero attorno a Xiao Moxian!


Il calore del fuoco aveva raggiunto un livello inimmaginabile. Perfino le piastrelle sotto di lei si ridussero all'istante in vapore!


Nonostante Xiao Moxian non potesse battere un Re del Mondo, questo non significava che non potesse difendersi. Bruciò la sua essenza di sangue della fenice, usando l'abilità più potente che aveva ottenuto dopo aver attraversato il Nirvana!
                                


                                



