---
weight: 15870
title: Capitolo 1587 – Ammettere la Sconfitta
pubDate: 2025-12-15T08:37:10.405Z
tags:
    - mw
---


Capitolo regolare,
0 capitoli in coda, 0/5
-Schadenfreude


"Saluti imperatrice."


L'eunuco Wei si inchinò lievemente mentre atterrava.


Le sue parole pacifiche erano permeate da un po' di vera essenza che rinfrancò l'imperatrice Naye e l'aiuto a sopportare il dolore che stava provando.


Nella nazione Jia Lan, a parte l'imperatore, c'erano altri tre Re del Mondo. Il grande maresciallo a capo del reparto militare, il precettore imperiale gestiva gli affari politici e il grande capo degli eunuchi Wei era responsabile degli affari interni e delle risorse nazionali. Questo includeva la gestione dell'oro delle nevi blu, i vari materiali celesti, l'assegnamento delle risorse, le spese del palazzo imperiale e anche le mansioni giornaliere di decine di migliaia di domestiche ed eunuchi. Tutto questo era nelle mani dell'Eunuco Wei. Si poteva dire che avesse un'influenza incredibile.


Nonostante questo tipo di persona dovesse porgere i suoi rispetti all'imperatrice stando all'etichetta di corte, in realtà in questa nazione la sua posizione era lievemente superiore a quella dell'imperatrice.


Lin Ming entrò in guardia quando lo vide apparire. L'aura di questa persona era profonda e la sua vera essenza composta; era difficile valutare quali fossero i limiti della sua potenza.


Nonostante fosse un ordinario Re del Mondo, poteva essere forte o debole. Lin Ming poteva sentire che l'eunuco Wei fosse ancora più formidabile di Bai Tian.


Così non ebbe altra scelta se non fare attenzione.


Dopotutto l'eunuco Wei probabilmente non era dalla loro parte.


Dopo che recuperò un po' le forze, Naye si rialzò. Con un cenno della mano, fece evaporare le macchie di sangue. Perfino i pezzi di carne dell'eunuco Sun furono ridotti in cenere.


Il suo abito dorato delle nevi blu e la seta celeste erano dei tesori, e ora che il sangue era evaporato e la cenere era caduta, tornarono puliti e splendenti. Sfortunatamente l'abito era stato lacerato da Lin Ming, diminuendo di molto la sua aura maestosa.


"Eunuco Wei... è arrivato. Sono felice di vederla qui."


Naye sorrise. Non fece come come si aspettava Lin Ming e non iniziò ad accusare i suoi nemici di come avevano cospirato per ribellarsi contro di lei. Invece si era limitata a salutarlo, ignorando completamente il fatto che il palazzo della Pace Celeste fosse stato raso al suolo e lei stessa era stata gravemente ferita.


Così Lin Ming non poté che rivalutare questa imperatrice.


L'eunuco Wei aveva gestito gli affari di palazzo per centinaia di migliaia di anni e naturalmente capiva la situazione. Non aveva preso parte alla lotta per il trono, né aveva espresso giudizi al riguardo. Sarebbe stato il più potente a prendere il trono; questa era la sola verità.


Prima di andare in isolamento, il vecchio imperatore aveva detto all'eunuco Wei di non interferire con la lotta per la successione, ma ora che il palazzo della Pace Celeste era stato distrutto e, visto che c'era il rischio che ci fossero ulteriori danni, l'eunuco Wei era stato costretto ad interferire.


"Come finiamo la questione di oggi? L'imperatrice e la concubina imperiale Yue dovrebbero essere stanche immagino, forse è meglio se tornate nelle vostre dimore a riposare."


L'eunuco Wei aveva calmato il conflitto con poche parole.


Proprio mentre le due parti stavano per fare uno scontro all'ultimo sangue, erano stati fermati da una sola parola. Era la sola scelta che potevano fare visto i rischi che correvano.


Lin Ming guardò con attenzione Bai Tian. In realtà, sapeva anche che, nonostante la sua forza, avrebbe potuto battere Bai Tian, ma probabilmente non avrebbe potuto ucciderlo.


E nel palazzo imperiale, se avesse voluto uccidere l'imperatrice, l'Eunuco Wei non sarebbe rimasto a guardare. Senza menzionare che l'eunuco Wei era più forte di Bai Tian. Se Lin Ming l'avesse affrontato, chissà chi avrebbe vinto alla fine. Combattere davvero contro l'eunuco Wei sarebbe stata un'idea poco saggia che avrebbe solo aggiunto un altro nemico. Inoltre, nella nazione Jia Lan c'era più di un Re del Mondo.


Inoltre, Lin Ming non conosceva questo lord Yue e quindi non aveva nessun obbligo a rischiare la vita per lui. Non voleva nemmeno interferire nella lotta per il trono.


Lin Ming voleva solo il Manuale del Tiranno Celeste e ora aveva per lo più raggiunto il suo obiettivo.


Lin Ming gettò un'occhiata verso Luna di Sangue, che si inchinò, intendeva risolvere il conflitto pacificamente.


In realtà erano già in vantaggio. Le domestiche e gli eunuchi dalla parte di Naye erano per lo più morti e l'eunuco Sun era stato ucciso da Lin Ming. Anche il palazzo della Pace Celeste che simboleggiava la volontà dell'imperatrice era stato distrutto.


L'eunuco al picco del Sacro Lord era la mano destra di Naye, ma ora era stato ucciso e lei poteva solo sopportare questo insulto.


Questa era la soppressione portata dalla forza.


Luna di Sangue era proprio incuriosita da Lin Ming. Voleva sapere da dove aveva appreso il Manuale del Tiranno Celeste, ma ora non era un buon momento per chiederglielo.


Sorrise gentilmente e disse all'eunuco Wei: "Dato che l'eunuco Wei è apparso, allora risolviamo la questione così. Spero solo che quando sarò nella sala della luna piena in futuro, non ci sarà un'altra convocazione dall'imperatrice che ha il solo scopo di rimproverarmi!"


Il tono di voce di Luna di Sangue era di avvertimento. In realtà aveva contato su Lin Ming per entrare in vantaggio.


Anche così, Luna di Sangue poteva farsi valere. Le sue ferite sarebbero guarite tra un mese o due e sarebbe tornata al picco delle sue forze, allora non sarebbe stata più debole di Bai Tian.


In tal caso, allora naturalmente avrebbe potuto stabilirsi nel palazzo imperiale Jia Lan.


Dopo essere stato avvertita da una concubina imperiale, lo sguardo di Naye brillò con luce fredda. Ma alla fine mosse le maniche all'indietro e disse con calma agli eunuchi rimasti: "Andate al tempio del Nutrimento dello Spirito!"


Ora che il palazzo della Pace Celeste non c'era più, naturalmente non poteva riposare qui. Il Tempio della Mente era il palazzo dell'imperatore e solo l'imperatrice aveva il diritto di entrarci e passarci la notte. Le concubine non avevano il permesso di farlo.


Così, l'improvvisa tempesta era passata. Nonostante ci fossero state delle critiche riguardo alla distruzione del palazzo della Pace Celeste, queste opinioni sarebbero state soppresse lentamente.


Lin Ming aveva intenzione di tornare nella Sala della Luna Piena con Luna di Sangue, ma in quel momento fu fermato.


"Fratello, per favore rimanga un momento."


Lin Ming si girò e vide l'eunuco Wei sorridergli. Un eunuco invecchiava in modo strano e quando sorrideva, a volte sembrava proprio ripugnante.


Tuttavia l'eunuco Wei dava un'impressione gentile.


"Non mi sarei mai immaginato che Lord Yue sarebbe riuscito a chiedere l'aiuto di talento incredibile come lei."


Disse l'eunuco Wei, esaminando Lin Ming. Nonostante non avesse visto l'intero scontro, poteva capire la situazione a grandi linee. Era davvero curioso dell'identità del giovane. Se questo Lin Ming fosse provenuto da una grande organizzazione, probabilmente doveva essere un Sect con cui la nazione Jia Lan non poteva rivaleggiare.


La differenza tra di loro era troppo grande!


Lin Ming sorrise lievemente. "L'eunuco Wei ha frainteso. Non sono l'aiutante di lord Yue. È solo che sono in buoni rapporti con la concubina imperiale Yue, così sono venuto nel palazzo a porgerle visita."


Disse Lin Ming. L'eunuco Wei così iniziò a guardare la concubina imperiale con una luce diversa. L'eunuco Wei era intelligente e ben informato; naturalmente sapeva qual era lo scopo della venuta della concubina imperiale qui.


Non avrebbe mai pensato che la concubina imperiale Yue conoscesse una persona del genere!


Così, doveva riconsiderare completamente la lotta tra Lord Shen e Lord Yue. Avrebbe avuto anche bisogno di affidarsi all'eunuco Liang che era in buoni rapporti con la concubina imperiale Yue.


Tutto questo perché l'eunuco Wei pensava che Lin Ming proveniva da un'organizzazione al picco dello stadio di Empireo.


Un Sect al picco dello stadio di Empirei poteva farla da padrona nell'intera Strada Asura interna. Per un'organizzazione del genere, l'Eunuco Wei non era nient'altro che una formica. Sarebbe stato di enorme beneficio entrare in buoni rapporti con l'organizzazione di un Empireo!


Tuttavia, l'eunuco Wei poteva vedere che Lin Ming non aveva intenzione di rivelare le sue origini, così poté solo rinunciare ad entrare in contatto con il suo Sect. Sorrise e disse: "Fratello, se è interessato, allora può entrare nella nostra nazione come ospite. La mia nazione Jia Lan certamente la accoglierebbe come onorabile ospite!"


Disse l'eunuco Wei.


In quel momento l'imperatrice Naye doveva ancora andarsene. I molti eunuchi e domestiche del palazzo della Pace Celeste della sala della Luna Piena.


Agli occhi di questi giovani eunuchi e domestiche, l'eunuco Wei era il loro capo assoluto a parte l'imperatore morente. Inoltre la sua forza poteva essere considerata di alto livello anche tra i Re del Mondo ordinari. Era già arrivato ad un livello incredibile con la Melodia del Girasole.


Nel palazzo imperiale, l'eunuco Wei era il capo assoluto degli affari interni. Non solo l'imperatrice e i numerosi principi dovevano prestargli il dovuto rispetto, ma avrebbe potuto decidere quale successore favorire.


Sfortunatamente, nessuno poteva attirare con successo il suo favore. Anche se Lord Shen e Lord Xue gli avevano mandati doni, erano stati rimandati indietro.


Ma ora l'eunuco Wei stava prendendo l'iniziativa di mostrare benevolenza a Lin Ming. Questo fece sussultare i giovani eunuchi e le domestiche. Quando guardarono ancora una volta Lin Ming, pensarono che fosse un talento sempre più misterioso.


In effetti, questi sottoposti avevano un livello limitato, così era difficile per loro capire cosa rappresentava la forza di Lin Ming. Erano le parole cordiali dell'eunuco Wei che aveva fatto loro impressione!


Per quanto riguardava l'imperatrice Naye, quando si era seduta nella portantina, si era irrigidita sentendo le parole dell'eunuco Wei. La sua espressione si incupì.


Alla fine, si sistemò al suo posto e gridò all'eunuco accanto a leI: "Dirigiamoci verso il Tempio della Mente..."


Così la gente del palazzo della Pace Celeste se ne andò.


Gli eunuchi e le domestiche della sala della Luna Piena, tornarono tutti pieni di gioia e gratitudine. Gli eunuchi che portavano il palanchino furono particolarmente zelanti, ad ogni passo sembravano sul punto di volare.


Avevano la sensazione di aver superato e vinto una grande guerra.
                                


                                



