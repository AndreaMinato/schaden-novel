---
weight: 1589
title: Capitolo 1589 - L'identità di Luna di Sangue
pubDate: 2025-12-15T08:37:10.405Z
tags:
    - mw
---


Capitolo regolare,
0 capitoli in coda, 0/5
-Schadenfreude


Lin Ming pensava da tempo che fosse strano. Un manuale del genere era unico; ne esisteva solo una copia. Se uno avesse voluto riprodurlo, avrebbe dovuto allenarlo alla perfezione raggiungendo lo stesso livello del suo creatore.


Ci sarebbero voluti molti anni e molti sforzi per farne una copia.


Pochissime persone potevano riuscirci, anche perché il Manuale del Tiranno Celeste era così difficile da coltivare.


Se qualcuno fosse riuscito a crearne una copia, probabilmente l'aveva fatto oltre 3,6 miliardi di anni fa.


Era una coincidenza davvero strana che se ce ne fossero due copie e che le due versioni si complementassero.


Nonostante Lin Ming avesse i suoi sospetti, aveva appena incontrato Luna di Sangue e non la conosceva affatto. Probabilmente il Manuale del Tiranno Celeste aveva qualche rapporto con i suoi segreti, e così non l'avrebbe rivelato. Lin Ming si era azzardato a farle delle domande solo dopo che era riuscito ad avvicinarsi a lei.


Tuttavia non si aspettava che Luna di Sangue avrebbe reagito con imbarazzo e che non avrebbe risposto.


"Signor Lin... Ho ottenuto questo Manuale del Tiranno Celeste in un mistico regno e i dettagli comprendono alcuni dei miei segreti. Se ne parlassi, potrebbe diventare una minaccia per la mia sicurezza, così non glielo posso dire... le mie scuse!"


Luna di Sangue soppesò con attenzione le sue parole. Anche se Lin Ming l'aveva aiutata, doveva comunque nascondere la provenienza del suo manuale e così non poté che provare un po' di dispiacere.


Ma Lin Ming non se ne preoccupò. Disse con noncuranza: "Se riguarda la sua sicurezza, non c'è bisogno che me lo dica. Non sono affatto offeso."


Lo sguardo di Luna di Sangue rivelò un barlume di rimorso quando sentì queste parole. Disse: "È davvero difficile da dire, ma signor Lin, in realtà vorrei chiederle delle origini del suo manuale. Se non erro, quando ha affrontato Bai Tian, ha usato una tecnica segreta del Manuale del Tiranno Celeste per aumentare la sua forza?"


Lin Ming fu un po' sorpreso di come Luna di Sangue aveva riconosciuto la sua mossa. Nonostante sembrasse che anche la concubina imperiale avesse allenato il Manuale del Tiranno Celeste, la sua sezione riguardava solo le Nove Stelle del Palazzo del Dao, com'era riuscita a farlo?


Lin Ming ebbe un'intuizione. Che fosse...?


Guardò con attenzione Luna di Sangue, una luce iniziò a brillare nel suo sguardo.


Luna di Sangue pensò che Lin Ming non fosse disposto a rispondere vista la sua esitazione. Sospirò e disse: "So che la mia domanda è stata un po' eccessiva, ma è solo che le origini della sua sezione è estremamente importante per me e riguarda una persona che ho cercato continuamente per tutto questo tempo. Per me quella persona è importantissima. Le chiedo di dirmelo per favore. Se il signor Lin desidera sapere del Manuale del Tiranno Celeste nelle mie mani, allora posso anche spiegarlo, ma spero che possa fare un giuramento sul suo cuore delle arti marziali di non rivelarlo a nessun altro..."


Mentre parlava, Lin Ming la guardò, pieno di incredulità.


Che la persona che Luna di Sangue stesse cercando fosse...


Come poteva esserci una coincidenza così incredibile in questo mondo?


Luna di Sangue divenne un po' preoccupata vedendo la confusione di Lin Ming. Il motivo per cui era disposta a fare questa concessione era per fare delle domande al giovane. Ma non avrebbe potuto farci niente se Lin Ming non avesse voluto rispondere.


"Signor Lin, le dirò della sezione delle Nove Stelle del palazzo del Dao nelle mie mani. Spero solo che non lo dica ad altri, altrimenti potrei rischiare la vita..."


Proprio mentre Luna di Sangue stava per rivelare alcuni dei suoi segreti, Lin Ming fece un respiro profondo. Disse con un'espressione strana: "Che... la persona che stia cercando faccia di cognome Mu...?"


Luna di Sangue sussultò e si irrigidì. Guardò Lin Ming con incredulità. Poi lentamente il suo shock si trasformò in gioia ed euforia!


Le sue dita tremavano. Sapeva cosa stava per accadere e iniziò a provare paura. Temeva di sentire una brutta notizia.


Vedendo la risposta di Luna di Sangue, Lin Ming riuscì a confermare la sua ipotesi. Sospirò. Non avrebbe mai pensato che avrebbe trovato la persona a cui la signorina Mu teneva così tanto.


Lin Ming capì che la parola "Luna" dal suo nome in codice derivava dal suo vero nome: Mu Lingyue.


<em>Nota traduzione: "Yue" (月) significa "luna".</em>


E Mu Lingyue era la sorella minore di Mu Qianxue che era scomparsa da molti anni. In passato, visto che Tian Mingzi aveva dato loro la caccia, Mu Qianxue aveva offerto la sua anima al Cubo Magico per creare una tempesta, uccidendo i 10.000 maestri del Regno Divino e mandando via sua sorella dal regno Luoxue. Da allora, Mu Lingyue era scomparsa.


Lin Ming non si sarebbe mai immaginato che, per vendicarsi, la sorella sarebbe entrata nella Strada Asura per temprarsi e che si sarebbe unita alla Rete Celeste!


Aveva affinato la sua forza rischiando la vita, così da poter accumulare abbastanza potere per vendicarsi.


Allo stesso tempo, stava anche cercando sua sorella.


Per quanto riguardava la parola "sangue" dal suo nome in codice, esprimeva il suo odio profondo come il mare e si riferiva al suo dominio della Notte Eterna. Questo dominio era un fenomeno che avrebbe fatto apparire una luna di sangue!


Era davvero un'enorme coincidenza che Lin Ming e Luna di Sangue si fossero incontrati. Luna di Sangue era dovuta entrare nella Strada Asura a causa di Tian Mingzi, proprio come Lin Ming si era addentrato nella Strada Asura per via del Sacro Figlio di Zaohua. E dopo essere entrato qui, era andato a cercare indizi sulle Nove Stelle del Palazzo del Dao, e questo lo aveva condotto dal Manuale del Tiranno Celeste e da Luna di Sangue.


Queste scelte simili avevano portato a questo incontro fortunato. Era l'esistenza del Manuale del Tiranno Celeste che lo aveva reso possibile.


Tuttavia, secondo Lin Ming, sarebbe stato fin troppo difficile per Luna di Sangue vendicarsi. Se Tian Mingzi non avesse perso la sua mano nel pianeta Sky Spill, allora sarebbe già arrivato ad un passo dallo stadio di Empireo.


Mu Lingyue invece, dopo aver superato così tante tribolazioni, era solo agli inizi dello stadio di Re del Mondo.


La differenza tra questi stadi potevano essere superata soltanto da un genio impareggiabile. Ma per una persona con il talento simile ad un discendente di un Empireo, questa differenza avrebbe richiesto decine o anche centinaia di i migliaia di anni da compensare, e sarebbe stato estremamente difficile.


E per le persone con ancora meno talento, sarebbe stato un obiettivo irraggiungibile.


Il talento di Tian Mingzi era pari a quello di un grande discendente di un Empireo. Sarebbe stato fin troppo difficile per Mu Lingyue superarlo!


Vedendola così scossa, Lin Ming disse: "La signorina Mu è al sicuro. Per vari motivi, non è potuta venire con me, ma al momento si sta allenando con una maestra Empirea. Se desidera vederla allora dopo il mio viaggio potrò condurla da lei. Prima ho anche sentito la signorina Mu parlare di lei. È la giovane sacerdotessa delle Terre Sacre Qianyu, Mu Lingyue?"


Mu Lingyue iniziò a tremare. Dovette aggrapparsi al tavolo per reggersi in piedi.


L'aveva cercata per 50.000 anni e finalmente ora aveva ottenuto notizie di sua sorella!


"È al sicuro... è al sicuro..."


Mormorò Mu Lingyue, ripetendo le parole di Lin Ming come un mantra. Le lacrime iniziarono a scorrere sul suo viso, inumidendo il suo velo.


Lin Ming rimase seduto in silenzio. Sapeva che le notizie di oggi avrebbero sconvolto Mu Lingyue e che avrebbe avuto bisogno di un po' di tempo per ricomporsi.


Dopo un quarto d'ora, Mu Lingyue si riprese. Il suo sguardo ora era pieno di un profondo senso di gratitudine.


"Mi scusi, ma potrei chiedere che rapporto c'è tra il signor Lin e mia sorella..." Disse Mu Lingyue. Ora stava guardando Lin Ming in modo completamente diverso. Per lei, trovare indizi su sua sorella era molto più importante di qualsiasi favore.


"Per me la signorina Mu è sia una maestra che un'amica. Mi ha aiutato a percorrere la strada delle arti marziali fin dall'inizio e quel periodo di tempo è stato il più difficile per me. Mi ha insegnato molte cose e nonostante possiamo essere definiti apprendista e maestra, siamo anche compagni che abbiamo combattuto per la sopravvivenza insieme. Mi ha salvato la vita diverse volte e anche io l'ho salvata. Si può dire che ormai non c'è nulla che non possiamo condividere l'uno con l'altra, c'è la fiducia più totale tra di noi. Normalmente chiamo la signorina Mu apprendista senior, quindi in termini di rapporti sono il suo apprendista junior."


Mu Lingyun credette per lo più alle sue parole. Naturalmente questa era solo una dichiarazione del giovane e non fu sufficiente per ottenere la più completa fiducia da parte sua.


Così Lin Ming continuò a parlare. Descrisse come Mu Qianxue lo aveva portato nell'isola Xiaoyao e nella città Imperiale Immemore. Parlò del frutto dell'Albero dell'Illuminazione e di molti altri tesori. Descrisse dell'incontro con la zia di Mu Qianxue, Shuitian. Parlò di come le Terre Sacre Qianyu avevano nascosto le loro risorse nell'isola Xiaoyao. Ne discusse nel dettaglio.


Dopo aver sentito tutto questo, Mu Lingyue credette completamente alle parole di Lin Ming. Se non avesse avuto un rapporto di fiducia con sua sorella, allora non l'avrebbe mai condotto nell'isola Xiaoyao. Praticamente aveva riposto tutte le sue speranze per la resurrezione della loro Terra Sacra in Lin Ming.


E secondo Mu Lingyue, Lin Ming era fin troppo sbalorditivo. Aveva la forza e le capacità per riuscirci!


"Non avrei mai pensato che mia sorella avrebbe trovato un talento impareggiabile come lei. Questa è stata la sua fortuna e la fortuna delle mie Terre Sacre Qianyu. Deve ancora compiere 60 anni, eppure la tua coltivazione è agli inizi del Lord Divino realm e può anche affrontare un ordinario Re del Mondo. Anche i suoi risultati nelle arti runiche sono incredibili. Inoltre hai anche coltivato le Otto Porte Nascoste ed è avanzato allo stadio delle Nove Stelle del Palazzo del Dao! Ho davvero difficoltà ad immaginare come lei ci sia riuscito in meno di 60 anni... non importa quanto sia talentuoso e quante opportunità fortunate abbia incontrato, la sua diligenza e il suo duro lavoro devono essere impareggiabili!"


Lin Ming poteva essere definito proprio un eroe per Mu Lingyue! Un genio impareggiabile come lui forse non sarebbe apparso nemmeno durante una grande calamità. Era una persona che avrebbe potuto prendersi la responsabilità di una crisi del genere. Ad esempio, l'Empireo Sigillo Divino di 3,6 miliardi di anni fa poteva non essere superiore a lui.


Naturalmente, tutto questo si basava sul fatto che Lin Ming potesse mantenere questo ritmo.


"Mia sorella è stata davvero fortunata ad avere il suo aiuto. Con lei, ricostruire le terre sacre Qianyu non sarà troppo difficile! Anche vendicarsi di Tian Mingzi sarà solo una questione di tempo!" Mentre parlava di lui, Mu Lingyue ebbe difficoltà a mantenere la calma. Odiava davvero Tian Mingzi al punto da stringere i denti ogni volta che pensava a lui! Anche Tian Mingzi proveniva dalle Terre Sacre Qianyu, ma li aveva traditi e aveva perfino massacrato la famiglia Mu!


Era un'ostilità assolutamente inconciliabile!


"Quella canaglia probabilmente è un Grande Re del Mondo al picco del suo stadio ora. Non possiamo essere impazienti e attaccarlo prima del tempo."


Mentre la donna parlava, Lin Ming mostrò un'espressione strana. Esitò per un momento per poi dire: "Ah... riguardo a Tian Mingzi, non dovrà più preoccuparsene credo..."
                                


                                



