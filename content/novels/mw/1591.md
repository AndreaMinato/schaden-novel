---
weight: 15910
title: Capitolo 1591 – Il Tesoro della Rete Celeste
pubDate: 2025-12-15T08:37:10.405Z
tags:
    - mw
---


Capitolo sponsorizzato, ringraziamo Fabio!
0 capitoli in coda, 0/5
-Schadenfreude


Ora che Tian Mingzi era morto, non c'era più motivo per Mu Lingyue di nascondersi. Inoltre, dato che Lin Ming era la persona scelta da sua sorella, era degno di fiducia.


Mu Lingyue mostrò il suo splendido viso.


Sembrava una giovane donna che indossava un corsetto aderente della nazione Jia Lan. Questo busto corto e attraente serviva da netto contrasto con le curve della donna. Mu Lingyue portava un abito color melograno, rosso brillante come un bocciolo in fiore. Il velo le copriva le spalle, dandole un'aura elegante.


Mu Lingyue adorava danzare. Sembrava davvero incantevole mentre danzava con questo abito rosso che faceva risaltare la sua vita sottile e la sua figura snella.


"È passato davvero molto tempo... da quando mi sono tolta il velo."


Mu Lingyue sospirò. A causa di Tian Mingzi non aveva avuto altra scelta se non vivere nell'ombra. Sapeva che Tian Mingzi avrebbe cercato sempre indizi sulla posizione del Cubo Magico e in particolare su sua sorella o lei stessa.


Così avrebbe dovuto nascondere la sua identità perfino nella Strada Asura.


"Signorina Lingyue, ricordo che la signorina Mu ha detto che il Manuale del Tiranno Celeste era l'unico pezzo. Da dove proviene la sezione nelle sue mani?"


Lin Ming si era fatto questa domanda da un po' di tempo. Se il Manuale del Tiranno Celeste delle Terre Sacre Qianyu in origine fosse stato completo e avesse avuto entrambe le sezioni, allora Lin Ming avrebbe capito fin dall'inizio la vera identità di Luna di Sangue.


Mu Lingyue disse: "Questa metà è stata trovata nelle stesse antiche rovine del Cubo Magico. Sapevo che con il mio talento sarebbe stato incredibilmente difficile per me raggiungere Tian Mingzi che era più vecchio di me, così ho cercato ovunque delle occasioni fortunate."


"Quando le Terre Sacre Qianyu sono state distrutte, sono venuta a sapere del metodo per entrare nelle antiche rovine del Cubo Magico. Sono andata lì sapendo che avrei rischiato la vita e quando sono entrata nelle rovine per cercare occasioni fortunate ero ad un passo dallo stadio di Re del Mondo e anche allora sono quasi rimasta uccisa. Ma alla fine non ho ottenuto nulla. Ne ho solo ricavato questa metà del Manuale del Tiranno Celeste che non potevo coltivare."


"Allora ho pensato che fossi andata lì invano e ne sono rimasta delusa, ma oggi mi rallegro della mia scelta. Se non fosse stata per questa metà del Manuale del Tiranno Celeste, non l'avrei mai incontrata e non avrei ottenuto notizie riguardo mia sorella."


Mu Lingyue sospirò. Un tempo aveva viaggiato per il mondo alla ricerca di occasioni fortunate ed erano state esperienze molto intense. Molte volte avrebbe rischiato di perdere la vita non appena avesse fatto un solo passo falso.


Per quanto riguardava la sezione delle Nove Stelle del Palazzo del Dao, Mu Lingyue non era in grado di allenarla. Non era come sua sorella che si era dedicata alla coltivazione sia del corpo che dell'energia. Aveva praticato per lo più il sistema del raduno dell'essenza e aveva solo cimentata occasionalmente con il metodo di coltivazione del corpo, senza esaminarlo con troppa cura.


"Allora è così." Lin Ming si rilassò. "Cos'ha intenzione di fare in futuro? Desidera tornare con me nel Regno Divino?"


"Sicuramente tornerò. In passato, quando ho indagato sui vari mistici regni, non ho incontrato molte occasioni fortunate, ma ho ottenuto un antico Comando Asura. Con questo gettone sarei potuta entrare nella Strada Asura per temprarmi ed evitare di essere individuata da Tian Mingzi. La sua presenza era semplicemente troppo terrificante. Temevo che se fossi rimasta nel Regno Divino, prima o poi sarei stata scoperta da lui!"


Tian Mingzi era crudele e astuto, e aveva anche il sostegno delle Terre Sacre You Ming. Se non avesse badato a spese per trovarla, allora non sarebbe stato strano che prima o poi la trovasse. Dopotutto la sua coltivazione era estremamente bassa e coltivava ed era alla ricerca di occasioni fortunate, prima o poi avrebbe rivelato la sua posizione.


Finché Tian Mingzi fosse riuscito a localizzarla approssimativamente, allora non importava quanto Mu Lingyue si fosse nascosta, non avrebbe potuto ingannare il Grande Re del Mondo.


La sua situazione era diversa da quella di Mu Shuitian. Tian Mingzi non sapeva che le Terre Sacre Qianyu avevano lasciato l'isola Xiaoyao come punto di ritrovo d'emergenza. Inoltre Mu Shuitian era vecchia e il suo potenziale si era esaurito, così non aveva bisogno di cercare occasioni fortunate e poteva vivere in isolamento in tutta tranquillità. Finché non si fosse rivelata, allora non importava quanto fosse intelligente Tian Mingzi, non avrebbe potuto comunque trovarla.


"Così la signorina Mu Lingyue ha un Comando Asura!"


Prima che Lin Ming entrasse nella Strada Asura, l'Empirea Sogno Divino lo aveva informato dei due modi per entrare nella Strada Asura.


Un modo era avere l'aiuto di un Empireo e riformare con la forza uno dei canali spaziali distrutti durante la calamità di 3,6 miliardi di anni fa.


Il secondo modo era di ottenere un Comando Asura.


I Comandi provenivano dalla Strada Asura. Prima della grande calamità del Regno Divino, era possibile trovarne molti nel loro universo e usandoli non ci sarebbe stato bisogno di formare un canale di trasmissione, si poteva entrare direttamente nella Strada Asura. Inoltre questo Comando Asura era uno degli oggetti necessari per tornare nel Regno Divino.


Mu Lingyue aveva un Comando Asura, così poteva entrare ed uscire dalla Strada Asura come desiderava. Naturalmente usarlo avrebbe richiesto un'enorme quantità di rune di energia Origin, una cifra che la maggior parte dei praticanti di arti marziali non potevano permettersi di pagare.


"Allora cos'ha intenzione di fare in futuro? Ha intenzione di stare nella nazione Jia Lan e aiutare Lord Yue ad ascendere al trono?"


Mu Lingyue annuì. "Quando i pezzi grossi della Rete Celeste mi hanno dato la caccia, Lord Yue e l'eunuco Liang mi hanno aiutato molto. Solo per questo non posso andarmene così. Devo ricambiare il favore. Anche se non potessi aiutare Lord Yue ad ascendere al trono, almeno posso impedire che venga perseguitato da Lord Shen."


"Mm..." Lin Ming rifletté per un momento. Era ragionevole che Mu Lingyue volesse aspettare, ma lui non aveva intenzione di intromettersi nella lotta per il tono.


Aveva già completato il suo obiettivo, così poteva andarsene dalla nazione Jia Lan quando voleva. La lotta per la successione non aveva nessun rapporto con lui.


Tuttavia Mu Lingyue al momento era ferita, così non poteva andarsene immediatamente. Doveva rimanere qui a proteggerla per un po' finché non avesse recuperato la sua forza. Una volta che fosse accaduto, nemmeno le figure di alto livello della Rete Celeste sarebbero riuscite a danneggiarla.


Pensando a questo, Lin Ming disse: "Sono anche curioso riguardo ad un'altra cosa. Perché i membri della Rete Celeste sono così ostili nei suoi confronti? E il capo scomparso le ha davvero lasciato qualcosa? Se riguarda qualche segreto, non si senta in dovere di rispondere. L'ho chiesto solo per curiosità."


Mu Lingyue sorrise gentilmente: "Non sono segreti per lei. Dato che ha la fiducia di mia sorella, naturalmente anche io posso fidarmi di lei. Il capo della Rete Celeste si chiama Tian Luo e il suo nome è molto famoso nel mondo degli assassini. Ma pochi, inclusa me, sanno che è una donna!"


Lin Ming ne fu sbalordito ma non lo diede a vedere. Da ciò che sapeva, la Rete Celeste era una delle organizzazioni di assassini più potenti e il suo capo era una donna, una donna al livello di un Grande Re del Mondo! Aveva fondato un'organizzazione che incuteva paura negli altri. Era difficile immaginare quali fossero state le sue esperienze. Non sarebbe riuscita ad arrivare questo punto se non avesse vissuto innumerevoli avventure.


Mu Lingyue continuò: "Il motivo per cui mi sono unita alla Rete Celeste in passato era perché, mentre ero all'avventura in un mistico regno della Strada Asura, ho salvato per caso la vita di Tian Luo, così io e lei siamo diventate affiatate come sorelle. Tian Luo si fidava di poche persone e io ero una di queste persone.


"Tian Luo sapeva che avevo un grande nemico, così prima di andarsene mi ha dato un dono. Mi ha detto che, se non fosse tornata, avrei dovuto lasciare la Rete Celeste e usare bene questo oggetto, trovare un'opportunità fortunata e poi tornare nel Regno Divino per vendicarmi."


Lin Ming sussultò. Sembrava che avesse sottovalutato il valore del tesoro lasciato da Tian Luo. All'inizio pensava che l'oggetto di un Grande Re del Mondo, al di là del suo valore, non sarebbe riuscito a tentare un Empireo. Ma da ciò che stava dicendo Mu Lingyue, doveva essere straordinario visto che avrebbe potuto permetterle di trovare un'occasione fortunata capace di uccidere Tian Mingzi.


Lin Ming disse: "Tian Mingzi era un Grande Re del Mondo. Il divario tra lui e la signorina Mu Lingyue non è affatto minore. Se un'occasione fortunata può farle superare questa differenza, allora temo che perfino gli Empirei sarebbero tentati da questo tesoro."


Mu Lingyue sorrise con amarezza e scosse la testa.


"Come può essere così facile? Ciò che Tian Luo ha lasciato rappresenta un'occasione fortunata, e la si può perfino definire la più grande opportunità dell'intera Strada Asura! Ma... è qualcosa che non posso ottenere. Sono ben consapevole delle mie capacità. Se lo usassi, ci sarebbe il rischio di sprecarlo..."


Mu Lingyue sospirò.


In realtà aveva un talento di altissimo livello. Anche se era inferiore al genio impareggiabile di sua sorella, era riuscita a diventare un Re del Mondo e avrebbe avuto anche qualche speranza di ascendere a Grande Re del Mondo in futuro. Questa era la norma di un discendente di un Empireo di alto livello.


La maggior parte dei discendenti di un Empireo si sarebbero fermati solo allo stadio di Re del Mondo. Solo gli individui più sbalorditivi sarebbero potuti diventare Grandi Re del Mondo.


"La più grande occasione fortunata nella Strada Asura? Sarebbe..."


Disse sorpreso Lin Ming. Poteva immaginare cosa fosse. Poteva essere solo un certo evento se poteva essere definita l'occasione fortunata più grande della Strada Asura!


"Sì, è il permesso per entrare nella prova finale."


Le parole di Mu Lingyue confermarono le ipotesi di Lin Ming.


I giovani talenti dei 33 Cieli sarebbero entrati nella Strada Asura, completando ogni sorta di missione pericolosa, superando innumerevoli pericoli, radunando serie complete di rune divine e soddisfacendo i requisiti posti dal Dao Celeste Asura. Era necessario tutto questo per accedere alla prova finale.


E la prova finale era stata lasciata dal maestro della Strada Asura. Grazie a questa prova, si poteva ottenere delle ricompense dal Dao Celeste Asura.


Tuttavia la difficoltà di questa prova finale andava oltre ogni immaginazione. Volerla completare era incredibilmente arduo.


Quando Lin Ming aveva chiesto informazioni a Yunbai al riguardo, lo spirita aveva detto che negli ultimi 100 milioni di anni, solo due persone avevano completato l'ultima prova con un punteggio superiore all'80%. Uno era un membro della razza spirita, l'altro dei saggi; un uomo e una donna.


Il praticante di arti marziali saggio era un grande nemico di Lin Ming, il Sacro Figlio di Zaohua Wumo. Aveva completato la prova finale con un punteggio dell'81%!


Per quanto riguardava la donna spirita, era ancora più terrificante. Aveva ottenuto un punteggio finale dell'83%!


Questo era il record più alto negli ultimi 100 milioni di anni!
                                


                                



