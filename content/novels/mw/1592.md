---
weight: 1592
title: Capitolo 1592 – Guarire Ferite
pubDate: 2025-12-15T08:37:10.405Z
tags:
    - mw
---


Capitolo sponsorizzato, ringraziamo Fabio!
2 capitoli in coda, 0/5
-Schadenfreude


Il motivo per cui Lin Ming era anche perché voleva partecipare alla prova finale. Non era sicuro di che percentuale avrebbe raggiunto però.


Ogni 5% della prova era un piccolo salto e ogni 10% era un enorme balzo.


Negli ultimi 100 milioni di anni, tra tutti gli innumerevoli giovani geni che si erano avventurati nella Strada Asura da ognuno dei 33 Cieli, inclusi i tantissimi nativi del territorio, solo due persone erano riuscite a superare la prova con un punteggio dell'80%.


Poi c'erano comunque le percentuali dell'85-90% e perfino 95%.


Ogni aumento di grado sarebbe risultato in un enorme aumento della difficoltà!


Il vantaggio di Lin Ming, a parte il suo talento, era il fatto che nessuno poteva competere con la sua comprensione del Dao Celeste Asura. Solo contando su questo, non vedeva l'ora di affrontare la prova finale!


Tuttavia, per accedervi avrebbe dovuto sperimentare numerose prove nella Strada Asura, ottenere diverse serie di rune divine e poi rispettare ogni sorta di altra condizione.


E soddisfare tutti questi criteri non era affatto facile.


Alcune volte queste condizioni sarebbero perfino cambiare e uno avrebbe dovuto indagare su di esse.


Inoltre, alcune missioni richiedevano una specifica quantità di tempo per essere completate. Ad esempio, alcune di esse si svolgevano in regni mistici, che però si aprivano solo una volta ogni dieci anni, così uno avrebbe dovuto attendere per diverso tempo prima di poterci entrare.


E questi regni mistici a volte erano troppo lontani e la posizione della loro entrata cambiava perennemente, così nemmeno accedervi sarebbe stato facile. Se poi uno fosse stato troppo debole, sarebbe morto al loro interno.


In breve, bisognava investire un'enorme quantità di tempo ed energia per soddisfare i requisiti della prova finale.


Nonostante fosse forte, il suo talento fosse alto e completare queste missioni non fosse troppo difficile, Lin Ming non aveva abbastanza tempo!


La grande calamità dell'umanità poteva scatenarsi da un momento all'altro e avrebbe anche dovuto duellare contro il Sacro Figlio di Zaohua entro cento anni. Ora doveva coltivare il sistema del raduno dell'essenza e cercare di attivare le Nove Stelle del Palazzo del Dao; questo avrebbe richiesto anche del tempo per dedicarsi alle arti runiche e all'alchimia. Per lui il tempo era una risorsa essenziale.


Quando Mu Lingyue menzionò i requisiti per l'ultima prova, Lin Ming inevitabilmente divenne pensoso.


Ma per un po' Lin Ming non aprì bocca perché avrebbe provato imbarazzo nel chiederglielo. Fortunatamente Mu Lingyue intuì cosa voleva domandarle. Sorrise gentilmente e disse: "Si può dire che l'ultima prova sia fatta apposta per una persona, ma in realtà nella Strada Asura esiste un tipo di runa divina della trasmissione di gruppo. Grazie ad essa, può entrare un totale di cinque persone, formando una squadra. Molti giovani talenti che entrano nella prova fanno squadra. Se desideri farlo, allora potrò portarla con me quando la prova finale inizierà. Con lei, sono sicura che questa opportunità non andrebbe sprecata."


Lin Ming era stato scelto da Mu Qianxue e lo sviluppo della sua forza era molto più importante della forza di Mu Lingyue. Inoltre la donna si era resa conto che lo stadio di Grande Re del Mondo sarebbe stato il suo limite, mentre Lin Ming aveva un futuro illimitato.


Lin Ming era il candidato più adatto ad unirsi a questa prova finale.


"Allora devo davvero ringraziarla... ho proprio bisogno di accedere alla prova finale. Inoltre..." Lin Ming smise di parlare per poi girarsi con imbarazzo verso Xiao Moxian, che non era troppo lontana. Mentre Lin Ming e Mu Lingyue stavano parlando, lei era rimasta seduta pacificamente vicino ad una finestra, senza interromperli.


Chiaramente ora Lin Ming voleva chiedere a Mu Lingyue se potesse portare anche Xiao Moxian.


Mu Lingyue ridacchiò: "In effetti avevo dei candidati in mente, ma per quanto possano essere capaci, non possono comunque rivaleggiare con la sua compagna del dao. Devo dire che non so il suo nome, me ne vergogno proprio..."


All'inizio Mu Lingyue non aveva dato troppa importanza a Lin Ming, solo al suo maestro immaginario. Per quanto riguardava la giovane che lo seguiva, aveva pensato solo che fosse la sua compagna e quindi non le aveva prestato troppa attenzione, non aveva nemmeno chiesto il suo nome.


Xiao Moxian non ci aveva badato troppo. Schioccò la lingua e disse allegramente: "Il mio nome è Ji Xian'er, ma può chiamarmi Xian'er."


"Ji Xian'er... mm, è un bel nome. Allora Xian'er, Lin Ming, io e altre due persone che ho scelto prima, saremo i cinque che parteciperanno nella prova finale. Anche se formeremo una squadra, la prova si concentrerà sempre di più sul nostro talento individuale. Quindi dovrete mostrare tutto il vostro talento."


"Signorina Lingyue, non si preoccupi, non la deluderemo per averci scelto." Disse con solennità Lin Ming. Era abbastanza sicuro di poter essere all'altezza delle aspettative." A proposito, quando potremo partecipare alla prova finale?"


"La prova si svolge una volta ogni cento anni. Mancano ancora 50 anni alla prossima..."


"50 anni?"


Lin Ming ne fu sbalordito. Non se lo aspettava. Finora aveva vissuto per circa 50 anni e quando fosse iniziata la prova avrebbe avuto il doppio dei suoi anni.


"Crede che sia troppo tempo?" Disse Mu Lingyue. Nella Strada Asura, i giovani membri d'élite sarebbero andati all'avventura per molto tempo. Come minimo avrebbero trascorso cento anni a farlo e alcuni arrivavano anche a migliaia o anche 10.000 anni. Altri non riuscivano nemmeno ad andarsene dopo essere venuti qui.


In realtà 50 anni non erano nulla.


"Va bene." Lin Ming si ricompose velocemente. Poteva aspettare 50 anni e c'erano molte altre questioni di cui doveva occuparsi prima.


Ad esempio allenare il Manuale del Tiranno Celeste, radunare i materiali celesti per attivare le Nove Stelle del Palazzo del Dao, praticare le arti runiche e l'alchimia, tutto questo avrebbe richiesto uno studio dettagliato.


Inoltre la sua coltivazione era aumentata troppo velocemente nella Valle della Morte Tragica. Ci sarebbe voluto un po' di tempo per consolidare le sue fondamenta. Avrebbe dovuto farlo prima o poi, altrimenti avrebbe avuto difficoltà ad avanzare allo stadio successivo.


Questi 50 anni sarebbero stati essenziali.


Per quanto riguardava la battaglia contro il Sacro Figlio di Zaohua, aveva cento anni di tempo. Sottraendo 50 anni, avrebbe avuto ancora molto tempo per tornare. Nonostante Lin Ming fosse rimasto nella Valle della Morte Tragica per nove anni, li aveva passati in un incantesimo temporale; in realtà era trascorso solo un anno fuori.


"Bene, aspetterò 50 anni e poi parteciperò a questa prova!"


Decise Lin Ming. In questi cinquant'anni si sarebbe preparato e avrebbe attivato un'altra delle Nove Stelle del Palazzo del Dao!


Così Lin Ming e Mu Lingyue condivisero i marchi della trasmissione del suono e stabilirono un incontro tra circa 50 anni.


"Signorina Lingyue, presto lascerò la nazione Jia Lan. Non parteciperò a questa lotta per il trono. A parte Bai Tian, quanti nemici ha? Potrà gestirli una volta che sarà guarita?"


Si poteva partecipare in gruppo alla prova finale. Se Bai Tian avesse voluto partecipare, allora avrebbe potuto dare in cambio qualcosa a Mu Lingyue e unirsi alla sua squadra. Ma aveva insistito a cercare di rubarle l'oggetto per partecipare alla prova, dimostrando che aveva una compagna o che forse aveva radunato una sua squadra.


"Ce ne sono quattro o cinque... ma finché guarirò andrà bene. Non li temo affatto." Mu Lingyue si era ambientata nella Strada Asura e in un'organizzazione di assassini, così aveva sperimentato numerosi massacri e situazioni pericolose. Se non avesse superato questa tribolazione, allora non sarebbe potuta vivere così a lungo.


"Ottimo, allora lasci che l'aiuti a guarire le sue ferite ora. Credo che ci sia più di un tipo di motivo del dao rimasto nel suo corpo."


Lin Ming aveva osservato le condizioni di Mu Lingyue con la sua percezione e aveva scoperto che nel suo mondo interno erano rimasti diversi tipi di motivi del Dao Celeste.


Questi motivi rappresentavano le Leggi del Dao Celeste. Se uno non avesse compreso il Dao Celeste Asura, allora sarebbero stati estremamente difficili da espellere, a qualunque livello di coltivazione.


"Mm, queste tracce derivano da rune divine di tracciamento; non sono arti runiche. Può scioglierli?"


Nella Strada Asura, alcune rune divine avevano effetti speciali. Ad esempio trasmettevano informazioni ai propri compagni, rintracciavano nemici, controllavano schiavi e così via. Molti le avrebbero usate come tecniche arcane di supporto. Quando Lin Ming aveva controllato Yunbai, aveva usato una runa divina per farlo.


"Farò un tentativo..." Disse Lin Ming, senza dare garanzie assolute. Indicò un letto nella stanza e fece segno a Mu Lingyue di stendersi.


Il letto era coperto da seta rossa. Quando Mu Lingyue si adagiò, il suo abito rosso si stese come una rosa in fiore.


Lin Ming esitò per un momento. Poi stese le mani e le premette contro l'ombelico di Mu Lingyue.


La donna indossava un corsetto corto e attillato che mostrava l'ombelico. La sua pelle era morbida al tocco, come giada soffice.


Il mondo interno di un coltivatore dell'essenza era localizzato a questa altezza; era anche il punto dov'era il dantian.


La mente di Lin Ming era tranquilla come un placido lago, privo di distrazioni. Fece affondare la sua percezione divina nel mondo interno di Mu Lingyue, esaminando ogni motivo del dao, individuando le loro posizioni e memorizzando le loro strutture...
                                


                                



