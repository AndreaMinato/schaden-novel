---
weight: 15980
title: Capitolo 1598 – Missione Divina
pubDate: 2025-12-15T08:37:10.407Z
tags:
    - mw
---


Capitolo regolare,
0 capitoli in coda, 0/5
-Schadenfreude


"Lin Ming... cos'hai intenzione di fare? 700-800 milioni di punti per comprare un solo materiale, come possiamo permettercelo?"


Anche se le labbra di Xiao Moxian fremevano per l'atteggiamento sdegnoso del vecchio Xue, non poté che riconoscere che era la verità.


Era un numero astronomico. Senza menzionare che avevano anche bisogno di giade dei nove soli.


E non ne avevano abbastanza.


"Andiamo a dare un'occhiata. Forse c'è qualche modo per guadagnarne un po'..."


Lin Ming rifletté per un momento. Sapeva che c'erano diversi metodi per guadagnare punti.


Il primo era il salario mensile, ma quello di un maestro di rune divine di terzo livello era insignificante.


Il secondo era di fare uno scambio, ma Lin Ming non venne in mente nulla da poter vendere per ottenere dei punti contributo. Aveva alcune pillole e simboli che aveva disegnato nella setta della Luna Blu, e alcuni erano di qualità decente, ma non poteva venderli ad un prezzo sufficientemente buono. I membri della gilda avevano dei requisiti troppo alti.


Il terzo modo erano le missioni. La gilda spesso avrebbe pubblicato delle missioni e dopo averle completate si sarebbero ricevuti dei punti contributo come ricompensa.


Il quarto metodo era contribuire alla ricerca e arricchire le tecniche specializzate della gilda. Così si poteva guadagnare un'ottima ricompensa.


Lin Ming possedeva diverse tecniche speciali che gli altri non conoscevano, le aveva ottenute dai ricordi dei tre maestri di rune divine che aveva ucciso. Ma queste abilità non erano particolarmente sconvolgenti. Anche se le avesse comunicate alla gilda, non sarebbero state altro che una goccia nell'oceano in confronto ai centinaia di milioni di punti di cui aveva bisogno.


La vera tecnica più sconvolgente che possedeva era la sua comprensione del Dao Celeste Asura descritto nel primo Volume Sutra. Ma Lin Ming non lo aveva coltivato completamente, quindi non avrebbe potuto copiare i suoi segreti intricati e, anche se avesse potuto, non avrebbe rivelato nemmeno un briciolo dei segreti riguardo al Sutra Asura. Questo tipo di eredità era fin troppo allettante per gli altri.


Così Lin Ming poteva solo scegliere il terzo modo, partecipare a missioni e guadagnare punti contributo.


"Anziano Xue, ho intenzione di accettare delle missioni per guadagnare punti..."


"Accettare missioni?" L'Anziano Xue guardò con sorpresa Lin Ming, una strana luce brillava nei suoi occhi. "Non dirmi che hai intenzione di completare missioni per guadagnare abbastanza punti..."


Lin Ming annuì. "Farò un tentativo. Non mi vengono in mente altri modi."


"Cielo ragazzo!" L'Anziano Xue lo guardò come se fosse impazzito. "Non hai ancora capito? Sai quanti punti riceverai ad ogni missione visto il tuo livello? Non so cos'hai combinato negli ultimi vent'anni circa, ma posso immaginarmelo. Un'anomalia mostruosa come te può sorprendermi, ma non importa quanto saranno sbalorditivi i tuoi risultati, non dovresti contare su di quelli per guadagnare abbastanza punti. Se vuoi comprare tutti i materiali che desideri, avrai bisogno di almeno 3 miliardi di punti! Perfino io dovrei lavorare duramente per farlo e non ho ancora idea di quanto tempo ci vorrebbe."


Lin Ming ci aveva già pensato. Anche se aveva preso una scorciatoia per studiare le arti runiche e l'alchimia, era comunque un maestro di rune di quinto livello. Dopotutto i tre maestri che aveva ucciso erano al massimo al sesto livello e volerli superare avrebbe richiesto più tempo.


Era fin troppo esagerato raggiungere il quinto livello in soli 25 anni; nessuno ci avrebbe creduto. Quale maestro di rune divine non avrebbe trascorso millenni o decine di migliaia di anni per arrivare a questo punto?


E perfino un maestro di rune divine di quinto livello non sarebbe riuscito a raffinare la pillola celeste del lupo famelico!


Solo i materiali erano proprio problematici. Le persone che potevano permetterseli erano Empirei. Perfino un Grande Re del Mondo si sarebbe sentito povero se avesse cercato di acquistare questi materiali.


Comunque, dipendeva da lui e tutto era possibile impegnandosi abbastanza. Lin Ming aveva pagato un prezzo inimmaginabile per stabilire la prima delle nove stelle del Palazzo del Dao e poi si era impegnato duramente per ottenere la sezione mancante del Manuale del Tiranno Celeste. Non poteva arrendersi ora.


"Anziano Xue, dov'è la divisione delle missioni speciale?" Chiese Lin Ming. Non aveva troppa familiarità con la gilda.


Dopo che il vecchio Xue lo sentì, alzò di nuovo gli occhi al cielo: "Moccioso, non sai nemmeno dov'è la divisione delle missioni. Non sei nemmeno venuto qui abbastanza volte!"


Lin Ming fece una risata priva d'emozione sentendo i brontolii del vecchio Xue e non rispose.


"Vabbè, vabbè, credo solo che tu sia pazzo, quindi non importa. Ti condurrò laggiù, così potrai vedere il li livello delle ricompense per le missioni e finalmente ti arrenderai."


Il vecchio Xue era rimasto seduto nel suo banchetto per tutto il giorno e non aveva venduto molti oggetti, così decise di andarsene. Alla sua età non era più possibile aumentare la sua coltivazione e gli piaceva poltrire. Aprire un banchetto faceva solo parte del suo stile di vita ozioso. Gli piaceva vendere gli oggetti ad alto prezzo e fare affari, trovando anche buoni tesori. In realtà non aveva bisogno di guadagnare soldi. Era un tipo di persona che pescava per il piacere di pescare e non per i pesci.


Il vecchio Xue guidò Lin Ming per alcuni corridoi dall'aspetto antico. Alla fine arrivò in un'altra sala della gilda che assochilometriva ad una piccola piazza.


L'area era considerevolmente ampia. C'erano alcune persone qui, giovani e vecchi, tutti indossavano l'uniforme di un maestro di rune divine o di un alchimista. Sembravano tutte persone dalla posizione importante.


Al centro della sala c'era un enorme disco di una formazione. Su di esso fluttuavano degli schermi in cui c'erano delle scritte.


Era una formazione illusoria. Il suo ruolo era di proiettare informazioni e tutte queste scritte riguardavano missioni.


Inoltre, a lato della sala c'erano pile di pergamene. Anch'esse trattavano di missioni, ma la loro difficoltà era un po' più bassa rispetto a quelle proiettate nella formazione.


"Questo è il luogo dove puoi accettare missioni! La maggior parte delle missioni che danno possono essere trovate qui. Le missioni di livello più basso ti daranno diverse centinaia di punti e quelle di livello più alto valgono decine di migliaia fino a due milioni di punti. Ma per accettarle bisogna essere almeno al picco del sesto livello. Sono estremamente difficili e nemmeno io posso completarle."


Disse lentamente il vecchio Xue mentre giocherellava con una noce. Questa noce era uno strumento magico fatto di legno. "Guarda, non sto cercando di buttarti giù di morale, ma se vuoi davvero contare sulle missioni per comprare quei materiali preziosi, allora avrai bisogno di diverse centinaia di migliaia di anni a meno che tu non diventerai un maestro di rune di livello superiore."


Lin Ming esaminò il contenuto delle missioni. Era proprio come aveva detto il vecchio Xue, solo un maestro di rune allo stadio di Grande Re del Mondo avrebbe potuto completarle. Per Lin Ming sarebbe stato impossibile finirle.


Nonostante il vecchio Xue avesse sottostimato le capacità di Lin Ming, alla fine la sua conclusione non era sbagliata. Lin Ming fece silenziosamente dei calcoli. In quanto maestro di rune divine di quinto livello, le missioni dalla ricompensa più elevata che poteva completare offrivano solo diverse centinaia di migliaia di punti.


Inoltre non erano missioni affatto facile. Avrebbero richiesto più di quattro o cinque giorni e alcune fino ad un mese.


Se avesse ottenuto 20.000-30.000 punti in un mese, avrebbe avuto bisogno di lavorare per oltre mille anni per radunare 3 miliardi di punti.


E questo se avesse completato delle missioni senza fermarsi e non era fattibile. Un maestro di rune divine doveva allenarsi, studiare, andare in isolamento e così via. Era anche impossibile che questa guerra continuasse per 1000 anni.


Lin Ming capì ancora di più quanto erano preziosi i materiali di cui aveva bisogno. Era semplicemente impossibile ottenerli per un maestro di rune di quinto livello. Solo uno al picco del sesto livello avrebbe potuto farcela spendendo un'enorme quantità di tempo e sforzi!


Anche Xiao Moxian sapeva a che livello era Lin Ming. Disse con preoccupazione: "Cosa possiamo fare? Dovremo partecipare alla prova finale tra 25 anni. Non c'è abbastanza tempo per guadagnare i punti."


"Non lo so. Continuiamo a guardare prima."


Lin Ming al momento non aveva un piano.


Il vecchio Xue alzò le spalle. "Beh, ora l'hai visto. Se vuoi completare missioni per guadagnare abbastanza punti, allora stai semplicemente sognando ad occhi aperti. Ma se non vuoi arrenderti, puoi andare all'ufficio per vedere se ci sono missioni adatte."


Il vecchio Xue indicò il fondo alla sala.


Laggiù c'era un bancone lungo e antico, e dietro di esso c'erano quattro o cinque persone. Tra di esse, era una giovane dal fisico seducente ad attirare più l'attenzione.


Questa donna indossava un abito color fuoco attillato che accentuava le sue curve ammalianti e abbondanti. Di fronte il vestito aveva una scollatura pronunciata che rivelava una valle bianca come la neve che permetteva di intravedere il suo seno pieno e orgoglioso. L'abito attillato aveva delle fessure che arrivavano alla base delle sue cosce e ogni suo movimento avrebbe attirato gli sguardi sul suo girovita, invitando a sognare ad occhi aperti su queste meraviglie nascoste.
                                


                                



