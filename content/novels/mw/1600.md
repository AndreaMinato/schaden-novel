---
title: Capitolo 1600 – Tre Miliardi di Punti
pubDate: 2025-12-15T08:37:10.408Z
tags:
    - mw
---


Capitolo regolare (di ieri),
0 capitoli in coda, 0/5
-Schadenfreude


Vedendo Xiaoyu registrare il suo nome su una tavoletta delle missioni, Lin Ming sembrò ricordarsi di un dettaglio. Chiese a Suya: "Fornite i soldi dei materiali?"


Le missioni date dalle Terre Sacre della Stella Estrema era per lo più di disegnare dei simboli per i maestri di rune e di raffinare pillole per gli alchimisti. Per completarle, le Terre Sacre avrebbero dato delle ricompense e poi la gilda convertito questi introiti in un'appropriata porzione di punti e avrebbe pagato chi aveva compiuto la missione.


Ma a parte dare punti, le Terre Sacre della Stella Estrema dovevano anche pagare per i materiali.


Le Terre Sacre avrebbero dato il minimo richiesto dei materiali per completare la missione. Se un maestro di rune divine o un alchimista avessero fallito il processo di creazione si sarebbero dovuti arrangiare.


"Vuole anche i materiali?" Suya quasi scoppiò a ridere di rabbia. Nonostante volesse rimproverarlo, mostrò una quantità sbalorditiva di autocontrollo. Disse: "Se può completare la missione, allora le rimborserò il costo dei materiali. Ma per ora mi dispiace ma dovrà anticiparne il costo!"


"Oh... capisco." Lin Ming aveva ancora molte giade dei nove soli, così acquistare i materiali non era un problema. Per quanto riguardava la reazione di Suya, non gli importava affatto. Era venuto qui per completare missioni e guadagnare punti per la pillola del lupo famelico, non per corteggiare delle donne.


Lin Ming raccolse le cinque pergamene e chiese: "C'è una scadenza per queste missioni?"


"Quando vuole!" Disse freddamente Suya.


Queste missioni di solito avevano una scadenza di tre mesi e, prima fossero state completate, maggiori sarebbero state le ricompense. Sul campo di battaglia il tempo era fondamentale.


Tuttavia Suya non aveva molte speranze in Lin Ming e rispose in modo sconsiderato.


"Capisco."


Lin Ming prese le pergamene e se ne andò. Il vecchio Xue si toccò il mento. Disse: "Ragazzo, puoi davvero completare un simboli runico al picco del quarto livello?"


Perfino lui aveva difficoltà ad accettarlo. Un maestro di rune divine aveva bisogno di tempo per studiare e migliorare. Non importava quanto uno fosse talentoso, era impossibile apprendere le tecniche richieste da un giorno all'altro.


Quando Lin Ming aveva lasciato la gilda, era solo al terzo livello. Non era passato troppo tempo da allora, come poteva essere diventato un maestro di rune al picco del quarto livello?"


"Le sto prendendo per fare un tentativo. C'è una possibilità che abbia successo." Rispose con ambiguità Lin Ming, senza confermare nulla.


Il vecchio Xue disse: "Ma... anche se completerai queste missioni, i punti contributo che riceverai non saranno quasi nulla in confronto ai 3 miliardi di punti. Se continuerai così, avrai bisogno dai duemila ai tremila anni per acquistare i materiali che desideri. E questo se avrai successo ogni volta e non dovrai pagare per i materiali. In realtà anche un maestro di rune al picco del quinto livello non direbbe di poter riuscire a finire le missioni ogni volta e se dovessi pagare i materiali a causa di qualche fallimento, il tuo profitto sarebbe estremamente limitato."


Tra le missioni che Lin Ming aveva accettato, la più alta aveva una ricompensa di 80.000 punti e il resto arrivava a 50.000-60.000 punti.


Anche se le avesse completate tutte, sarebbero stati solo circa 300.000 punti. Non era nulla in confronto a 3 miliardi.


Inoltre queste missioni non erano affatto facili. Le pergamene delle missioni spesso richiedevano il completamento di 20 simboli. Per un maestro di rune ordinario ci sarebbero voluti diversi mesi per farlo.


Di questo passo, guadagnare 3 miliardi di punti in due-tremila anni sarebbe stato considerato estremamente veloce.


"Questi materiali sono assurdamente costosi..."


Mormorò esasperato Lin Ming. Tra tutti i materiali di cui aveva bisogno, nessuno di essi era inferiore all'osso di drago supremo che aveva trovato nel regno mistico delle bestie divine, e questo era qualcosa per cui perfino i Grandi Re del Mondo si sarebbero battuti per ottenerli.


Dopo aver lasciato la sala delle missioni, Lin Ming lesse di nuovo il contenuto delle cinque missioni.


La prima era di raffinare 30 pillole bianche yang e marchiarle con simboli runici di quarto livello. Se il processo fosse filato liscio, allora avrebbe potuto produrle in tre sessioni.


La seconda era di disegnare venti simboli del fulmine divino.


La terza era di tracciare venti simboli del fuoco del caos.


La quarta era di disegnare venti simboli dello scudo terreno dei mille dei.


La quinta era di tracciare venti simboli dell'armatura d'osso.


Tutti questi simboli runici avevano funzioni offensive o protettive. Quando un praticante di arti marziali stava combattendo, spesso si sarebbe ritrovato in una situazione in cui aveva esaurito la sua vera essenza o non riusciva a reagire abbastanza velocemente. Allora, lanciare un simbolo runico avrebbe potuto ribaltare l'esito della battaglia.


Esistevano anche alcuni preziosi simboli che permettevano di battere persone con una coltivazione più forte. Ad esempio, nella nazione Jia Lan, l'imperatrice Naye aveva usato il talismano letale quando Lin Ming l'aveva attaccata.


Naye era solo ad un passo dallo stadio di Re del Mondo, ma il talismano che possedeva era sufficiente ad infliggere gravi ferite su un ordinario Re del Mondo.


Se Lin Ming non avesse studiato il Dao Celeste Asura e non avesse distrutto il talismano con un solo colpo di lancia, allora sarebbe rimasto gravemente ferito, figuriamoci attaccare Naye.


I simboli del fuoco del caos e quelli del fulmine divino erano entrambi offensivi, gli altri erano difensivi.


Se in una battaglia in cui entrambe le parti avessero fatto uno scontro all'ultimo sangue e una delle due fazioni avesse usato simboli difensivi per bloccare l'attacco avversario, ci si poteva immaginare cosa sarebbe successo.


Quando i due eserciti lottavano, c'era una competizione in quanto a forza e anche ad equipaggiamento.


Se una fazione era ben armata, usando artefatti spirituali di massimo livello, simboli e ogni tipo di pillole senza badare a spese, mentre l'altra parte avesse usato solo armi ordinarie, allora l'esito sarebbe stato ovvio.


Per questo le Terre Sacre della Stella Estrema avevano pagato un prezzo esorbitante per cooperare con la gilda.


"3 miliardi di punti..."


Lin Ming accarezzò la pergamena spessa, perso nei suoi pensieri.


Era impossibile ottenere 3 miliardi di punti con metodi ordinari.


Lin Ming rifletté per molto tempo. Alla fine iniziò ad occuparsi dei simboli del fuoco del caos!


Aveva intenzione di cominciare da questa missione.


Negli ultimi 25 anni, Lin Ming aveva trascorso la maggior parte del tempo e dell'energia per disegnare simboli. Questo perché erano estremamente importanti per lui.


Anche così, i princìpi tra i vari tipi di simboli erano gli stessi. Al suo attuale livello, Lin Ming non avrebbe avuto difficoltà a tracciare i simboli del fuoco del caos.


E questo simbolo del fuoco del caos era popolare e così molti maestri di rune sapevano come disegnarlo, inclusi i tre che Lin Ming aveva ucciso.


Lin Ming rievocò i ricordi riguardo al simbolo del fuoco del caos, insieme alla versione del perverso Zhu Chuan. Se avesse usato questo metodo, le sue creazioni sarebbero state lievemente più potenti.


.....


Dopo aver aiutato Xiao Moxian a trovare un alloggio e aver acquistato abbastanza materiali, Lin Ming andò da solo nel cortile posteriore della gilda. Qui offrivano un servizio speciale di affitto.


"Voglio affittare una stanza per le arti runiche."


Disse Lin Ming alla giovane responsabile.


Quando era nella setta della Luna Blu, Lin Ming aveva trasformato due stanze nella sua residenza in una semplice camera per l'alchimia e una per le arti runiche. Naturalmente la differenza tra di esse e una stanza specializzata della gilda era considerevole.


Ci voleva un prezzo astronomico per creare stanze del genere. Spesso venivano affittate giorno per giorno e il loro costo era incredibile.


"Salve." Una giovane addetta sorrise lievemente a Lin Ming, inchinandosi. "Le stanze vanno dal primo al settimo livello e ognuna ha un prezzo differente. Quale vorrebbe affittare?"


"Quella del più alto livello possibile." Lin Ming si sarebbe cimentato in una grande impresa e naturalmente non poteva accontentarsi di strutture di bassa qualità.


"Naturalmente." La voce della giovane addetta era dolce. Tirò fuori una lista di prezzi per Lin Ming, che la esaminò e rimase senza parole. Una stanza di sesto e settimo livello non solo avrebbe avuto bisogno di un'enorme quantità di rune origin, ma sopratutto di punti contributo. Affittare una stanza di sesto livello per un mese richiedeva 1000 punti.


Una di settimo livello era ancora più esagerata; un solo mese richiedeva 10.000 punti.


Al momento Lin Ming non ne aveva e così poté solo affittare una stanza di quinto livello che non richiedeva punti.


Dopo aver pagato usando cristalli del sole viola, Lin Ming fu portato dalla responsabile in una stanza.


In essa c'erano diversi modelli di penne runiche, un lussuoso tavolo e altri vari strumenti utili a trasformare i materiali.


Inoltre, la stanza stessa era sostenuta da un'enorme formazione. La funzione di questa formazione era di facilitare il raduno della forza spirituale e la probabilità di successo nel disegnare un simbolo di almeno il 30%.


"Affitterò questo posto per sei mesi."


Disse Lin Ming. La giovane addetta lo guardò con sorpresa. Dal distintivo di Lin Ming, era un maestro di rune di terzo livello, eppure voleva occupare una camera di quinto livello per sei mesi. Secondo lei era uno spreco considerevole, ma aveva visto molti maestri di rune ricchi di basso livello, così non ne fu troppo stupita.


"Ottimo."


La giovane addetta si inchinò e si ritirò. Lin Ming era il solo rimasto nella stanza. Xiao Moxian non avrebbe vissuto con lui perché Lin Ming aveva intenzione di dedicare tutta la sua concentrazione a disegnare simboli.


Voleva radunare i materiali richiesti per la pillola del lupo famelico nell'arco di tre anni e poi impiegare altri tre anni per raffinarla e attivare al secondo palazzo del Dao delle Nove Stelle!


Nemmeno un maestro di rune di settimo livello avrebbe detto con sicurezza di poter guadagnare 3 miliardi di punti in tre anni. Se qualsiasi altra persona avesse saputo del piano di Lin Ming, avrebbe pensato che fosse impazzito.


Ma Lin Ming doveva farlo.


Non aveva molto tempo per affinare le sue capacità. Al massimo sarebbe potuto rimanere nella Strada Asura per altri vent'anni circa.


In questo periodo di tempo doveva raffinare pillole, accedere al secondo palazzo del Dao, consolidare le sue fondamenta e partecipare alla prova finale!


Il tempo era di cruciale importanza!


Toccò il tavolo liscio e poi, dopo aver fatto un respiro profondo, i suoi occhi brillarono!


Da quando era entrato in contatto con le tecniche di iscrizione quando aveva 15 anni, erano passati quasi 70 anni. Lin Ming nutriva un affetto speciale nei confronti delle arti runiche a causa del suo passato. Ora che doveva contare sulle arti runiche per guadagnare questi materiali costosissimi, provava un po' di entusiasmo!


Ripensò al motivo del simbolo del fuoco del caos. Lin Ming tirò fuori sette od otto materiali e li lanciò su una formazione sul tavolo. Questa formazione sarebbe riuscita a trasformare automaticamente dei materiali per lui.


Così i materiali e la temperatura sarebbero stati controllati dalla formazione, questa era la funzione di supporto più utile di una stanza per le arti runiche. Così si poteva risparmiare un'enorme quantità di forza spirituale e avere più energia da investire nella fase finale della creazione del simbolo.
                                


                                



