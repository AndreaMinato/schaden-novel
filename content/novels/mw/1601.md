---
weight: 16010
title: Capitolo 1601 – Simbolo del fuoco del caos
pubDate: 2025-12-15T08:37:10.408Z
tags:
    - mw
---


Capitolo regolare,
0 capitoli in coda, 0/5
-Schadenfreude


Un simbolo del fuoco del caos era formato da più di 800 piccoli segni e ognuno di essi aveva una sua struttura complessa.


Per disegnarne uno, bisognava essere degli esperti e avere una comprensione elevata delle Leggi del Fuoco.


Quando il simbolo del fuoco del caos si attivava, avrebbe scatenato una fiamma annientante che avrebbe potuto sciogliere montagne e fare evaporare i fiumi. Così era necessario che aver raggiunto il sesto livello del Concetto del Fuoco.


Questo era uno dei motivi per cui Lin Ming aveva scelto questo simbolo. Se lo avesse tracciato, allora avrebbe avuto un vantaggio naturale sugli altri perché aveva già toccato appena il concetto di settimo livello. Nonostante fosse inferiore a Xiao Moxian, la sua comprensione era comunque superiore alla maggior parte dei Re del Mondo di tipo fuoco più ordinari!


Lin Ming in origine aveva ereditato i ricordi di Zhu Chuan e, grazie alla sua forza spirituale straordinaria, la sua comprensione del Dao Celeste Asura e la sua esperienza nelle Leggi del Fuoco, poteva disegnare facilmente il primo simbolo del fuoco del caos. Dopo aver superato un po' di problemi, Lin Ming riuscì velocemente a completare la sua prima creazione.


Il simbolo delle dimensioni di un palmo emanava un'atmosfera calorosa.


Questo simbolo del fuoco del caos era ottimo e soddisfaceva ogni requisito. Finché fosse riuscito a disegnarne altri 19, avrebbe potuto completare la missione.


Ma Lin Ming non aveva intenzione di farlo.


Anche se avesse completato la missione e avesse ottenuto 50.000-60.000 punti contributo sarebbe stato inutile. Era un numero fin troppo piccolo.


Prese il simbolo e uscì dalla stanza.


"Signore, posso aiutarla?"


La giovane addetta che aveva aiutato Lin Ming si inchinò quando lo vide, sorrideva dolcemente. Era inevitabile che avesse una buona impressione di questo giovane e ricco maestro di rune che aveva anche uno splendido aspetto.


"Ho bisogno di una formazione per mettere alla prova il potere di un simbolo."


"Naturalmente." La giovane responsabile sorrise: "Tutti i maestri di rune che hanno affittato le nostre stanze possono usare la nostra formazione di prova gratuitamente."


La giovane donna condusse Lin Ming in un'altra stanza. Questa camera era completamente sigillata e le mura e il pavimento erano rinforzati in particolare dalle formazioni. Grazie anche al potere dello spazio, anche un potentissimo simbolo avrebbe avuto difficoltà a distruggere questo posto.


La giovane indicò una piattaforma al centro. Era il punto in cui c'era la formazione.


Lin Ming tirò fuori il simbolo del fuoco del caos e salì sulla piattaforma. L'addetta si ritirò cortesemente. Tutti i maestri di rune divine erano molto protettivi delle loro eredità e non era considerato educato guardare i loro esperimenti.


Quando la ragazza se ne andò, Lin Ming attivò la formazione.


Questa formazione era di tipo illusorio. Una volta attivata, l'ambiente attorno cambiò e apparirono diverse antiche bestie delle terre desolate.


Queste creature erano simulazioni create dalla formazione. Quando apparirono, si rivolsero verso Lin Ming e ruggirono selvaggiamente, come se volessero divorarlo vivo.


Lin Ming sollevò lentamente il simbolo.


Una volta inondate di vera essenza, le centinaia di piccole rune brillarono insieme. Un potere distruttivo eruttò e le antiche bestie delle terre desolate furono travolte dalle fiamme, molte di esse furono ridotte in cenere.


Alcune erano rimaste gravemente ferite, ma altre avevano solo delle lievi lesioni. Una non era stata nemmeno influenzata dall'impatto.


<em>Hu!</em>


La formazione illusoria svanì e le creature scomparirono.


Lin Ming scese dalla piattaforma.


La luce del disco delle formazioni brillò, producendo una valutazione del simbolo.


"Forza: livello delle ferite in un Sacro Lord, una stella."


Lin Ming aveva ereditato i ricordi di tre maestri di rune, così naturalmente sapeva cosa significava questa valutazione. Un livello del genere significava che questo simbolo poteva ferire gravemente o anche uccidere un Sacro Lord.


E le ferite erano suddivise in cinque gradi, una stella era il peggior danno possibile.


"Solo una stella per un Sacro Lord... è un po' debole."


Lin Ming scosse la testa, non troppo soddisfatto. Data la sua comprensione del settimo livello delle Leggi del Fuoco, la sua esperienza e la sua comprensione del Dao Celeste Asura, i simboli che aveva disegnato potevano ferire gravemente solo il più debole dei Sacri Lord. Non era affatto contento di questo risultato.


Ma se qualsiasi altro maestro di rune avesse saputo cosa pensava, avrebbe potuto vomitare sangue.


Un maestro di rune di sesto livello equivaleva ad un Re del Mondo, uno di quinto ad un Sacro Lord e un quarto ad un Lord Divino.


Lin Ming aveva tracciato un altro simbolo al picco del quarto livello che normalmente sarebbe riuscito a ferire gravemente un Lord Divino di grado avanzato e di infliggere danni ad un coltivatore ad passo dallo stadio di Sacro Lord.


Ma ora il suo simbolo era al livello di ferita di una stella per i Sacri Lord. Aspetto più importante, era la prima volta che Lin Ming lo disegnava!


Chi avrebbe potuto sopportare una dichiarazione del genere!


Lin Ming ripensò alla brillante detonazione infuocata. Aveva osservato con attenzione lo scoppio e come l'energia aveva interagito con il Dao Celeste Asura.


Aveva scoperto che in molti punti il flusso di energia non si era armonizzato.


Il maestro di rune divine che aveva inventato il simbolo del fuoco del caos in passato non aveva capito il Dao Celeste Asura e aveva usato la sua esperienza per idearlo. Ora, agli occhi di Lin Ming, c'erano molte falle nel processo con cui il segno si fondeva con il Dao Celeste Asura.


Se questi difetti fossero stati sistemati, il simbolo sarebbe andato incontro ad una trasformazione radicale e nemmeno Lin Ming sapeva come si sarebbe trasformato.


Lin Ming avrebbe dovuto finire si sistemare queste falle prima di valutarlo.


Così uscì dalla stanza. Non sentì nemmeno la giovane addetta che lo salutava; era completamente immerso nel suo mondo.


Dopo essere tornato nella sua stanza, iniziò un processo di deduzione.


Chiuse gli occhi e meditò sul Sutra Asura.


Il Sutra Asura era il metodo di coltivazione più potente che possedeva. Il suo grado era almeno al picco dello stadio di Vera Divinità o forse era ancora più formidabile. Anche se era ancora incompleto, il suo potere era incommensurabile!


Ad essere più esatti, descrivere il Sutra Asura come un metodo di coltivazione non era pienamente accurato.


Il Sutra Asura doveva essere definito un insieme di leggi. Erano le leggi che il Maestro della Strada Asura aveva creato al di fuori dei 33 Cieli. Erano le 34esime leggi che stavano alla pari con le altre trentatré.


Il Dao Celeste Asura era complesso e difficile da comprendere. Gli innumerevoli motivi mutavano in continuazione ed erano incredibilmente complessi! Era più facile a dirsi che a farsi riparare i problemi del simbolo!


Lin Ming tirò fuori diverse decine di tavolette di giada, registrando tutti i suoi calcoli.


Era impossibile descrivere le leggi del Dao Celeste Asura in un diario come facevano i mortali. Queste strutture differenti contenevano delle trasformazioni di energia oltremodo complesse. Tutte queste trasformazioni dovevano essere percepite e poi incise su una tavoletta di giada.


Così Lin Ming si dedicò a fare deduzioni sul Dao Celeste Asura. Lo confrontò con le piccole rune del Simbolo del Fuoco del Caos, modificando tutte le aree dove c'era disarmonia.


Ogni tanto Lin Ming aveva bisogno di usare materiali per tracciare piccole rune e mettere alla prova gli effetti delle modifiche.


Ma la maggior parte delle volte ci sarebbero stati nuovi problemi con le sue modifiche. A volte l'intera struttura delle piccole rune sarebbe collassata a causa dell'instabilità dell'energia!


Fare questa sorta di deduzioni richiedeva fin troppo lavoro!


La comprensione di Lin Ming del Dao Celeste Asura, in confronto agli altri maestri di rune divine, erano nettamente superiore, ma in confronto all'intero Dao Celeste era solo la punta dell'iceberg; era ben lontana dall'essere sufficiente!


Questo avrebbe causato nuovi problemi mentre modificava il simbolo. La sua comprensione delle leggi era troppo carente.


<em>Peng!</em>


Ci fu un altro scoppio. Diverse decine di piccole rune esplosero, indicando che si erano presentati nuovi problemi a causa delle revisioni che Lin Ming aveva appena fatto.


Era successo chissà quante volte ormai. Il progetto che aveva calcolato di nuovo con attenzione si era rivelato sbagliato durante i suoi esperimenti e doveva rifarlo. La maggior parte delle persone non avrebbero potuto tollerare questo tipo di frustrazione.


Tuttavia la pazienza e l'ostinazione di Lin Ming erano nettamente superiori a quelle degli altri.


Così, Lin Ming fece deduzioni giorno e notte. Era completamente assorbito dal processo, non mangiava, né beveva. Fu solo quando Lin Ming esaurì la sua forza spirituale che si fermò. Poi usò il Mantra di Nebbia Divina, recuperando energia e riniziando il processo. Presto passarono dieci giorni...
                                


                                



