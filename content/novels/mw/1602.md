---
weight: 1602
title: Capitolo 1602 – I Guai di Suya
pubDate: 2025-12-15T08:37:10.408Z
tags:
    - mw
---


Capitolo regolare,
0 capitoli in coda, 0/5
-Schadenfreude


Dato che era molto concentrato, Lin Ming non si accorse del passare del tempo. solo quando toccò il suo anello spaziale e cercò dei materiali scoprì di averli esauriti.


Lin Ming ne fu sbalordito.


All'inizio, al bancone di Suya, aveva acquistato abbastanza materiali per creare 20 simboli del fuoco del caos. Ora però, visto che stava facendo degli esperimenti e che avrebbe dovuto gettare via i materiali dopo ogni fallimento, li aveva consumati in soli dieci giorni.


"Se l'avessi saputo ne avrei comprati di più..."


Lin Ming scosse la testa e uscì dalla stanza.


Dopo dieci giorni di calcoli continui, visto che Lin Ming aveva esaurito la sua forza spirituale diverse volte, i suoi occhi erano iniettati di sangue, i suoi capelli scompigliati e sembrava smunto.


Questo aspetto trasandato era in netto contrasto con i maestri di rune divine che prestavano così tanta attenzione alla loro immagine.


Mentre Lin Ming camminava, molti maestri di rune lo guardarono con sorpresa, come se avessero visto un brutto mostro passare davanti a loro. Lin Ming li ignorò. Arrivò nella sala delle missioni e posò due giade dei nove soli sul bancone del reparto temporaneo dei materiali e disse: "Materiali per il simbolo del fuoco del caos, 100 porzioni."


Questo reparto temporaneo era stata creata apposta per aiutare i maestri di rune divine a completare le loro missioni. I materiali all'interno erano procurati sia dalle Terre Sacre della Stella Estrema che dalla gilda.


Il prezzo dei materiali era inferiore a quello di mercato, questo perché le Terre Sacre della Stella Estrema desiderava incoraggiare i maestri di rune a completare le missioni.


Nonostante le Terre Sacre della Stella Estrema fossero un'organizzazione al picco dello stadio di Empireo, il loro consumo di risorse in guerra era terrificante e il loro deposito non conteneva troppe risorse.


E ora, Lin Ming era venuto a comprare materiali per 100 simboli. La persona che gestiva questo reparto certamente non era disposta a venderli a Lin Ming. La quantità di materiali immagazzinata qui era fondamentale; come poteva lasciare che venissero sprecati o venduti ad un prezzo ancora inferiore?


"Perché vuole così tanti materiali per tracciare simboli del fuoco del caos?"


Chiese il responsabile del reparto dei materiali. Era un uomo di mezz'età cupo e magro che proveniva dalle Terre Sacre della Stella Estrema.


"Per completare la missione e nel frattempo fare un po' di ricerca." Rispose con calma Lin Ming.


"Ricerca?" L'uomo di mezz'età si accigliò: "Le mie scuse, ma i nostri materiali non sono per fare ricerca, ma per aiutare il fronte. Hanno il potenziale per salvare la vita di un praticante di arti marziali. Se non ha una pergamena delle missioni, allora non possiamo darle materiali."


La missione di Lin Ming richiedeva che si disegnassero venti simboli, ma ora voleva comprare materiali per farne cento. Il reparto non sarebbe stato disposto a venderglieli.


Questo fece accigliare Lin Ming. Sarebbe potuto andare in altri posti a comprare queste risorse, anche ad un prezzo più elevato. Ma così si sarebbe dovuto recare in diversi posti e al momento la sua mente era piena di diagrammi di deduzioni sul Dao Celeste Asura. Una volta che avesse perso la concentrazione, avrebbe perso ogni ispirazione. Sarebbe stata un'enorme perdita.


Lin Ming disse: "Non ho bisogno di comprarli a prezzo ridotto. Li comprerò a prezzo di mercato."


Stava facendo una concessione. A causa della guerra, il prezzo di mercato di questi materiali era aumentato nettamente. Se Lin Ming avesse voluto comprarli a prezzo di mercato, avrebbe dovuto pagare il 50% di più di simboli origin per questi oggetti.


L'uomo di mezz'età esitò per un momento. Disse: "Chiederò se si può fare..."


Tirò fuori un talismano di trasmissione del suono e riferì la questione a Suya. Anche se il prezzo di mercato di questi materiali stava aumentando giorno dopo giorno, queste risorse stavano diventando sempre più rare. Le Terre Sacre della Stella Estrema non li avrebbero venduti nemmeno a prezzo di mercato senza un buon motivo.


Suya rispose freddamente al rapporto di questo uomo di mezz'età. Sembrava che fosse occupata da molte questioni serie e che non potesse interessarsi ad una questione così insignificante.


Disse: "Fagli fare come desidera. È qualcuno riconosciuto dall'Anziano Xue e ci dev'essere un motivo per questo. Nonostante non capisca quale sia... forse potrebbe diventare un maestro di rune divine sbalorditivo in futuro..."


Nonostante i materiali fossero scarsi, la quantità che Lin Ming poteva usare era limitata. Suya non voleva perdere tempo a contrattare per degli spiccioli.


Dopo aver ricevuto risposta, l'uomo di mezz'età iniziò a preparare i materiali.


Senza dire altro, Lin Ming tirò fuori altre nove giade dei nove soli e le scambiò per le risorse. Dopodiché tornò nella sua stanza.


Vedendo Lin Ming andarsene, l'uomo di mezz'età fece un altro rapporto a Suya.


Tuttavia la donna non aveva il tempo di porgere attenzione a delle questioni così insignificanti. Oggi aveva ricevuto un ordine dato dall'entità più potente nelle Terre Sacre della Stella Estrema: il palazzo celeste. Inoltre era stato il vice del maestro del palazzo a fare questa comunicazione, il secondo in comando delle Terre Sacre della Stella Estrema e anche un Empireo!


Le aveva dato una missione quasi impossibile da completare. In sei mesi avrebbe dovuto trasportare velocemente 80.000 simboli di quarto livello e 10.000 simboli di quinto al fronte!


Un simbolo runico era un tesoro estremamente costoso. Quando un praticante di arti marziali combatteva per mesi di tempo, avrebbe potuto consumarne quattro o cinque di essi!


E questo ipotizzando che i coltivatori delle Terre Sacre della Stella Estrema avrebbero usato i simboli parsimoniosamente finché non ce ne fosse stata davvero la necessità.


In effetti, alcuni soldati, a causa della loro carenza di simboli, avrebbero perso la vita in battaglie che altrimenti avrebbero vinto.


Pensando a questo, Suya si sentì sotto una pressione tale che aveva difficoltà a respirare.


I comandi militari dovevano essere seguiti ad ogni costo. Se avesse fallito la missione, allora sarebbe stata punita dalle regole del palazzo!


"80.000 simboli runici di quarto livello... 10.000 di quinto... e solo sei mesi per completare la missione... come posso riuscirci?"


Suya si adagiò sulla sua sedia, piena di ansia. Da quando era scoppiata la guerra, le sue responsabilità erano state fin troppo pesanti.


Prima aveva proposto di aumentare le ricompense delle missioni per dare abbastanza incentivi ai maestri di rune divine, ma questa proposta era stata rifiutata immediatamente dalle Terre Sacre della Stella Estrema. Questo perché ogni punto che le Terre Sacre davano in premio avrebbero dovuto scambiarlo con la gilda usando delle risorse.


Le Terre Sacre della Stella Estrema era un'organizzazione al picco del livello di un Empireo con un'eredità di un miliardo di anni. Era un enorme Sect con molte risorse e fonti di introito, ma in questa guerra il consumo di risorse era astronomico sotto ogni aspetto. Sarebbe stato difficile per loro continuare ad utilizzare così tanti tesori.


Senza punti da dare come ricompensa, sarebbe stato difficile per Suya completare la missione.


Tuttavia le sue lamentele furono ignorate. Per lei gli ordini delle Terre Sacre erano inviolabili. Le avevano risposto: "Se potessimo aumentare i punti quanto desideriamo, che bisogno avremmo di te?"


Queste parole avevano demoralizzato Suya. Con una missione così importante che incombeva su di lei, sarebbe stata costretta a vendere il suo corpo per completarla?


Tuttavia, per i suoi superiori, tutto era insignificante in confronto alla situazione in guerra.


.....


In quel momento, nella sua stanza delle arti runiche, Lin Ming naturalmente non sapeva della posizione difficile di Suya, né gli sarebbe importato. Era completamente immerso nell'alterare il simbolo del fuoco del caos.


Lin Ming non mangiava, né dormiva visto quanto era occupato. Fece innumerevoli deduzioni e fallì innumerevoli esperimenti. Sul tavolo runico c'era una grande pila di tavolette di giada che aveva usato per dedurre e analizzare le strutture del Dao Celeste Asura.


Bisognava sapere che queste tavolette avevano una grande capacità di immagazzinare informazioni, ma Lin Ming le aveva riempite completamente con le sue osservazioni e i suoi esperimenti. Da questo si poteva capire quanti calcoli avesse fatto.


Lin Ming non percepì il passare del tempo durante questi giorni di sperimentazione. Senza accorgersene, passarono 40 giorni.


Il viso di Lin Ming era smunto e i suoi occhi erano iniettati di sangue. Di fronte a lui c'erano scarti di materiali e simboli runici gettati via. Tutti questi segni erano prodotti difettosi!


Lin Ming aveva impiegato quasi due mesi di tempo a cercare di trasformare il simbolo del fuoco del caos, così che si conformasse al Dao Celeste Asura, ma aveva fallito innumerevoli volte.


Dopo ogni sconfitta, avrebbe tentato di nuovo, ma alla fine non era riuscito ad avere successo.


Lin Ming si sentì privo di forze. Dopo tutti questi fallimenti, non importava quanto fosse determinato, avrebbe provato comunque stanchezza e irritazione.


Ora era rimasto bloccato su un problema per dieci interi giorni. Non riusciva a guidare l'energia del fuoco seguendo la rivoluzione del Dao Celeste Asura.


E in quel momento, stava quasi per consumare le 100 porzioni di materiali. Doveva ancora comprare delle risorse e non era ancora riuscito a guadagnare dei soldi. Tutto questo aveva avuto un impatto considerevole sulle sue ricchezze restanti. Lin Ming non poté che sorridere con amarezza.


3 miliardi di punti non erano facili da guadagnare. Anche se aveva molti vantaggi che gli altri non possedevano, non era ancora sufficiente.


Proprio quando stava per aprire le porte della stanza, Xiao Moxian entrò.


Stava portando una scodella di zuppa.


Anche se Lin Ming non aveva bisogno di mangiare, stava comunque consumando la sua forza spirituale e serviva energia per sostenerla. Questa zuppa che Xiao Moxian stava portando era composta da decine di tipi di materiali spirituali ed era uno dei piatti più prelibati nella comunità dei maestri di rune divine. Dopo averla bevuta, il mare spirituale ne sarebbe stato nutrito e il tasso di recupero della forza spirituale sarebbe aumentato. Aveva degli effetti ottimi.


Corrispondentemente, il prezzo di questa zuppa era alto e il processo per cucinarla era davvero difficile.


Visto che Lin Ming si era dedicato allo studio del simbolo del fuoco del caos, Xiao Moxian si era preoccupata vedendo il suo aspetto spettrale e che stava saltando i pasti. Così aveva appreso un po' di ricette dal vecchio Xue e questa era la terza volta che portava una scodella di zuppe a Lin Ming.


Vedendola, Lin Ming sentì calore al cuore. Una grande quantità delle frustrazioni che aveva accumulato per i suoi fallimenti scomparì. "Xian'er, concentrati pure sulla tua coltivazione, non c'è bisogno che sprechi tempo a cucinare della zuppa per me. Sto bene."


"Guardati, sembri un mendicante."


Rimproverò Xiao Moxian mentre posava la scodella. Naturalmente stava parlando con noncuranza e sapeva che cercare di fare cambiare idea a Lin Ming sarebbe stato inutile. inoltre consumare troppa forza spirituale non sarebbe stato di detrimento per Lin Ming. Poteva recuperare pienamente la forza spirituale usando il mantra dell'Empireo Nebbia Divina, permettendo che la sua forza dell'anima crescesse stabilmente.


Xiao Moxian sollevò lievemente il coperchio della scodella e ci soffiò piano sopra. Quando Lin Ming guardò la figura gentile di Xiao Moxian e le sue snelle mani bianche, si distrasse.


Xiao Moxian lo vide mentre la fissava e si imbarazzò un po'. Proprio mentre stava per dire qualcosa, Lin Ming alzò i pugni e gridò con sorpresa: "Ho capito!"


"C-cosa?" Disse perplessa la donna.


"Ho capito! Ho capito come risolvere il problema!"


Lin Ming stava tremando per l'entusiasmo, ma Xiao Moxian si imbronciò mentre arrossiva: "Sei proprio... proprio, pazzo."
                                


                                



