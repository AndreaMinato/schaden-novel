---
weight: 1604
title: Capitolo 1604 – Consegna
pubDate: 2025-12-15T08:37:10.409Z
tags:
    - mw
---


Capitolo regolare
0 capitoli in coda, 0/5
-Schadenfreude


Xiao Moxian era una perla brillante agli occhi dell'Empireo Genesi Diabolica ed era considerata una piccola principessa dalla razza dei mostri.


Fin dalla nascita, era stata una stella attorno alla quale giravano innumerevoli pianeti. Innumerevoli giovani membri d'élite avevano fatto di tutto per conquistare il suo favore e moltissimi Anziani l'avevano elogiata a non finire.


Nel Regno Divino, Xiao Moxian era ritenuta una leggenda sia dalla razza dei mostri, che da quella demoniaca e umana. Era il talento migliore tra i loro ranghi, una donna incredibile che attraeva moltissimo chissà quanti geni.


Xiao Moxian così aveva sviluppato un forte orgoglio. Era un tipo di arroganza innata, un sentimento che apparteneva alla donna più superba della sua generazione.


Tuttavia, quando era con Lin Ming, lo trattava come il centro del suo universo. Sia quando gli aveva dato il suo yin primordiale, coltivava in coppia, lo seguiva ovunque o anche mentre cucinava della zuppa per lui, si dedicava a lui. Di fronte a Lin Ming non mostrava la sua solita alterigia e arroganza.


Così Xiao Moxian non avrebbe permesso assolutamente ad altre donne di darsi delle arie davanti a lui.


Come poteva una persona arrogante come lei sopportare che un'altra donna deridesse il suo uomo?


Da tempo si irritava quando guardava questa Suya e ora voleva darle proprio due schiaffi.


Percependo la forte ostilità di Xiao Moxian, Suya si accigliò. Rimase sdraiata senza disturbarsi a muoversi: "Cosa? Vuoi attaccarmi? Questa è l'area speciale delle Terre Sacre della Stella Estrema ed è anche il posto in cui lavoro. Una provocazione del genere potrebbe sembrare un tentativo di distruggere la cooperazione tra le Terre Sacre e la gilda dei maestri di rune. Se ci fossero delle perdite e i rifornimenti al fronte tardassero ad arrivare, potresti prendertene la responsabilità?"


Il tono di Suya era indifferente, ma chiaramente la stava minacciando implicitamente: "Se non avete altro da dire, allora potete andarvene!"


Suya non considerò nemmeno la minaccia di Xiao Moxian. Chiaramente era sicura della sua forza.


"Questa donna sta nascondendo la sua coltivazione..."


Lin Ming guardò con attenzione Suya e non riuscì a percepire la sua coltivazione. Stava usando un metodo simile a quello di Mu Lingyue.


Lin Ming immaginava che Suya non fosse affatto debole. Se era stata mandata dalle Terre Sacre della Stella Estrema ed era anche responsabile per i contatti tra loro e la gilda dei maestri di rune divine, ed era anche la persona al comando del reparto, allora sicuramente non era una persona comune.


Inoltre, il vecchio Xue gli aveva anche ricordato di non considerarla solo un bel faccino. Aveva i suoi metodi particolari.


"Non discutiamo con lei. Xian'er, andiamo."


Lin Ming afferrò Xiao Moxian per mano.


La donna riuscì a stento a tollerare questo insulto, ma in effetti non poteva davvero fare nulla contro Suya.


"Quei simboli runici..." Xiao Moxian indicò i venti oggetti sul bancone. Lin Ming aveva speso una grande quantità di energia e tempo a disegnarli. Se li avesse consegnati così, sarebbe stata una perdita fin troppo grande!


Xiao Moxian aveva visto quanto si era impegnato duramente negli ultimi tre mesi. Erano il risultato dei duri sforzi di Lin Ming e da essi dipendeva l'apertura del secondo palazzo del Dao. Avrebbe anche influenzato la sua prova finale.


Così Xiao Moxian era ancora più nervosa di lui.


Pensava che Lin Ming avrebbe avuto bisogno di ricevere almeno diverse decine di milioni di punti contributo per questi simboli per compensare i suoi sforzi.


Ma Lin Ming si limitò a sorriderle gentilmente e dire: "Non importa."


Credeva che alla fine la qualità dei suoi simboli sarebbe stata riconosciuta.


Suya fu un po' stupita dal fatto che Lin Ming si stesse allontanando. Disse: "Non vuoi accettare i tuoi punti contributo?"


Secondo l'accordo, Lin Ming avrebbe ricevuto 50.000-60.000 punti contributo dopo aver completato la missione.


"Xiaoyu, ricompensa il signor Lin."


Mentre parlava, Suya continuò a rimanere adagiata sul divano. Non intendeva parlare di nuovo a Lin Ming.


Per lei, Lin Ming e Xiao Moxian erano al livello di fratelli e sorelle minori, pieni di giovinezza e di voglia di competere con gli altri. Tuttavia le sue buffonate non avrebbero avuto effetto su Suya.


Solo un maestro di rune al picco del quinto o al sesto livello avrebbe meritato un saluto e grande cortesia. Per loro, Suya avrebbe pagato personalmente i punti contributo.


Seguendo gli ordini di Suya, una Xiaoyu vestita di verde si fece avanti portando una tavoletta di giada rosa in mano in cui erano registrati i punti contributo.


Le maniere della ragazza erano piuttosto umili. Offrì la tavoletta e disse piano: "Signor Lin, questi sono i suoi punti. Ce ne sono un totale di 60.000. Per favore verifichi che ci siano tutti."


La ragazza vestita di grigio riversò la vera essenza nella tavoletta di giada e brillò una luce su di essa. Rune iniziarono ad apparire a mezz'aria come stelle.


Queste rune funzionavano solo per gestire i punti, non avevano nessun altro effetto. Finché Lin Ming le avesse inserite nel suo distintivo, allora queste rune sarebbero diventate i suoi punti.


Le rune per i punti contributo sembravano semplici, ma era impossibile falsificarle perché ogni runa corrispondeva a due sue gemelle nella gilda. Una volta che fosse stata consumata, le sue gemelle si sarebbero scontrate e si sarebbero distrutte a vicenda.


Se uno avesse creato una runa falsa, non importava quanto fosse intelligente un esperto, non avrebbe potuto cambiare le rune negli archivi del quartier generale della gilda.


Per un maestro di rune di terzo livello, 60.000 punti contributo erano una ricchezza enorme.


"Mm? Cosa intende?" Suya guardò Lin Ming con sorpresa. Ricevere i punti dopo aver completato una missione era normale, eppure non voleva accettarli? Allora che utilità c'era nell'accettare una missione?


Nella gilda, i punti contributo erano molto più preziosi delle più comuni forme di ricchezza come le giade dei nove soli. Questo perché molti rari materiali richiedevano dei punti contributo per essere acquistati. Un maestro di rune di sesto livello non si sarebbe mai lamentato di avere troppi punti contributo.


Lin Ming disse con noncuranza: "Lasciamo perdere per ora. Non riscuoterò temporaneamente i miei punti contributo per aver completato i 20 simboli."


Lin Ming non era interessato a solo 60.000 punti contributo. Ad essere più sinceri, era come cercare di mandare via un mendicante con degli spiccioli. Ciò di cui aveva bisogno era 3 miliardi di punti; prendere o lasciare 60.000 punti non avrebbe fatto nessuna differenza.


Se li avesse accettati, allora sarebbe stato come dare gratuitamente i suoi venti simboli del Fuoco della Tribolazione del Nirvana. Lin Ming non era abbastanza stupido da fare uno sperpero del genere.


Ma se non avesse accettato la ricompensa, allora sarebbe stato considerato come un prestito. Lin Ming aveva detto che non avrebbe preso i punti temporaneamente; non significava che li avrebbe dati via.


"Perché non li vuole ora? Crede che le mie Terre Sacre della Stella Estrema non abbiano abbastanza punti da darle?" Le parole di Suya avevano una certa arroganza. Anche se era sotto pressione a causa dell'ordine emanato dal palazzo celeste, di fronte agli estranei era ancora calma e sicura come prima.


Era proprio come questi potenti e arroganti maestri di rune divine. Finché fosse uscita dalla sua stanza, si sarebbe vestita sempre in modo appropriato e impeccabile, rivelando solo un temperamento perfetto e una buona immagine per evitare di perdere la faccia.


Lin Ming sorrise lievemente: "Lady Suya dice così, ma allo stesso tempo non ho bisogno dei suoi punti."


Controbatté.


Suya lo guardò con sorpresa e poi mostrò un sorriso giocoso. Disse con derisione: "Se non erro, finora i punti contributo del signor Lin dovrebbero essere a zero... Ho sentito che ha lasciato la gilda per molto tempo e che non ha ricevuto un salario durante quel periodo. E ora che è tornato da tre mesi, se recuperasse i punti del salario, allora secondo gli standard di un maestro di rune divine di terzo livello, dovrebbe avere... beh... cinque punti?"


La gilda offriva un salario davvero misero per i maestri di rune divine di basso livello. Questo per incoraggiare ad accettare missioni. La gilda non era interessata a mantenere degli scansafatiche.


Un maestro di rune divine di terzo livello avrebbe ricevuto solo venti punti ogni anno. Lin Ming era tornato da tre mesi, così avrebbe dovuto ricevere tre punti.


"Signor Lin, ha solo cinque punti, è sicuro di non aver bisogno di questi 60.000 punti?"


Il sorriso di Suya si allargò. All'inizio pensava che il suo attacco verbale avrebbe potuto lasciare un certo impatto, ma non si sarebbe mai immaginata che Lin Ming non avrebbe provato nessun imbarazzo. Invece sorrise e disse: "Signorina Suya, ha indagato bene, ma non c'è bisogno che si preoccupi del mio compenso. Forse tra un mese, il totale dei miei punti raggiungerà un livello considerevole. Potrebbero esserci perfino delle persone che lotteranno per chiedermi di produrre simboli runici..."


Lin Ming era stato vago, aveva solo usato termini come "considerevole" e "potrebbero esserci delle persone".


Tuttavia, quando sentì queste parole, Suya pensò che fosse semplicemente incorreggibile.


All'inizio Lin Ming aveva fatto finta di esaminare missioni di quinto livello e aveva finito con lo scegliere missioni di quarto grado. Poi, dopo tre interi mesi, aveva usato 150 porzioni di materiali e una quantità di tempo quasi dieci volte maggiore rispetto agli altri per produrre venti simboli runici. Inoltre probabilmente aveva dovuto chiedere aiuto a qualcuno per finire questa missione.


Suya pensava già di avergli dato abbastanza rispetto visto che non aveva rovinato la sua sceneggiata l'ultima volta, ma Lin Ming insisteva ancora a fare lo sciocco.


Chiaramente era povero, eppure non voleva accettare punti contributo dopo aver completato la missione. Stava fingendo di essere ricco e anche il suo sorriso sembrava falso.


Poi, aveva davvero osato dire che ci sarebbero state delle persone che avrebbero lottato per chiedergli di fare dei simboli. E aveva la sensazione che quando ne parlava, Lin Ming si stesse riferendo a lei in realtà.


Non voleva più perdere tempo con uno sciocco ridicolo come Lin Ming. Disse piano: "Non ho idea di chi lotterà per farle creare dei simboli in futuro, ma non ho nessuna intenzione di farlo. Se vuole umiliarsi da solo facendo questa stupida sceneggiata, allora faccia pure. Se non desidera ricevere i 60.000 punti, non la costringerò a farlo. Non mi interessa, né ho tempo per giocare con lei. Le transazioni di oggi sono terminate. La ringrazio per aver finito la missione, addio."


Mentre parlava, Suya raccolse il suo calice di vino, ondeggiandolo gentilmente e bevendo un sorso.


Il vino rosso brillò brillava sulle sue labbra rosse come un rubino. Insieme al suo lungo abito largo e il suo seno lievemente esposto, emanava proprio una grande attrattiva.


Lin Ming sorrise e uscì dalla divisione delle missioni con Xiao Moxian.


Il palazzo celeste della Stella Estrema aveva un grande bisogno di simboli. Tre giorni dopo, i venti simboli che Lin Ming aveva disegnato furono mandati al fronte.


Fu una squadra di dieci Sacri Lord a ricevere questo gruppo di rune.


Il capitano era conosciuto come Picco ed era agli stadi avanzati del Sacro Lord. Gli altri membri della squadra erano tutti negli stadi iniziali.


Questa squadra aveva già combattuto sul fronte da molto tempo e aveva un grande bisogno di rifornimenti.


Ora finalmente avevano ottenuto venti simboli del fuoco del caos. E nell'angolo in fondo a destra di questi simboli c'era il carattere Lin.
                                


                                



