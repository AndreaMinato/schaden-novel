---
weight: 1606
title: Capitolo 1606 – Il potere dei Simboli del Fuoco
pubDate: 2025-12-15T08:37:10.409Z
tags:
    - mw
---


<em>Capitolo regolare del 19 recuperato, manco me n'ero accorta, ringraziamenti a Roberto per avermelo ricordato.
Non esitate a segnalarmelo nei commenti, a volte penso di poter evitare di usare la tabella di programmazione, ma ogni volta che non la uso mi scordo qualcosa XD
0 capitoli in coda, 0/5
-Schadenfreude</em>


Un simbolo runico poteva essere usato solo una volta, una volta utilizzato spariva. Nessuno aveva mai sentito parlare di un simbolo che poteva ritornare come prima!


I due simboli tornarono fluttuando nella mano di Nuvola Cremisi, come se fossero dotati di volontà propria. Dopo che si posarono sul suo palmo, a parte il fatto che emanavano un'aura confortevole e calorosa, ritornarono esattamente nelle loro condizioni di prima.


Se non avesse visto il mare avvolto dalle fiamme e i due saggi carbonizzati, Nuvola di Sangue si sarebbe chiesto se avesse davvero usato i simboli del fuoco del caos.


<em>'Possono essere usati più volte?'</em>


Quando ci pensò, Nuvola Cremisi quasi non riuscì a crederci.


I simboli runici erano oggetti che si potevano usare solo una volta, proprio come le pillole. Non aveva mai sentito parlare di un medicinale appena mangiato che si riformava per poi poter essere assunto di nuovo. Questo sfidava completamente ogni logica!


Questo tipo!"


Anche i due saggi bruciati dalle fiamme distruttive avevano visto i simboli rigenerarsi.


I saggi furono colti dal panico. Cosa stava succedendo? Come poteva esistere un simbolo che poteva essere usato diverse volte?!


I saggi si spaventarono, non osarono attaccare.


In quel momento però un altro praticante di arti marziali sogghignò: "Sta fingendo. Se quei cani spirita potessero usare simboli runici diverse volte, allora le nostre Terre Sacre della Lotta Celeste sarebbero state già distrutte da loro!"


"Giusto! Non posso credere che quasi mi abbia ingannato." I due saggi fecero una smorfia mentre si deridevano per la loro stupidità. Se questo Nuvola Cremisi avesse avuto davvero dei simboli così potenti, allora perché li avrebbe usati solo dopo aver perso un braccio? Li avrebbe utilizzati fin dall'inizio!


Se fosse stato così, allora i due non sarebbero riusciti nemmeno a sconfiggerlo.


"Attacchiamo insieme, uccidiamolo!"


"Quel cane spirita, osa ingannarmi? Gli strapperò la testa!"


I due saggi sferrarono un altro colpo. Prima avevano usato tutta la loro energia per difendersi, ma ora stavano attaccando a piena potenza!


Nuvola Cremisi strinse i denti e attivò di nuovo i due simboli!


In una situazione disperata come questa, doveva provare ad usare ogni strumento possibile. Solo se avesse potuto usare i due simboli una seconda volta avrebbe potuto sperare di sopravvivere. Altrimenti sarebbe stato spacciato!


Mentre riversava essenza spirituale nei simboli, Nuvola Cremisi ebbe la sensazione che fossero insaziabili, risucchiavano all'impazzata la sua energia!


Nonostante avesse perso un braccio, in realtà Nuvola Cremisi non aveva consumato troppa essenza spirituale. Anche dopo che questi due simboli avevano assorbito la sua essenza spirituale, gliene rimaneva ancora più della metà.


"Cos'è questo..."


Nuvola Cremisi sussultò. Quando aveva usato i due simboli prima, non aveva dovuto usarne così tanta!


Sembrava che i due simboli fossero due abissi senza fondo che risucchiavano le sue forze.


Nuvola Cremisi non ebbe tempo di reagire. I due simboli si levarono in volo, rilasciando una luce brillante.


L'energia Heaven Earth attorno iniziò a muoversi come uno tsunami, radunandosi e condensando un mare impetuoso di fiamme. E in mezzo a questo fuoco, le leggi del Dao Celeste Asura si intrecciarono formando dei misteriosi motivi del dao. Sotto la loro influenza, il mare di fiamme acquisì un'aura distruttiva terrificante, sembrava che potessero perfino bruciare lo spazio!


I due saggi che si stavano precipitando in avanti furono circondati da questo fuoco turbolento!


"Cosa?!"


I due saggi non si sarebbero mai immaginati che i due simboli potessero essere usati più volte. Se questo Nuvola Cremisi aveva tesori del genere, allora perché non li aveva usati prima? Perché aspettare fino ad ora?!


Non aveva tempo di pensare. Il mare spettrale di fiamme nere conteneva una terrificante aura distruttiva. Consumò velocemente la loro essenza astrale, come se la stesse risucchiando.


Il potere di questi simboli era ancora più forte rispetto a prima!


<em>Peng!</em>


L'essenza astrale di un saggio fu bruciata completamente! Gridò allarmato mentre affrontava le fiamme, terrorizzato.


Era stato già ferito gravemente prima, come poteva resistere una seconda volta?


"Come può essere?!"


Gli altri praticanti di arti marziali notarono cos'era successo. I due mari di fuoco erano apparsi e le loro ondate di energia si agitarono, travolgendo tutti gli altri combattenti.


"Questo è... i simboli del fuoco del caos?!"


L'unità di Picco rimase sbalordita. Normalmente i simboli runici venivano usati proprio nella fase finale di una lotta all'ultimo sangue per essere sfruttati al meglio. Così, a parte Nuvola Cremisi, nessun altro li aveva utilizzati.


Il saggio dalla barriera distrutta fu spazzato via dalle fiamme nere con un grido miserabile! Il potere distruttivo del fuoco invase il suo corpo, devastando i suoi meridiani!


Le fiamme nere potevano bruciare l'essenza astrale ed erano incredibilmente difficili da spegnere!


Il saggio lottò freneticamente, ma la sua vitalità si stava esaurendo rapidamente!


"Capitano!" Nuvola Cremisi gridò all'improvviso: "Usiamo insieme i nostri simboli del fuoco del caos!"


Non sapeva se tutti i simboli del fuoco del caos potessero essere usati più volte, ma potevano solo contare su di essi!


Se la sua ipotesi era corretta, avrebbero potuto ferire gravemente i loro nemici senza pagare un prezzo troppo alto!


Sentendo le grida di Nuvola Cremisi, gli altri praticanti di arti marziali dell'unità rimasero sbalorditi. Assistettero ad un evento incredibile.


Le leggi del Dao Celeste Asura che avevano formato quel mare di fuoco terrificante si riformarono, trasformandosi in due nuovi simboli che volarono nella mano di Nuvola Cremisi.


"Che diavolo?!" L'unità di Picco lo trovò troppo incredibile. Dopo essere stati usati, questi simboli ritornavano al loro stato precedente!


Senza dire altro, Picco tirò fuori i suoi due simboli. Non sapeva se fossero uguali a quelli di Nuvola Cremisi, ma era la sua unica speranza!


Anche tutti gli altri suoi compagni fecero lo stesso.


In un istante, il cielo si illuminò e fu riempito da fiamme nere.


A causa di questo fuoco, il vasto mare sembrò ribollire dall'entusiasmo...


.....


Dopo aver consegnato i simboli del fuoco della tribolazione e del nirvana, Lin Ming comprò un'enorme quantità di materiali e tornò nella sua stanza per allenarsi.


Lin Ming si stava dedicando solo a rivedere la struttura dei simboli, così da poter tracciare dei segni ancora più fedeli alle leggi del Dao Celeste Asura. Questo avrebbe permesso alla loro forza di aumentare di molto o avrebbe fatto acquisire loro degli effetti speciali, come quelli dei simboli del fuoco della tribolazione e del nirvana.


Solo questo tipo di simbolo avrebbe avuto un valore astronomico.


Il simbolo del fuoco e del caos che Lin Ming aveva revisionato era solo al picco del quarto livello. Nonostante i suoi effetti fossero sbalorditivi, era ancora insoddisfatto.


Perché il grado del simbolo non era abbastanza alto, solo un'organizzazione di Empirei come le Terre Sacre della Stella Estrema che era in guerra ne avrebbe acquistati in grande quantità. Altrimenti, venderne uno alla volta sarebbe stato un metodo fin troppo lento per accumulare ricchezze.


L'obiettivo di Lin Ming era rivedere un simbolo di quinto livello!


Era un progetto enorme. La revisione di un simbolo di quinto livello era molto più difficile rispetto a quella di un simbolo di quarto livello!


Anche se Lin Ming aveva un po' di esperienza al riguardo, avrebbe comunque fatto fatica.


Lin Ming si era isolato nella sua stanza delle arti runiche ed era tornato a trascurare cibo e sonno.


Aveva posto un'enorme quantità di materiali sul tavolo runico. Tavolette di giada erano state sparse ovunque mentre faceva nuovi calcoli e deduzioni ogni notte.


Fare innumerevoli calcoli per tutto il tempo era un processo estremamente arduo e tedioso. Fortunatamente Xiao Moxian gli avrebbe preparato zuppe per il recupero spirituale e gliele avrebbe portate, distogliendolo dalla noia e facendogli provare un po' di sollievo.


Ma Lin Ming era ben consapevole di non poter rivedere in una sola volta un simbolo di quinto livello. Il processo sarebbe stato diviso in diverse fasi e ogni stadio avrebbe rappresentato una parte.


Lin Ming ora stava studiando le basi teoretiche dietro il processo.


Se non avesse avuto ispirazioni al riguardo, avrebbe trovato altro da fare.


E una delle attività alternative più importanti era raffinare una pillola per il recupero spirituale per l'Empireo Nebbia Divina.


Una pillola del recupero spirituale che poteva aiutare un Empireo sarebbe stata ad un grado vicino a quella di una pillola trascendente. Sarebbe stata estremamente difficile da raffinare.


Al suo livello se non altro.


Il tempo passò. In un batter d'occhio trascorsero venti giorni da quando Lin Ming aveva consegnato i simboli della missione.


Sul fronte delle Terre Sacre della Stella Estrema, dieci unità di Sacri Lord si erano radunate. Le più di 100 persone erano state chiamate qui per tenere un'assemblea.


Questa sorta di raduno sarebbe avvenuto ogni mese. Tutti si sarebbero scambiati liberamente informazioni sui nemici, sulle tattiche di combattimento e nuovi adattamenti da applicare sul campo di battaglia.


In quel momento, in un angolo dell'assemblea, c'era un uomo alto e maestoso. Questo tipo robusto aveva una lunga barba e un paio di grosse asce appese alla schiena. Al momento brillava di gioia!


"Non sto esagerando! Non hai idea di com'era la situazione! C'erano oltre 21 nemici e anche due Sacri Lord negli stadi avanzati a guidarli! Noi avevamo solo 10 persone; eravamo in completo svantaggio! E quei demoni ci hanno anche fatto un agguato. Su ordine del capitano, abbiamo iniziato una brutale lotta per la sopravvivenza. È stata una battaglia sconvolgente, spaventosa!"


Il tipo grosso stava parlando così velocemente e con tale entusiasmo che la sua barba stava svolazzando. Poi qualcuno gli batté con forza la schiena e una voce gelida risuonò: "Siediti e smettila di inventarti delle storie!"


Il tipo barbuto non era troppo contento di essere stato sgridato, ma quando si girò, vide il suo capitano.


Il tizio si zittì immediatamente: "Capitano, sto solo dicendo la verità... dove starei inventando..."


"Bene. Allora sta zitto."


Anche se Picco aveva guadagnato un enorme merito, non poteva essere contento di questa assemblea. Sapeva di non poter nascondere il suo rapporto, altrimenti sarebbe stata una grave colpa. Ma era preoccupato... una volta che avesse dato il suo rapporto, i suoi superiori avrebbero confiscato gli strani simboli del fuoco del caos?


Prima aveva saputo attraverso altri canali che solo i simboli della sua unità avevano quegli effetti speciali; quelli degli altri erano normali e potevano essere usati solo una volta.
                                


                                



