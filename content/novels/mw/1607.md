---
weight: 16070
title: Capitolo 1607 - "Lin"
pubDate: 2025-12-15T08:37:10.409Z
tags:
    - mw
---


<em>Capitolo sponsorizzato, ringraziamo Roberto!
6 capitoli in coda (2 Roberto + 4 Fabio), 0/5
-Schadenfreude</em>


In quel momento, un grosso uomo di mezz'età si fece avanti. Questa persona aveva le sopracciglia folte, gli occhi simili a quelli di una tigre e un'aura intimidatoria. Era un discepolo di un Empireo del palazzo celeste, un Grande Re del Mondo: Cang Shui.


Queste dieci squadre erano sotto la sua giurisdizione ed era anche la persona che stava presiedendo questa assemblea.


Fece un po' di osservazioni iniziali per poi guardare Picco. Andò dritto al punto: "Picco, nel tuo rapporto hai detto che la tua squadra ha ottenuto un grande successo. Siete caduti nell'imboscata di 21 nemici che avevano anche due capitani, ma hai detto che invece di rimanere uccisi avete massacrato tredici persone e costretto gli altri otto a fuggire. L'unico prezzo che avete pagato è stato un po' di ferite?"


Nonostante Cang Shui sembrava avere un'espressione contenta, fissava la squadra di picco come un falco.


Dopo essere stato lodato da Cang Shui durante l'assemblea, Picco e la sua unità provarono orgoglio. In effetti avevano ottenuto una grande vittoria e avevano combattuto con vigore!


Tuttavia Picco era ancora pieno di dubbi. La sua unità aveva ricevuto venti simboli del fuoco del caos; si sarebbero ripresi gli altri dieci? Strinse i denti: "Sì!"


"Mm, bene, avete guadagnato dei meriti, grandi meriti. Potrete ricevere ricompense secondo il regolamento!" Disse Cang Shui. I praticanti di arti marziali della squadra di Picco diventarono sempre più entusiasti.


Ma in quel momento Cang Shui cambiò argomento. "Allora... vorrei sapere, come avete prevalso?"


Picco sussultò. Finalmente l'avevano menzionato!


Come previsto, il quartier generale non sapeva degli effetti speciali dei simboli del fuoco del caos che aveva procurato.


Picco fece un respiro profondo e tirò fuori il rapporto che aveva preparato in anticipo.


Si fece avanti e inchinò dicendo: "Lord Cang Shui, ho già preparato il rapporto. Questo rapporto potrebbe avere un'influenza considerevole sulla guerra. Ma prima che lo guardi, avrei una richiesta da fare Lord Cang Shui."


"Oh? Una richiesta?"


"Sì!" Picco mostrò un'espressione seria: "Chiedo che in nessun caso Lord Cang Shui si riprenda l'equipaggiamento militare!"


"Perché lo riprenderei?" Cang Shui alzò le sopracciglia. Iniziò a pensare che il rapporto di Picco riguardasse l'equipaggiamento.


Esitò per un momento per poi dire: "Finché è un equipaggiamento militare, naturalmente non lo farò ritirare."


"La ringrazio Lord Cang Shui." Disse Picco, entusiasta. Cang Shui non si sarebbe rimangiato questa promessa che aveva fatto sotto gli occhi di così tante persone.


Picco passò subito il rapporto e iniziò a parlare. Poteva rinunciare alle ricompense di questo merito, ma doveva tenere quei venti simboli del fuoco del caos. Era una questione da cui dipendeva la sua vita e quelle dei suoi fratelli!


Mentre ascoltava, Cang Shui prima mostrò un'espressione calma, poi sussultò e poi rivelò incredulità. Alla fine si alzò, incapace di contenere la sua sorpresa!


Il suo sguardo era pieno di entusiasmo. Guardò Picco con scetticismo: "Simboli del fuoco del caos che possono essere usati diverse volte? Stai dicendo la verità?"


La voce di Cang Shui era piena di energia e si diffuse in tutta l'assemblea. Per un po' la gente si ammutolì.


Tutti potevano sentire chiaramente le parole di Cang Shui.


Simboli del fuoco del caos che potevano essere usati più di una volta? Esisteva un tipo di simbolo simile al mondo?


I simboli runici erano potenti, ma il loro costo di creazione era astronomico. Potevano essere utilizzati solo una volta. Un praticante di arti marziali normalmente teneva due o tre simboli per proteggersi e li avrebbe usati solo durante momenti critici. Venivano trattati come dei tesori.


Se un simbolo del Fuoco del Caos poteva essere usato un numero illimitato di volte, che effetti avrebbe avuto? Un'unità dotata di questi tesori non sarebbe riuscita a scatenare una raffica di proiettili esplosivi? Nessun nemico sarebbe riuscito a resistere!


Sembrava irrealistico, ma la squadra di Picco aveva sconfitto un nemico il doppio più numeroso di loro e non aveva avuto nessuna perdita. Questa era la prova migliore!


Quando i membri delle altre unità se ne resero conto, i loro sguardi iniziarono ad accendersi!


Desideravano anche loro uno strumento divino del genere!


.....


Tarda notte, gilda dei maestri di rune.


Di notte, il reparto delle missioni era estremamente desolato, ma non importava quanta gente ci fosse, Suya non avrebbe lasciato la sua posizione.


Suya sarebbe rimasta sempre qui, occasionalmente mangiando, meditando o coltivando.


Solo per questo si vedeva quanto era devota al suo lavoro.


Naturalmente il motivo di questo era l'enorme pressione che incombeva su di lei.


In quel momento, Suya indossava un'ampia camicia da notte rosa. Era seduta dietro il bancone a fare l'inventario dei simboli che aveva.


In realtà l'aveva fatto fin troppe volte, quindi era impossibile che avesse commesso un errore. Ma lo stava facendo comunque per abitudine.


Il motivo per cui aveva sviluppato questa abitudine era per l'inquietudine.


Era passato un quarto del tempo che il palazzo celeste le aveva dato per completare la sua missione.


Tuttavia aveva ricevuto solo 9000 simboli di quarto livello e 1500 di quinto.


Ma la missione che il quartier generale le aveva dato era di radunare 80.000 simboli di quarto livello e 10.000 di quinto!


Il divario era fin troppo grande.


I maestri di rune non accettavano missioni con troppo entusiasmo.


Queste persone erano estremamente arroganti e dovevano anche coltivare, studiare e fare ricerca.


Il costo dei materiali in aumento aveva aumentato la difficoltà di completamento della missione. Dopotutto, se un maestro di rune non fosse riuscito a disegnare un simbolo, avrebbe dovuto pagare per i materiali.


Di questo passo Suya non avrebbe radunato nemmeno la metà dei simboli necessari una volta arrivato il termine di scadenza della missione!


Cosa poteva fare?


Il suo vantaggio stava nel suo fascino, ma le persone che si prostravano di fronte al suo vestito rosa erano per lo più giovani maestri di rune non troppo abili. Agli occhi di Suya, erano inferiori perfino a Lin Ming.


Un vero esperto non sarebbe stato necessariamente attratto dal fascino femmineo e dall'astuzia di Suya.


Recentemente, Suya aveva sorriso ogni giorno a quei maestri di alto livello, cercando di suscitare il loro interesse; stava iniziando a sentirsi un po' esausta.


Giocherellando con il calice di vino nelle sue mani, Suya non era calma come dava a vedere in superficie.


"Signorina, il palazzo celeste ha trasmesso degli ordini."


Xiaoyu si avvicinò e le porse un gettone dorato con entrambe le mani.


"Un altro comando della Stella Estrema!" Suya sussultò. Ogni volta che vedeva un ordine, avrebbe avuto un cattivo presentimento.


Inspirando profondamente, Suya esaminò il contenuto dell'ordine con la sua percezione. Per un po' rimase scioccata.


"Un simbolo runico che può essere usato innumerevoli volte? C'era un simbolo così strano tra quelli che ho mandato?"


Anche Suya aveva una certa esperienza nelle arti runiche, altrimenti non sarebbe stata mandata qui nella gilda. Era ben consapevole che fosse impossibile usare più volte un simbolo.


Ma il quartier generale non avrebbe mentito riguardo ad una questione così importante. Forse qualcuno aveva davvero inventato un simbolo runico che poteva essere usato diverse volte!


"Chi è?"


Suya pensò subito ai granmaestri di massimo livello della gilda e perfino al presidente, un maestro di rune di settimo livello!


Ma nessuno di loro sembrava aver accettato una missione delle Terre Sacre della Stella Estrema. Il comando rivelò l'immagine di un simbolo che poteva essere usato diverse volte. Suya notò subito che era un simbolo del fuoco del caos.


Un maestro di rune di sesto livello non avrebbe accettato una missione per creare simboli del fuoco del caos.


"Un simbolo del fuoco del caos..."


Suya aveva una buona memoria e poteva ricordarsi di chi aveva accettato missioni di questo grado.


Ma sapeva che c'erano solo cinque o sei persone che avevano completato i simboli del fuoco del caos. Tra di loro, non c'era nessuno capace di compiere un'impresa così incredibile!


"Non dovrebbe essere lui..."


A Suya venne in mente Lin Ming, ma scosse la testa. Era ridicolo. Quanti anni aveva Lin Ming? Aveva meno di cento anni ed era un maestro di rune di terzo livello.


Ma mentre ci pensava, l'espressione di Suya si irrigidì.


Si coprì istintivamente la bocca.


Nell'immagine del simbolo c'era un carattere inciso nell'angolo in fondo a destra: Lin!


"Lin? Che sia... davvero lui?!"


Suya rimase sbalordita.
                                


                                



