---
title: Capitolo 1609 – Cooperazione
pubDate: 2025-12-15T08:37:10.410Z
tags:
    - mw
---


<em>Capitolo sponsorizzato, ringraziamo Roberto!
4 capitoli in coda (0 Roberto + 4 Fabio), 0/5
-Schadenfreude</em>


Lin Ming non fu sorpreso dall'improvviso cambiamento d'espressione di Suya.


Diede un colpetto di mano e tirò fuori il simbolo del fuoco del nirvana e della tribolazione che aveva posto nel suo anello spaziale.


Lin Ming aveva creato 21 simboli e ne aveva consegnati 20.


"Sta parlando di questo?"


Lin Ming posò il simbolo sulla scrivania. Solo dire di essere il creatore di quelle opere non sarebbe stato sufficiente a conquistare la sua fiducia; mostrare una prova sarebbe stato più persuasivo.


Lo sguardo di Suya si accese. Eccolo!


Questo simbolo sembrava uguale agli altri, ma aveva la proprietà terrificante di poter essere usato più volte. Con una caratteristica del genere, era diventato uno strumento divino per il campo di battaglia!


Se un'unità di 10 persone avesse avuto un simbolo, avrebbe avuto molte più possibilità di battere il nemico!


Dopo un enorme bombardamento iniziale, il nemico sarebbe rimasto in condizioni miserabili. Poi avrebbero accerchiato e attaccato con tecniche marziali e simboli del fuoco; chi sarebbe potuto sopravvivere ad un assalto simile?


Suya prese il simbolo e le sue dita sottili toccarono l'angolo in fondo a destra dove c'era il carattere Lin.


I tratti di questo segno sembravano affilati come spade, sorprendendola.


Era esattamente la stessa firma!


Alzò lo sguardo, fissando Lin Ming. Stava provando una strana sensazione.


Che genere di uomo era questo?


Quando Lin Ming aveva accettato la missione di disegnare i simboli del fuoco del caos, Suya pensava che stesse solo fingendo di poterlo fare per attirare la sua attenzione. Non si sarebbe mai sognata che non solo Lin Ming avrebbe completato la missione, ma che avrebbe anche migliorato il simbolo!


Non era sicura se Lin Ming avesse fatto da solo questa ricerca, ma non doveva essere un genio per sapere che la difficoltà nel crearlo sarebbe stata di gran lunga superiore una volta che il simbolo fosse stato potenziato!


<em>'Probabilmente ha meno di 100 anni...'</em> Suya lo trovò davvero incomprensibile. Lin Ming era troppo anormale. Figuriamoci un membro della giovane generazione, anche maestri runici di livello superiore non sarebbero riusciti a compiere un'impresa simile.


Nella silenziosa stanza di rune, Lin Ming era seduto dietro la scrivania, aveva l'iniziativa.


E Suya non aveva idea di cosa dire di fronte a questo membro della giovane generazione.


<em>'Si aspettava già che sarei venuta qui a cercarlo!'</em> Pensò subito Suya. Quando vide che Lin Ming non aveva nessuna intenzione di parlare, iniziò a capire cosa stava pensando. Voleva che fosse lei a parlare per prima? In questo tipo di trattativa, il primo a parlare avrebbe perso l'iniziativa.


Tuttavia, che vantaggio aveva Suya di fronte ad un talento del genere?


La forza dava sicurezza!


Suya non poteva mantenere più l'orgoglio di prima. Poteva solo mostrare un sorriso di lusinga di fronte a Lin Ming. Disse: "Signor Lin, quel gruppo di simboli runici è stato creato da lei?"


"Sì." Lin Ming non aveva nulla da nascondere, né avrebbe potuto farlo comunque.


Così era vero...


Suya non ne fu sorpresa. Iniziò immediatamente a considerare come offrire delle condizioni per cooperare. Ma quando pensò ai suoi modi alteri l'ultima volta che aveva visto Lin Ming e alla disputa che aveva avuto con Xiao Moxian, Suya provò frustrazione.


Si era condannata da sola, altrimenti perché avrebbe dovuto mostrare così tanta umiltà oggi?


"Anche queste modifiche sono state fatte da lei?" Chiese Suya.


"Sì. Il motivo per cui sono riuscito a farlo è perché l'eredità che studio è speciale."


Eredità?


Suya sussultò. Secondo l'anziano Xue, sembrava che Lin Ming avesse un maestro estremamente potente.


Cos'era questa eredità che poteva causare una trasformazione così anormale?


Perfino un maestro di rune di settimo livello non sarebbe riuscito a farlo.


Suya si agitò sempre di più. Questo Lin Ming era un tesoro straordinario sia per le Terre Sacre della Stella Estrema che per la gilda dei maestri di rune!


Non poté trattenersi dal chiedere: "Il suo onorabile maestro..."


Lin Ming si accigliò, il suo tono diventò molto più freddo mentre diceva: "La signorina Suya dovrebbe sapere che ogni maestro di rune ha una sua eredità e che le tecniche principali potrebbero perfino non essere tramandate all'apprendista. Sta facendo questa domanda perché intende attaccare di nascosto per ottenerle?"


Lin Ming troncò la domanda sul nascere, facendo tentennare Suya. La donna disse: "Mi scuso signor Lin, sono stata scortese. Il motivo per cui sono qui oggi è per rappresentare il quartier generale, che desidera discutere dei termini di una cooperazione con lei..."


Suya prestò attenzione all'espressione di Lin Ming. Era estremamente cauta. Dopotutto, a causa della sua arroganza di prima, sarebbe stato difficile fare un accordo con lui velocemente.


Vedendo che Lin Ming non aveva intenzione di rispondere, Suya continuò: "Signor Lin, potrei chiederle quante volte possono essere usati i simboli del fuoco del caos?"


In realtà quando Suya aveva ricevuto l'ordine, il Palazzo Celeste aveva già fatto alcuni esperimenti. Suya doveva solo ottenere una conferma per capire se tutti i simboli avevano lo stesso livello.


"Probabilmente possono essere usati diverse centinaia di volte. Dopo essere stati utilizzati troppe volte la struttura runica collasserà lentamente e si romperà."


"E in una sola battaglia, questo tipo di simbolo può essere attivato un massimo di quattro volte. Inoltre le ultime tre volte c'è bisogno di una certa quantità di energia per funzionare. Dopo averlo attivato quattro volte, l'energia nel simbolo sarà esaurita e non potrà più essere stimolata. Il simbolo deve ricaricarsi per un certo periodo di tempo prima di essere riutilizzato."


Quando aveva creato il simbolo del fuoco del nirvana e della tribolazione, visto che aveva usato delle fiamme di livello altissimo, insieme alle modifiche del Dao Celeste Asura, il simbolo era diventato estremamente potente, al punto da poter uccidere un Sacro Lord al picco del suo livello.


Ma allo stesso tempo il simbolo aveva dei requisiti molto alti per funzionare. Secondo le stime di Lin Ming, bisognava essere al picco del Sacro Lord per mostrare tutta la sua potenza.


Così Lin Ming aveva fatto un'altra modifica. Usando la sua comprensione del Dao Celeste Asura, aveva fatto sì che il simbolo rilasciasse la sua energia a raffiche, estendendo la sua durata e riducendo i requisiti per funzionare.


I dati di Lin Ming erano simili a quelli ottenuto dal palazzo celeste tramite degli esperimenti.


A questa sorta di simbolo del fuoco del caos era stato assegnato un prezzo di 400.000 punti. Era anche il prezzo ideale desiderato dal palazzo celeste della Stella Estrema.


E in effetti, quando il palazzo celeste della Stella Estrema decretava una missione, avrebbe chiesto 20 simboli. In altre parole, le terre sacre avrebbero dovuto pagare Lin Ming con 8 milioni di punti ogni volta.


Suya esitò e disse: "Signor Lin, le terre sacre della Stella Estrema vorrebbero un lotto di questi simboli potenziati. Non importa quanti ce ne sono, li prenderemo tutti e le daremo una ricompensa adatta."


"Oh?" Lin Ming si toccò il mento. Si era già aspettato di ricevere questo tipo di commissione. Al momento le Terre Sacre della Stella Estrema avevano carenza di simboli offensivi e difensivi. Per quanto riguardava le pillole, erano meno sotto pressione.


"Prima di parlare di questa commissione, che ne dice di sistemare il conto di prima?"


Lin Ming sorrise. Le sue parole lasciarono Suya sbalordita.


Il conto precedente...


Giusto, dovevano ancora pagare i venti simboli del fuoco del caos già dati!


Suya aveva cercato di pagarlo con 60.000 punti contributo, ma Lin Ming li aveva rifiutati. Aveva detto che non gli mancavano punti.


Solo ora Suya si era resa conto del perché. Pensava che 60.000 punti fossero troppo pochi e stava aspettando il momento per chiedere una ricompensa maggiore!


Suya si ricordò anche che Lin Ming aveva detto che dopo un mese forse avrebbe ottenuto una quantità di punti considerevole.


Lin Ming aveva già previsto cosa sarebbe successo oggi.


Questo lasciò Suya lievemente frustrata. Aveva la sensazione di essere stata completamente surclassata da un membro della giovane generazione.


"Devo dire signorina Suya..." Xiao Moxian guardò la donna, sorrideva lievemente. "Ricordo che la scorsa volta qualcuno ha detto che nessuno avrebbe avuto intenzione di cercare Lin Ming per dei simboli... vero?"


Un mese fa Lin Ming aveva predetto che diverse persone gli avrebbero chiesto di disegnare dei simboli.


Ma Suya aveva risposto con cortesia: "Non ho idea di chi lotterà per farle creare dei simboli in futuro, ma non ho nessuna intenzione di farlo..."


Suya si esasperò sentendola.


"Signorina Xian'er, mi devo davvero scusare per l'ultima volta..."


Non poteva che abbassare la testa in una situazione del genere. "Ma oggi credo di aver mostrato abbastanza sincerità. Signor Lin, cosa ne pensa di... 250.000 punti contributo?"


Suya guardò Lin Ming con fare implorante. I suoi occhi sembravano degli specchi d'acqua d'autunno, capaci di emozionare.


Aveva offerto un prezzo iniziale di 150.000 punti in meno rispetto al limite del quartier generale. Lo stava facendo per tenersi dello spazio per trattare.


Prima che Lin Ming potesse ribattere, Xiao Moxian disse: "250.000 punti? Che bel piano. I simboli runici di Lin Ming possono essere usati 200-300 volte. Secondo il suo prezzo iniziale, ognuno di essi dovrebbe valere 3000. Allora, moltiplicandoli 250, dovrebbero valere 750.000 ciascuno!"


"Tuttavia i simboli del fuoco del caos migliorati di Lin Ming sono ancora più forti di quelli normali. Forse non vogliamo nemmeno questa misera quantità di soldi!"


Disse con inflessibilità Xiao Moxian.


Suya si irrigidì: "750.000..."


Secondo un prezzo del genere, se Lin Ming avesse consegnato 1000 simboli runici, allora avrebbero dovuto pagare 750.000.000 punti contributo. Di questo passo il palazzo celeste non sarebbe riuscito a permetterseli. Dopotutto aveva già consumato un'enorme quantità di risorse in questa guerra.


Nonostante i simboli del fuoco del caos di Lin Ming potessero essere usati 200-300 volte e fossero anche più potenti delle versioni ordinarie, il palazzo celeste della Stella Estrema sperava ancora di poterli comprare ad un prezzo inferiore comprandone una partita. Dopotutto, nonostante fossero simboli potenziati, il costo di creazione non era necessariamente più alto.


"Signor Lin..." Suya sapeva che litigare con Xiao Moxian sarebbe stato inutile. Mostrò uno sguardo implorante: "Il costo dei materiali sarà sostenuto dalle nostre Terre Sacre della Stella Estrema..."


L'espressione di Lin Ming era indifferente. Il prezzo iniziale di Suya non lo aveva impressionato affatto.


250.000 per ciascun simbolo, questo significava che avrebbe dovuto disegnarne 12.000 per ottenere 3 milioni di punti. Quanto ci avrebbe messo? Probabilmente due o tre anni.


Lin Ming disse: "Signorina Suya, sembra che lei abbia commesso un errore. Non devo vendere i miei simboli solo a voi. Crede che a parte le vostre terre sacre nessun altro sia disposto a pagare un prezzo superiore?"
                                


                                



