---
weight: 1611
title: Capitolo 1611 – Prova
pubDate: 2025-12-15T08:37:10.411Z
tags:
    - mw
---


<em>Capitolo sponsorizzato, ringraziamo Fabio!
2 capitoli in coda, 0/5
-Schadenfreude</em>


"Sei riuscito davvero a fare venire il granmaestro Yi Liu per aiutarci?" Disse un Re del Mondo accanto al saggio Ming Yang. Quest'uomo si chiamava Su Yun, era un diretto discepolo di uno dei due Empirei del Palazzo Celeste.


"Chiedere a Yi Liu di aiutarci sicuramente sarà stato costoso..." Aggiunse qualcuno dopo Su Yun.


Il saggio Ming Yang disse: "Il granmaestro Yi Liu nutrirà sicuramente un grande interesse nei confronti di questo tipo di simbolo runico. E dopo che ne svelerà i segreti, dovremo pagare un caro prezzo. Tuttavia ne vale la pena per ottenere le tecniche di un simbolo del genere..."


Mentre il saggio Ming Yang parlava, iniziò a riecheggiare una melodia immortale. Una magnifica carrozza divina ricoperta d'oro e di giada sfrecciò all'orizzonte, lasciando una scia color arcobaleno dietro di sé.


Questa vettura era ampia centinaia di piedi ed era molto più grande di un ordinario padiglione. Era trainata da 18 maestose antiche bestie, volava lentamente in avanti. Di fronte c'era una squadra di guerrieri dall'armatura dorata, ognuno di essi brandiva artefatti spirituali. E dietro la vettura c'erano domestiche incantevoli dal talento e dalla coltivazione elevati, tutte quante stavano tenendo vari strumenti musicali. Mentre avanzavano, risuonava musica. Davanti alla processione c'era una nave spirituale piena di splendide serve che seminavano petali di fiori che sochilometrivano a cascate di colori che scomparivano nelle profondità di un precipizio!


E questi petali di fiori non erano ordinari, provenivano da costosissime piante spirituali. Solo disperderli rappresentava un'enorme ricchezza!


Da questo si poteva capire quanto era opulento il padrone della carrozza divina!


La vettura si fermò di fronte al palazzo celeste della Stella Estrema. Quattro bellissime domestiche si fecero avanti e ne scostarono le tende. Poi un vecchio dall'abito giallo e opulente uscì dalla carrozza.


Questo vecchio aveva dei lineamenti sgradevoli, ma il suo sguardo era tagliente come un rasoio. Teneva due giovani concubine al petto. Senza dubbio questo era il granmaestro Yi Liu!


"Questo tipo di parata..." Su Yun rimase sbigottito. Solo i petali di fiori costavano innumerevoli rune di energia origine. Questo livello di ricchezza non era troppo diverso da quello di un Empireo in viaggio.


"Granmaestro Yi Liu!" Il saggio Ming Yang avanzò frettolosamente per porgergli i suoi saluti.


Ma Yi Liu si limitò ad annuire lievemente e lasciò le concubine. Disse piano: "Il mio tempo è prezioso. Non c'è bisogno di convenevoli."


"Bene!" Disse il saggio Ming Yang, conducendo Yi Liu nella migliore stanza runica dell'intero palazzo celeste della Stella Estrema.


Le guardie, le domestiche e le concubine del granmaestro furono accolti con cortesia e venne chiesto loro di aspettare fuori dal palazzo.


La camera runica era ampia diverse chilometri. Questa enorme piazza era molto grande perché c'era ogni sorta di formazione estremamente costosa al suo interno, insieme ad una scrivania runica di massima qualità che pareva un altare.


Sopra di essa brillavano le rune di diverse formazioni.


Yi Liu rimase abbastanza soddisfatto dalla struttura.


"Chi ha creato quel simbolo runico?" Chiese Yi Liu, andando dritto al punto.


Il saggio Ming Yang esitò per un momento: "Un maestro di rune di terzo livello."


Vedendo che il granmaestro stava per arrabbiarsi, il saggio Ming Yang spiegò velocemente: "Il livello delle sue arti runiche probabilmente è superiore al terzo livello e la struttura del simbolo potrebbe non essere stata inventata da lui."


Yi Liu tossì con freddezza. Se questa era davvero l'opera di un mero maestro di terzo livello, allora chiedergli di analizzarla era semplicemente un insulto.


Disse gelidamente: "Spero che sia un simbolo prezioso. Ho viaggiato per diverse centinaia di milioni di chilometri per arrivare qui e farete meglio a non deludermi. Dov'è il simbolo?"


Il saggio Ming Yang tirò subito fuori il simbolo del fuoco del nirvana e della tribolazione che aveva creato Lin Ming. Dal suo aspetto, non sembrava affatto diverso da un ordinario simbolo del fuoco e del caos.


Vedendolo, Yi Liu non sembrò minimamente interessato. Ma quando ne sondò la struttura, i il suo sguardo iniziò a brillare.


"Eh, è piuttosto interessante!"


Yi Liu si animò. Il saggio Ming Yang ne fu entusiasta. Se l'impresa poteva destare l'attenzione del granmaestro, allora il maestro di rune probabilmente non l'avrebbe trattata come una missione, ma come un suo interesse. Si sarebbe sforzato a pieno per decifrarlo.


"Ci sono le formazioni che desidero?"


"Sì!" Il saggio Ming Yang ordinò immediatamente a delle persone di attivare le formazioni nella stanza. Queste formazioni erano state disposte in anticipo ed avevano tutte la funzione di supportare le arti runiche. Il costo di costruzione di ognuna di esse era astronomico. Se uno avesse convertito il loro prezzo in punti contributo della gilda, allora ogni formazione valeva almeno 10 milioni di punti.


Nonostante il palazzo celeste della Stella Estrema era considerevolmente ricco, aveva disposto solo queste formazioni in una sola stanza.


Il saggio Ming Yang disse con imbarazzo: "Abbiamo solo formazioni convenzionali; non abbiamo delle costruzioni specializzate nel decifrare le rune. Devo chiederle il suo aiuto per sistemarle."


Yi Liu rise e disse con orgoglio: "È naturale. Sono una specialità della mia carriera; naturalmente non le conoscete."


Questi maestri di rune divine criminali si guadagnavano da vivere plagiando e rubando i frutti del lavoro degli altri, ma avrebbero tenuto segrete le loro tecniche e le loro eredità, senza mai rivelarle agli altri.


Se qualcuno avesse voluto rubarle, avrebbe dovuto attaccarli direttamente.


Il granmaestro Yi Liu tirò fuori una decina di dischi di formazione dal suo anello spaziale e li pose sull'enorme tavolo runico.


 Yi Liu fu estremamente cauto. Ogni disco era stato creato con materiali che sarebbero potuti valere decine di milioni di punti. Inoltre era stata necessaria una varietà di tecniche segrete per crearli. Potevano essere definiti i tesori più speciali di Yi Liu.


Dopo che il granmaestro dispose i dischi, il saggio Ming Yang e gli altri si ritirarono e usarono sfere di cristallo per osservare cosa stava accadendo. Non volevano disturbare Yi Liu.


"È così professionale." Lodò qualcuno da dietro il saggio Ming Yang.


"Giusto, è una professionalità completamente diversa. Solo quei dischi che ha tirato fuori sono più costosi dell'intera stanza di rune di settimo livello che abbiamo preparato!"


"Il lord emissario degli affari interni è stato proprio abile. Finché riusciremo ad avere successo, allora risparmieremmo un'enorme spesa per il palazzo celeste e otterremmo anche una tecnologia runica di massimo livello. Con quest'arma sbalorditiva nelle nostre mani, nessuno oserebbe attaccare il nostro palazzo celeste!"


Il saggio Ming Yang sorrise lievemente e disse: "Chi è d'altronde? Il granmaestro Yi Liu è un maestro di rune di massimo livello. Con lui ad aiutarci, il nostro successo è quasi assicurato. Dovremo solo aspettare le buone notizie. Immagino che dovrebbe riuscirci in dieci giorni circa."


.....


Mentre il palazzo celeste stava cercando di copiare il simbolo runico di Lin Ming, si stava diffondendo in giro la notizia di come Lin Ming aveva creato delle rune potenziate. Inoltre la gente aveva saputo che in realtà si chiamavano simbolo del fuoco del nirvana e della tribolazione.


Tuttavia, erano solo delle voci che si erano diffuse dal fronte e non c'era modo di garantirne la veridicità. Per quanto riguardava persone ben informate come Suya, naturalmente non ne avrebbe parlato in giro.


I membri della gilda erano tutti molto abili nelle arti runiche. Sapevano tutti quanto era difficile creare un simbolo che poteva essere usato diverse volte.


La loro conoscenza e la loro esperienza li fece dubitare di un evento così incredibile.


Tutti questi sospetti avevano causato l'esperimento di oggi. Un gruppo di maestri di rune stava aspettando di vedere la forza distruttiva del simbolo in una stanza di prova della gilda. Erano circondati da una formazione magica illusoria e volevano capire se le dicerie erano vere.


C'era anche Lin Ming. Teneva un simbolo del fuoco del nirvana e della tribolazione in mano, lo stesso che aveva creato un mese fa.


"Lin Ming, moccioso, hai sempre qualche trucco da sfoderare."


Il vecchio Xue era arrivato insieme al suo buon amico Su. Anche loro avevano sentito parlare delle voci e, nonostante pensassero che fosse sconvolgente, dato che riguardava Lin Ming ci stavano già iniziando a credere.


Il vecchio Su si toccò il mento. Non poté trattenersi dal chiedere: "Ho sentito che il tuo simbolo del fuoco del nirvana e della tribolazione può essere usato diverse volte? Quante?"


Il vecchio Su era interessato sopratutto al numero di volte che poteva essere usato.


Lin Ming sorrise lievemente: "Lo scoprirà dopo la prova..."


Lin Ming non sprecò tempo a chiacchierare. Dopo che diverse decine di persone si erano radunate nella stanza, andò al centro della formazione e la attivò.


In quel momento Lin Ming vide Suya.


Oggi la donna era vestita in modo molto più modesto. Indossava una pelliccia a prova di vento dal colletto alto. Anche così, il suo fisico mozza fiato stava lottando per sfuggire dai confini del suo abito.


Suya sorrise lievemente quando notò che Lin Ming la stava guardando. Sapeva che il giovane aveva intenzione di aumentare la reputazione del suo simbolo per poi venderlo a caro prezzo.


La formazione di prova di oggi gli avrebbe permesso di fare aumentare di gran lunga il costo del suo simbolo.
                                


                                



