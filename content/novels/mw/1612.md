---
weight: 16120
title: Capitolo 1612 – Copia
pubDate: 2025-12-15T08:37:10.411Z
tags:
    - mw
---


<em>Capitolo sponsorizzato, ringraziamo Fabio!
1 capitoli in coda, 0/5
-Schadenfreude</em>


Dopo che la formazione di prova si attivò, una simulazione di decine di antiche bestie feroci apparì grazie al potere illusorio. Queste creature feroci circondarono Lin Ming, la loro forza andava dal Divine Transformation realm allo stadio di Re del Mondo!


Questi erano solo dei bersagli viventi. Nonostante avessero capacità difensive simili a vere bestie feroci, non erano aggressive.


Lin Ming attivò con calma il simbolo del fuoco del nirvana e della tribolazione.


Per un po', motivi del Dao Celeste Asura si intrecciarono nell'aria. Le fiamme iniziarono a scatenarsi dopo una terrificante esplosione.


Decine di antiche bestie feroci furono inghiottite dal fuoco. Oltre il 90% delle creature fu ridotta in cenere e solo diverse di loro sopravvissero al massacro.


Tra di esse, alcune tra loro erano carbonizzate, ma molte che equivalevano ad un umano negli stadi avanzati o al picco del Saggio Lord, e perfino uno al Re del Mondo, erano illesi.


In particolare, il drago delle foreste corazzato al livello di un Re del Mondo volava ancora con orgoglio nel cielo, le sue scaglie non erano danneggiate affatto.


Vedendo questo potere distruttivo, il vecchio Xue non dovette nemmeno controllare i dati; valutò subito la forza del simbolo del fuoco del nirvana e della tribolazione nelle mani di Lin Ming: "Questo è... un potere distruttivo a due stelle al livello di un Saggio Lord. È lievemente migliore di un eccellente simbolo del fuoco del caos, circa una stella superiore."


"È abbastanza buono." Il vecchio Su annuì.


Prima che tutti gli altri potessero dare il loro giudizio, numerosi motivi del dao si condensarono rapidamente, manifestando un nuovo simbolo!


Lin Ming non si fermò; le fiamme brillanti eruttarono un'altra volta.


Risuonò un'altra esplosione!


Accanto a Lin Ming scoppiò una terrificante detonazione!


Lin Ming aveva attivato il simbolo una seconda volta!


Tutte le antiche bestie feroci rimaste furono risucchiate dalle fiamme. Ululati tristi riempirono l'aria.


Le creature al picco e negli stadi avanzati del Saggio Lord furono carbonizzati.


"La seconda volta è iniziata così velocemente!"


Nonostante la gente avesse già sentito parlare del simbolo del fuoco del nirvana e della tribolazione, non si sarebbe mai immaginata che potesse essere utilizzato così rapidamente.


Ma questo era solo l'inizio. Il simbolo nelle mani di Lin Ming esplose per una terza volta!


In quanto creatore di questa runa, Lin Ming era la persona che aveva più familiarità con la sua struttura. Insieme alla sua comprensione del Dao Celeste Asura e i suoi risultati nel Concetto di settimo livello delle Leggi del Fuoco, usare questo simbolo era facile come bere un bicchier d'acqua per lui!


Normalmente un coltivatore poteva utilizzare il simbolo del fuoco del nirvana e della tribolazione quattro volte prima di esaurirne l'energia. Poi il simbolo avrebbe avuto bisogno di tempo per tornare a funzionare.


Ma Lin Ming non aveva bisogno di farlo.


Mentre lo usava, continuò a riempirlo di energia!


Le fiamme usate per creare il simbolo appartenevano a lui e a Xiao Moxian.


Al momento possedeva questi due tipi di fuoco.


Così, nelle sue mani, il potere mostrato dal simbolo era ben diverso rispetto a quando veniva utilizzato da qualcun altro.


<em>Bang! Bang! Bang!</em>


Nella formazione ogni due respiri di tempo scoppiò una terrificante esplosione!


Lo spaventoso mare di fiamme serpeggiò per l'intera formazione. Se non fosse stato per la protezione della barriera, l'intera stanza sarebbe stata rovinata dalle esplosioni!


Lin Ming attivò più e più volte il simbolo del fuoco del nirvana e della tribolazione.


Nonostante questo simbolo stesse assorbendo costantemente la sua energia, la forza di Lin Ming non era paragonabile ad un attacco a due stelle al livello di un Saggio Lord. Per lui continuare questa raffica di colpi non era affatto difficile.


Era come un praticante di arti marziali ben allenato che faceva centinaia di flessioni senza esaurire le forze.


Sotto la salva di esplosioni, a parte la bestia antica al livello di un Re del Mondo, ogni singola altra creatura era stata divorata dalle fiamme e distrutta.


La scena lasciò senza parole tutti gli altri maestri di rune. In particolare Suya aveva strabuzzato gli occhi ed era senza fiato.


Aveva letto i rapporti che il palazzo celeste le aveva mandato riguardo al simbolo del fuoco del nirvana e della tribolazione. Era vero che poteva essere usato diverse volte, ma ogni quattro utilizzi avrebbe avuto bisogno di essere ricaricato. Era impossibile attivarlo come stava facendo Lin Ming oggi, colpendo continuamente senza pause!


Forse ci stava riuscendo non solo perché era il creatore del simbolo, ma anche per via della sua forza terrificante!


Finalmente si era resa conto che questo giovane superava di gran lunga la sua immaginazione, sia in termini di arti runiche che di forza. Non poteva comprendere i suoi limiti, le sue abilità erano ben nascoste!


"Anziano Xue... Lin Ming... ha davvero meno di 100 anni?"


Suya gettò un'occhiata verso il vecchio Xue. Era stato lui ad informarla su Lin Ming.


"La sua età scheletrica indicava così. Credo che un membro della vecchia generazione non sarebbe così annoiato da fingere di essere più giovane."


Il vecchio Xue si leccò le labbra. Negli anni aveva visto molte dimostrazioni di talento da parte di Lin Ming. Ormai era difficile per lui rimanerne sorpreso.


Suya sussultò, senza parole.


All'improvviso si rese conto di quanto fosse stata ridicola a considerare Lin Ming un mero ragazzino.


Le esplosioni nella formazioni erano come violente tempeste, continuavano senza dare segno di spegnersi.


Tutti stavano facendo la conta durante questo intenso bombardamento. Ora, dopo un bastoncino di incenso di tempo, c'erano state più di cento esplosioni!


Anche l'ultima bestia al livello di Re del Mondo era stata massacrata dalla raffica di attacchi!


Ululava più e più volte. Le sue scaglie furono divorate dalle fiamme distruttive e gran parte della sua carne era annerita!


<em>'Che.... che Lin Ming possa bruciare a morte l'antica bestia feroce al livello di un Re del Mondo?'</em>


Pensarono molti dei presenti. Un umano non poteva reggere il confronto con le abilità difensive di un'antica bestia feroce. Anche i fisici dei saggi, in termini difensivi, erano lievemente inferiori a quelle delle creature.


E ora, in questa situazione, sembrava che Lin Ming sarebbe stato davvero capace di annientare questa bestia feroce!


Ormai c'erano state più di 200 esplosioni!


Questo drago delle foreste corazzato era stato già ridotto in condizioni miserabili. Mostrava un grande numero di ossa rosse e in parte carbonizzate.


Alla fine, con un gemito miserabile, cadde a terra, circondata dalle fiamme!


Con un lieve scricchiolio, il drago delle foreste corazzato si ridusse in innumerevoli puntini luminosi e svanì.


Così, tutte le creature feroci nella formazione furono distrutte dal simbolo del fuoco del nirvana e della tribolazione di Lin Ming!


"Terrificante, è stata uccisa anche la bestia feroce al livello di un Re del Mondo! Questo è solo un simbolo di quarto livello!"


Nonostante Lin Ming avesse contato su diversi attacchi per riuscirci, usare un simbolo di quarto livello per uccidere un Re del Mondo era davvero troppo sbalorditivo. Normalmente solo un simbolo di sesto livello avrebbe potuto farlo.


Nella formazione, anche se tutte le bestie feroci erano scomparse, il simbolo del fuoco del nirvana e della tribolazione nelle mani di Lin Ming continuò ad esplodere altre 150 volte. Solo allora il mare di fuoco iniziò a spegnersi per poi svanire.


Così la prova era finita.


Dopo che il fuoco nella formazione si dissipò, alcuni esclamarono: "412 volte!"


Come sembrava la dimostrazione del potere di un simbolo runico? Era praticamente un fuoco artificiale!


Molti maestri di rune divine si scambiarono delle occhiate e deglutirono. Avevano sentito di come il simbolo di Lin Ming poteva essere usato diverse volte, ma non si sarebbero mai immaginati che sarebbe funzionato più di 400 volte.


Il prezzo di un simbolo del fuoco del caos era al picco del quarto livello. Se il simbolo del fuoco del nirvana e della tribolazione poteva equivalere a circa 400 simboli del fuoco del caos, allora era ricco!


Molti presto se ne resero conto e Suya non faceva eccezione. Sospirò. Quando il palazzo celeste aveva fatto le sue prove, era riuscito ad utilizzarlo solo 200-300 volte. Il motivo per cui Lin Ming poteva farlo funzionare più di 400 volte era perché capiva la struttura del simbolo.


<em>'Mi chiedo come stia andando il piano del quartier generale di copiarlo.'</em> Pensò Suya mentre guardava Lin Ming scendere dalla formazione di prova, il suo viso non era minimamente arrossito. Stava sentendo un presagio inspiegabile. Temeva che questo simbolo non fosse semplice come sembrava. Se Lin Ming aveva osato mostrarlo in questo modo, sarebbe stato davvero così facile copiarlo?


<em>'Questo Lin Ming... non ho proprio idea di che segreti stia celando!'</em>


Suya era proprio impressionata da lui. E in quel momento Lin Ming rivelò un sorriso tutto denti mentre chiedeva: "C'è qualcuno che vorrebbe comprare questo simbolo? Accetto solo punti contributo. Potete acquistarne singolarmente o in gruppo; vince chi offrirà di più!"


Con queste parole, il pubblico di maestri di rune divine rimase sbalordito...


.....


In quel momento, a cento milioni di chilometri di distanza, nella stanza runica di settimo livello nel palazzo celeste...


Il granmaestro Yi Liu si era impegnato duramente ad esaminare questo simbolo negli ultimi due giorni.


Durante questo periodo di tempo, non si era riposato minimamente. Era rimasto seduto immobile di fronte alla scrivania, usando ogni sorta di metodo per analizzare il simbolo!


All'inizio aveva sottovalutato il simbolo, ma ora il suo interesse era stato stuzzicato dalla struttura unica del simbolo e ora, dopo due giorni di lotta, il granmaestro Yi Liu era diventato sempre più serio.


Poteva sentire chiaramente che questo simbolo era insolitamente problematico.


Tuttavia, più era difficile da decifrare un simbolo e più il suo spirito combattivo ne sarebbe stato stimolato. Era sicuro di essere il miglior decifratore di rune. Al mondo, a parte i simboli di settimo livello che erano un problema visti i limiti della sua coltivazione, non c'era nulla che non potesse svelare. Poteva scoprire i segreti di qualunque simbolo di quarto, quinto o sesto livello.


Pensava questo.


Era una persona considerevolmente orgogliosa.


E ora era stato già sconfitto molte volte da questo simbolo di quarto grado. In quel momento due tavolette di giada erano posate di fronte a lui.


C'era ogni sorta di calcolo e deduzione registrati in queste due tavolette. Yi Liu usava la sua eredità speciale per analizzare la struttura del simbolo. Ogni volta che lo faceva avrebbe dovuto fare un'enorme quantità di calcoli.


Tuttavia, i risultati ottenuti da queste deduzioni lo stavano insospettendo. Non sapeva se le sue ipotesi fossero giuste e poteva solo fare un tentativo seguendo queste intuizioni.
                                


                                



