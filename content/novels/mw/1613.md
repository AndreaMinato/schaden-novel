---
weight: 1613
title: Capitolo 1613 – Distruzione della Formazione
pubDate: 2025-12-15T08:37:10.411Z
tags:
    - mw
---


<em>Capitolo sponsorizzato, ringraziamo Fabio!
0 capitoli in coda, 0/5
-Schadenfreude</em>


Questo simbolo del fuoco del caos era qualcosa che Yi Liu non aveva mai visto prima. Aveva vissuto per diverse centinaia di migliaia di secoli, e nel corso di questo lungo periodo di tempo era entrato in contatto con ogni sorta di simbolo runico. Anche così, non aveva mai cercato di decifrare motivi di leggi così strani prima d'ora.


Più faceva calcoli, più Yi Liu provava esitazione.


Sospirando profondamente, il granmaestro mise da parte la tavoletta di giada. Doveva confermare alcune cose.


Yi Liu prese un disco da formazione rosso a forma quadrata. Era ampio solo un piede quadrato, ma era il più prezioso che aveva. Se il suo valore fosse stato convertito in punti contributo della gilda, poteva valere circa 60 milioni di punti!


Quando analizzava la struttura di un simbolo, un praticante di arti marziali avrebbe avuto bisogno di forza spirituale oltre che di percezione; doveva contare anche sul potere delle formazioni.


Questo perché la struttura dell'energia di un simbolo era compressa in piccole rune. Bisognava rimuoverle per rivelarne lo schema.


E questo disco di formazione rosso poteva giocare un ruolo del genere. Era in grado di simulare un campo di forza stabile che separava lentamente ogni piccola runa.


Yi Liu fu estremamente paziente. Erano passati oltre 100.000 anni da quando aveva analizzato un simbolo di quarto livello. Nemmeno uno di quinto poteva suscitare il suo interesse ormai.


Ciò che esaminava ora erano simboli di sesto livello e dovevano anche essere le opere di granmaestri.


Dopo aver posato gentilmente un cristallo spirituale di massimo livello sul disco rosso, la formazione in esso iniziò ad attivarsi.


Tra gli spirita, il valore di un cristallo spirituale era simile ad una giada dei nove soli.


Questo cristallo spirituale di massima qualità equivaleva a 10 cristalli ordinari, in altre parole, equivaleva a 10 giade dei nove soli. Era un prezzo considerevole da pagare per attivare il disco della formazione.


Tuttavia, per assicurarne la precisione, Yi Liu usava i materiali migliori. E finché fossero state usate per decifrare il simbolo, sarebbero state le Terre Sacre della Stella Estrema a pagare per le risorse.


Solo un disco non era sufficiente. Yi Liu esitò per un momento e poi ne tirò fuori un altro. Questo disco aveva un valore leggermente inferiore, ma costava comunque circa 30 milioni di punti contributo!


La funzione di questo disco era di simulare ed imitare, ma utilizzandola era necessario un materiale estremamente prezioso chiamato sabbia dell'increspatura. Questo materiale si sarebbe sciolto e il suo liquido sarebbe stato usato dalla formazione per disegnare una copia. E ogni porzione di questo materiale valeva circa 5 milioni di punti contributo.


Ogni volta che Yi Liu faceva una prova, avrebbe avuto bisogno di metà porzione di sabbia dell'increspatura.


Così, con il supporto di ogni sorta di materiale prezioso e costosa formazione, il processo di analisi di Yi Liu iniziò. Mentre fluttuavano nell'aria, i due dischi di formazione rilasciarono luci abbaglianti.


Al di fuori della stanza delle rune, il saggio Ming Yang e gli altri erano completamente assorbiti dal processo. Erano rimasti a guardare negli ultimi due giorni.


Bisognava sapere che tutti i materiali che Yi Liu stava usando sarebbero stati procurati dalle Terre Sacre della Stella Estrema. Naturalmente non avrebbero osato andarsene.


Ora che il saggio Ming Yang vedeva tutte queste risorse consumate lentamente, le sue labbra fremettero e si agitò. Le Terre Sacre della Stella Estrema avevano già investito 70-80 milioni di punti contributo finora e, con il passare del tempo, probabilmente avrebbe superato i 100 milioni e sarebbe cresciuto ancora!


Forse avrebbero dovuto spendere 400-500 milioni di punti prima di avvicinarsi a comprendere il simbolo di Lin Ming.


Il saggio Ming Yang strinse i denti cercando di consolarsi con frasi come:"Devi spendere soldi per fare soldi; senza correre rischi non si può ottenere nulla..." Finché avesse potuto decifrare questo simbolo del fuoco del nirvana e della tribolazione, allora ne sarebbe valsa la pena. Non solo la guerra avrebbe preso una svolta favorevole, ma le Terre Sacre ne avrebbero tratto un profitto immenso in futuro.


Mentre il saggio Ming Yang era perso nei suoi pensieri, sentì la trasmissione del suono del Granmaestro Yi Liu riecheggiare nelle sue orecchie: "Presto, portate un praticante di arti marziali che capisce il concetto del fuoco di settimo livello per farmi da assistente. Più velocemente lo farete e meglio sarà!"


"Fuoco... concetto di settimo livello?" Il saggio Ming Yang ne fu sbalordito. Perché?


"Non ciondolate. Il creatore di questo simbolo runico ha raggiunto il settimo livello delle Leggi del Fuoco e le fiamme che usa sono estremamente strane. Andate dal vostro Palazzo Celeste e portate qualcuno che ha ottenuto grandi risultati nelle Leggi del Fuoco. Immediatamente!"


Yi Liu era un esperto di analisi. Aveva esaminato i motivi dell'energia del fuoco e la tecnica e la perfezione nei motivi del fuoco lo aveva scioccato e impaurito!


<em>'Sono davvero due tipi di fiamme distruttive e ad un livello estremamente alto. Come ha fatto a fonderle perfettamente?'</em>


Mentre Yi Liu era perso nei suoi pensieri, il saggio Ming Yang era pieno di dubbi.


Il creatore di questo simbolo era Lin Ming e Lin Ming aveva capito il settimo livello del Concetto di Fuoco? Com'era possibile? Non aveva nemmeno 100 anni!


Ma alla fine erano solo dubbi. Presto il saggio Ming Yang trovò un coltivatore esperto nelle Leggi del Fuoco. Era un Sommo Maestro, ad un passo dallo stadio di Empireo!


Era una delle dieci figure più potenti nel Palazzo Celeste.




I suoi risultati nelle leggi del fuoco avevano raggiunto il picco del settimo livello e avevano anche sfiorato i misteri dell'ottavo!


Il saggio Ming Yang era sicuro che la sua maestria nel controllare il fuoco era di gran lunga superiore a quella di Lin Ming.


"Bene, non male!"


Yi Liu fu più che soddisfatto del suo assistente. Una persona ad un passo dallo stadio di Empireo non era un individuo ordinario. La sua sola presenza influenzava lievemente le leggi intorno, creando una pressione terrificante.


Con questo tipo di aiuto, Yi Liu ebbe la sensazione che avrebbe avuto più possibilità di avere successo.


"Rilasci con cautela le fiamme e riversi tutta la tua comprensione delle leggi del fuoco nella fiamma."


Ordinò rapidamente Yi Liu. Allo stesso tempo attivò ogni sorta di formazione costosa sul tavolo runico. Stava per tentare di copiare il simbolo del fuoco del nirvana e della tribolazione.


Solo cercando di copiare alcune delle piccole rune avrebbe capito se le sue analisi erano corrette.


Le formazioni di una stanza runica di settimo livello erano straordinarie. Con un solo pensiero, i materiali furono trattati dalle formazioni. Poi, con Yi Liu a spostarli con la sua forza spirituale, cominciarono a condensarsi lentamente in piccole rune.


In quel momento, il granmaestro aveva raccolto entrambi i dischi delle formazioni. Posò il simbolo che Lin Ming aveva creato sopra il disco sulla sua mano sinistra e sulla destra iniziò a formarsi rapidamente una replica.


Yi Liu usò la sua terrificante forza spirituale per completare il processo. Il motivo per cui aveva chiamato un assistente era per controllare le fiamme in modo adeguato. Era tutto perfetto!


"Le mie analisi della struttura sono corrette!"


Disse con la bocca secca Yi Liu. I suoi occhi brillarono. Finché avesse potuto capire la struttura della runa, prima o poi sarebbe riuscito a capire questo simbolo.


E ormai era certo che il valore di questo simbolo era inestimabile.


Se avesse potuto svelarne i princìpi, allora avrebbe potuto applicarli con altri simboli!


Usare un simbolo di quarto livello 200-300 volte non poteva essere considerato troppo sbalorditivo, ma che dire di uno di quinto o anche sesto livello?


Rappresentava una ricchezza inimmaginabile!


Yi Liu pensò un momento a queste distrazioni, poi si concentrò pienamente sul processo di copiatura per non commettere nemmeno un solo errore.


In quel momento però ebbe la sensazione che qualcosa stesse andando storto.


Non era dovuto alle piccole rune del simbolo, ma dal...


Dao Celeste Asura!


"Il Dao Celeste Asura non corrisponde? No, ho già fatto una copia della struttura, è la prova che non ho fatto errori. Come mai non corrisponde? È impossibile!"


Yi Liu alzò le sopracciglia; era incredibile.


Il suo processo di deduzione era perfetto; il fatto che l'avesse copiata fino a questo punto lo dimostrava. Altrimenti sarebbe stato impossibile che la struttura prendesse forma. Tuttavia era apparso un problema mentre la fondeva con il Dao Celeste.


"Non ci credo!"


Il sudore iniziò ad imperlare la fronte di Yi Liu.


Non credeva di essersi sbagliato. Continuò imperterrito. Dopo aver disegnato la piccola struttura di rune, cercò di farci entrare a forza il Dao Celeste Asura.


E in quel momento i due dischi di formazione nelle sue mani iniziarono a tremare violentemente!


Yi Liu sussultò. Prima di poter rispondere, la piccola copia che aveva fatto esplose!


Non era solo un'esplosione di materiali; ci fu anche un contraccolpo del Dao Celeste Asura che Yi Liu stava cercando di controllare!


<em>Crack!</em>


Yi Liu impallidì. Guardò impotente il Dao Celeste Asura impetuoso che spaccava a metà i due dischi inestimabili.


Anche le formazioni sulla scrivania iniziarono a disintegrarsi a causa dell'impatto del Dao Celeste Asura.


<em>Rumble rumble rumble!</em>


Una volta che ci fu la prima esplosione, iniziò ad espandersi una serie di onde d'urto. Sembrava che l'intera scrivania runica fosse stata travolta da una tempesta e ora era nel caos.


Almeno quattro o cinque formazioni erano state distrutte e perfino i quattro dischi che Yi Liu aveva portato erano stati frantumati!


Yi Liu si irrigidì e si incupì sempre di più!


Fissò stordito i dischi nelle sue mani, incapace di accettare cos'era appena accaduto. I suoi dischi più preziosi, gli strumenti del suo mestiere, erano stati distrutti così?!


Durante quell'esplosione di prima, secondo gli standard della gilda dei maestri di rune, aveva perso quasi 100 milioni di punti contributo!


Non solo era una grave perdita per lui, ma anche per le Terre Sacre della Stella Estrema!


Le formazioni sul tavolo runico erano tutte estremamente costose, avevano un valore non di molto inferiore ai dischi di Yi Liu. A causa di questa esplosione, le Terre Sacre della Stella Estrema avrebbero dovuto pagare quasi 100 milioni di punti contributo!


I contributi dovevano essere pagati scambiando materiali, pillole e altri oggetti del genere. Erano estremamente preziosi!


Il Sommo Maestro era accanto al saggio Ming Yang durante l'esplosione, ma poté solo rimanere a guardare impotente mentre accadeva.


Nonostante il potere dell'esplosione non fosse troppo grande, era stata comunque causata dal Dao Celeste Asura. Inoltre, visto che era accaduta nelle formazioni, era impossibile da prevenire. A meno che uno non comprendesse appieno il Dao Celeste Asura, non avrebbe potuto faro, non importava a che livello fosse!


Le porte della stanza di rune si aprirono. Il saggio Ming Yang era entrato precipitosamente, aveva già perso la sua compostezza. Impallidito, guardò il tavolo runico nel caos con fare tremante, incapace di proferire una sola parola.
                                


                                



