---
weight: 1615
title: Capitolo 1615 – Fallimento
pubDate: 2025-12-15T08:37:10.411Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Le notizie della ricompensa offerta dalle Terre Sacre della Stella Estrema presto si diffusero in tutta la gilda. Anche le guardie e gli spazzini ne avevano sentito parlare.


Suya stava camminando nervosamente avanti e indietro nel suo reparto delle missioni, come se qualcosa la stessa preoccupando. Fortunatamente in questi giorni non aveva visto Lin Ming, non avrebbe avuto idea di come affrontarlo.


Queste notizie giunsero anche all'orecchio di Lin Ming, ma non ci badò. Quando aveva disegnato i simboli del fuoco del nirvana e della tribolazione, non aveva lasciato nessuna runa protettiva. Immaginava che questi maestri di rune criminali potessero capire il metodo con cui aveva tracciato il simbolo e che avrebbero anche potuto trovare esperti dell'elemento fuoco per simulare l'effetto delle fiamme della tribolazione e del nirvana.


Tuttavia non sarebbero riusciti a comprendere il Dao Celeste Asura che aveva usato.


Questo era il fondamento dei simboli del fuoco del nirvana e della tribolazione.


Mentre diventava sempre più forte, Lin Ming aveva scoperto le funzioni sconvolgenti del Sutra Asura e questo considerando che aveva ottenuto un solo volume. Se li avesse collezionati tutti chissà che cosa sarebbe successo.


Questo lo riempì anche di aspettativa. Si era chiesto cosa il maestro della Strada Asura doveva aver lasciato nell'ultima prova.


Ci pensò per un attimo e poi non si distrasse più. Dedicò invece tutto il suo tempo e la sua concentrazione nel disegnare i simboli del fuoco del nirvana e della tribolazione.


In questo periodo di tempo ne aveva prodotti solo 30.


Sapeva bene che, più qualcosa era raro, più diveniva prezioso. Se ne avesse disegnati troppo sarebbero diventati meno preziosi.


Al momento stava vendendo simboli del fuoco del nirvana e della tribolazione a 900.000 punti contributo. E quando ne metteva uno in vendita, sarebbe stato subito comprato.


E, fuori, il vero prezzo del suo simbolo era arrivato oltre un milione di punti e la domanda era ancora di gran lunga superiore all'offerta.


Così Lin Ming avrebbe disegnato solo due simboli del fuoco del nirvana e della tribolazione ogni giorno. Facendo questo, avrebbe potuto risparmiare un'enorme quantità di tempo, impiegandolo a fare ricerche su come trasformare un simbolo di quinto livello.


Il tempo passò lentamente. In un batter d'occhio trascorsero tre mesi.


Durante questo periodo di tempo, Lin Ming aveva guadagnato 55 milioni di punti contributo. Ma, per potenziare un simbolo di quinto livello, aveva dovuto consumare un'enorme quantità di materiali. Inoltre, molte di queste risorse erano estremamente preziose e dovevano essere acquistate con dei punti. Solo per questo Lin Ming aveva speso più di 8 milioni di punti contributo.


In quel momento mancavano ancora nove mesi al mercato.


Lin Ming aveva meno di 55 milioni di punti. Con questa piccola quantità di ricchezze, voler vincere qualcosa all'asta alla fiera sarebbe stato assurdo.


Lin Ming doveva trascorrere il resto del tempo che aveva a disposizione a guadagnare più punti possibile. Altrimenti chissà quanto rimpianto avrebbe provato se fosse apparso un raro materiale di cui aveva bisogno, ma che non poteva permettersi.


Sia per disegnare un simbolo che per fare ricerche, doveva usare le leggi del Dao Celeste Asura, così era impossibile portare a termine questi processi in un incantesimo temporale, perché queste stasi deformavano le leggi attorno.


In altre parole, a Lin Ming rimanevano proprio nove mesi.


.....


In quel momento, Suya era seduta dietro il suo bancone solitario nella divisione delle missioni, era di pessimo umore.


Questo perché le notizie dell'offerta delle Terre Sacre della Stella Estrema avevano offerto una ricompensa si era diffusa in giro, mettendola in una posizione imbarazzante.


Anche se questo atto non aveva niente a che fare con la stragrande maggioranza dei maestri di rune divine, questi metodi erano detestati da quasi tutti questi esperti.


La sua associazione a loro aveva reso più desolato del solito il suo reparto missioni.


Fortunatamente l'emissario degli affari interni aveva attirato tutta l'attenzione su di sé, così la missione di Suya non era più così urgente e questo le aveva dato un momento per prendere respiro.


"Ne hai sentito parlare? C'è stata un'altra esplosione nella stanza runica di settimo livello delle Terre Sacre della Stella Estrema. Sembra che siano esplose molte formazioni."


In un angolo della sala delle missioni, molti esperti stavano parlando tra di loro a bassa voce mentre stavano sorseggiando del tè.


Suya era considerevolmente forte e aveva un ottimo udito. Naturalmente li aveva sentiti.


C'era stata un'esplosione nella stanza runica di settimo livello delle Terre Sacre della Stella Estrema?


Suya si inquietò. Abbassò la testa e ascoltò con attenzione. Doveva ancora sentirne parlare perché nessuno l'aveva informata.


"C'è stata un'esplosione? Perché?"


"Eheh, perché c'è stata già un'esplosione molto tempo prima che offrissero un miliardo di punti. Altrimenti perché credi che le Terre Sacre abbiano offerto una ricompensa così enorme? Perché il loro primo tentativo era già fallito e ora hanno avuto di nuovo la peggio!"


"Come lo sai?"


"Beh, ho un amico che è un maestro di rune divine oscuro. Sai, ho provato a consigliargli di seguire la via giusta e smetterla di sprecare tempo ed energia con quella spazzatura, ma non mi ha ascoltato."


"Allora è così!"


Se queste notizie proveniva da un maestro di rune divine oscuro, allora probabilmente era vero.


"Incredibile, semplicemente incredibile... Non posso immaginare come sia stato prodotto quel simbolo. Yi Liu ha guidato una squadra di maestri di rune divine oscuri, eppure non ci è riuscito. È davvero strano!"


Quando i membri della gilda avevano sentito di come le Terre Sacre della Stella Estrema avevano offerto un miliardo di punti per decifrare il simbolo del fuoco del nirvana e della tribolazione, avevano provato un po' di dispiacere per Lin Ming. Pensavano che l'opera per cui aveva lavorato così duramente sarebbe stata copiata da qualcun altro. Ma non si sarebbero mai immaginati che una formazione di maestri così formidabile non solo avrebbe fallito, ma avrebbe anche fatto esplodere l'intera stanza runica!


"Incredibile? Eheh! Non sottovalutare Lin Ming solo perché è giovane. Probabilmente la sua eredità proviene da un lineamento di pensiero completamente diverso e sono diverse dalle nostre. Ha un maestro dalla coltivazione incredibile. Se il suo maestro si mostrasse, probabilmente diventerebbe il granmaestro runico più riverito nell'intera Strada Asura. La sua posizione sarebbe irremovibile e nemmeno un'organizzazione come le Terre Sacre della Stella Estrema oserebbe fare nulla a Lin Ming. Sospetto che il maestro di Lin Ming è ancora più potente del maestro del palazzo della Stella Estrema!"


Nessuno dubitava del fatto che Lin Ming avesse un maestro assurdamente potente.


Si poteva andare all'avventura per antiche rovine a cercare eredità di arti marziali lasciate da potenti maestri, ottenendo le loro tavolette di giada e materiali celesti, ma farlo con le arti runiche era impossibile. Questo perché c'era bisogno dell'istruzione di un maestro; questa esperienza non poteva essere trasmessa da tavolette di giada.


Così, anche se Lin Ming avesse dichiarato di non avere un maestro e di essere autodidatta, nessuno gli avrebbe creduto.


"Senza parlare del suo maestro, Lin Ming stesso ha un talento indescrivibile. Ho appena saputo che Lin Ming è diventato un maestro di rune di terzo livello oltre vent'anni fa, e allora aveva meno di 60 anni! Gli Anziani Xue e Su avevano due giovani apprendiste che hanno partecipato allo stesso esame di Lin Ming, e i loro risultati erano incredibilmente diversi. Durante quell'esame, Lin Ming è passato dritto all'esame di terzo livello."


Dopo che Lin Ming era diventato famoso, molti avevano iniziato a cercarne le origini e la storia.


Avevano anche scoperto che era diventato un maestro di rune divine di terzo livello prima dei 60 anni.


Quando questi esperti lo sentirono, rimasero tutti senza parole. Per loro arrivare a quel livello sarebbe accaduto ad un'età di diversi secoli!


"Yi Liu e il suo gruppo, e le Terre Sacre della Stella Estrema, hanno solo loro stessi da biasimare. Volevano svelare i risultati della ricerca di qualcun altro come sciocchi idioti e ora non possono nemmeno recuperare il loro investimento iniziale. Hanno trascorso tre mesi a prepararsi per questo esperimento e, anche se hanno il puntato il tutto per tutto, alla fine si è rivoltato contro di loro!"


"Quante formazioni hanno perso? Non possono usare delle simulazioni prima della prova?" Chiesero alcuni, lo trovavano troppo incredibile. Yi Liu non era una persona comune. Il suo talento, se avesse scelto di percorrere la via ortodossa, gli avrebbe permesso di diventare il vice presidente della gilda.


"Naturalmente hanno fatto delle simulazioni e allora non c'erano dei problemi. Ma quando hanno iniziato il vero esperimento, c'è stato un problema durante la fusione del Dao Celeste Asura. Hanno perso controllo del processo e si è scatenata una tempesta del Dao Celeste Asura, facendo collassare la struttura del simbolo runico. Da lì la situazione è diventata incontrollabile. Non solo hanno perso sette od otto formazioni, ma anche dai tre ai cinque dischi di formazione."


"Sette od otto formazioni! Quanti punti sono?!"


"Ho sentito dal mio amico che hanno perso..." La persona che stava parlando mostrò un'espressione esagerata e stese otto dita.


"80 milioni? No... non può essere... sette-otto formazioni e tre-cinque dischi non possono valere così poco. Non sarà... 8000 milioni?!"


I maestri di rune si scambiarono delle occhiate inorridite.


"Esatto, 800 milioni di punti! Incluse le formazioni e i dischi del primo fallimenti e i materiali che hanno usato negli ultimi tre mesi. Naturalmente 800 milioni è solo il numero che il mio amico ha stimato, ma non dovrebbe discostarsene troppo. E, questi punti non sono stati pagati solo dalle Terre Sacre della Stella Estrema. Anche Yi Liu aveva offerto una quantità considerevole di materiali e la maggior parte dei dischi di formazione distrutti erano i suoi."


"Questo... non è troppo esagerato...?" Le Terre Sacre della Stella Estrema e Yi Liu avevano perso troppo!


"E questo solo se si arrendono! Se continueranno così perderanno ancora di più! Il mio amico è già pronto a ritirarsi. Ha studiato questo simbolo per tre mesi ed è giunto alla conclusione che questo simbolo del fuoco del nirvana e della tribolazione non può essere sciolto dalle mani dei mortali. L'eredità del suo creatore è troppo speciale... non possono capirla..."


I maestri di rune divine diventarono sempre più rumorosi e chiassosi. Provavano sempre più timore reverenziale per i misteri che circondavano Lin Ming.


E Suya ascoltò tutta la conversazione.


Se si erano già diffuse queste notizie nella gilda, probabilmente doveva essere accaduto ieri. Anche così, non le era stato comunicato nulla. Il motivo di questo probabilmente non era perché stessero cercando di nasconderle qualcosa, ma perché era un'operazione complicata e coinvolgeva chi era a capo della missione. Tutto questo aveva causato del caos nel quartier generale e nessuno aveva tempo da perdere a contattarla.


Era ironico che avesse saputo da altri che il piano di copiare il simbolo di Lin Ming fosse fallito completamente.


Mentre ci pensava, Suya provò una sensazione strana.


Non sembrava affatto sorpresa. Anzi, il piano del saggio Ming Yang gli si era rivoltato contro stavolta.


E dopo diversi quarti d'ora di tempo, Suya ricevette un altro ordine della Stella Estrema. La donna sussultò. Il comando mandato stavolta, che fosse...


Quando lo esaminò e vide la persona che lo aveva fatto, ne fu sbalordita. Questo ordine era stato emanato da un nuovo emissario. In altre parole, il saggio Ming Yang aveva già perso la sua carica...
                                


                                



