---
title: Capitolo 1616 – Le condizioni di Lin Ming
pubDate: 2025-12-15T08:37:10.412Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


In questi giorni Lin Ming non aveva riposato quasi mai. Aveva passato il 90% del suo tempo a calcolare la struttura di un simbolo di rune di quinto livello.


Gli sforzi richiesti per migliorare un simbolo del genere avevano superato le aspettative di Lin Ming. Aveva già completato la base teorica per rivederlo, ma quando aveva cercato di applicarla, c'erano stati molti problemi da risolvere.


In quel momento qualcuno bussò alla porta.


Lin Ming pensò che fosse Xiao Moxian, ma dopo aver aperto la porta scoprì Suya all'entrata.


Oggi la donna indossava un vestito sensuale pieno di carica erotica. Il tessuto attillato abbracciava le sue curve, sottolineando perfettamente il suo fisico esplosivo. Il suo colletto era aperto, scendendo per una scollatura che faceva sognare ad occhi aperti.


I modi di vestire di Suya non erano cambiati, ma ora guardava Lin Ming in modo completamente diverso. Prima mostrava sempre un po' di disprezzo, come se stesse guardando un bambino, ma ora c'era rispetto e perfino un po' di timore reverenziale.


"Cosa c'è?" Lin Ming rimase sbalordito per un momento. Poi le chiese con noncuranza di entrare. La sua stanza era completamente disordinata.


Suya non ci badò. Trovò un posto per sedersi. Dopo un momento di esitazione disse: "Signor Lin, probabilmente ha già saputo che le Terre Sacre della Stella Estrema volevano copiare il suo simbolo del fuoco del nirvana e della tribolazione..."


"Oh."


Lin Ming annuì lievemente senza rivelare molta emozione: "E?"


Suya poteva sentire la sua forte sicurezza dalla sua indifferenza. Sembrava che a Lin Ming non importasse degli enormi sforzi che le Terre Sacre della Stella Estrema avevano fatto per copiare il suo simbolo. In effetti non pareva affatto preoccupato. Senza dubbio, Lin Ming era assolutamente sicuro del suo simbolo del fuoco del nirvana e della tribolazione, e le azioni delle Terre Sacre della Stella Estrema non erano nemmeno degne di ottenere lo sdegno di Lin Ming. Li aveva ignorati completamente.


"Hanno... fallito..." Disse con imbarazzo Suya. Sapeva che, anche se non l'avesse detto, Lin Ming prima o poi l'avrebbe scoperto, così tanto valeva dirlo di sua iniziativa.


"Oh."


Rispose di nuovo Lin Ming. Era chiaro che si aspettasse questo risultato.


"Signor Lin, nonostante sappia che chiedere di nuovo la sua cooperazione è spudorato da parte mia... non ho altra scelta che chiedertelo. Ho sentito che ha bisogno di punti contributo, vero?"


Lin Ming rimase in silenzio, aspettava che Suya parlasse.


"Ho appena ricevuto un ordine della Stella Estrema dal quartier generale. Desiderano acquistare 2000 simboli del fuoco del nirvana e della tribolazione. Per questo sono disposti a pagare 1,2 miliardi di punti contributo.


Disse con cautela Suya. Mentre parlava, prestò attenzione all'espressione di Lin Ming.


Quando Suya aveva ricevuto quest'ordine, quasi le era sfuggita un'imprecazione. Il quartier generale aveva usato uno stupido progetto di ricerca per offendere Lin Ming e ora volevano comprare da lui ad un prezzo ancora superiore. Allora perché si erano sforzati così tanto prima?


Ovviamente questa missione umiliante, per cui ci si sarebbe dovuti scusare e poi negoziare con Lin Ming era ricaduta su di lei. Questo aveva fatto infuriare Suya.


Ma che altra scelta aveva? In quanto discepola delle Terre Sacre della Stella Estrema, non aveva altra scelta se non seguire gli ordini. Inoltre rischiava di essere rimossa dalla sua posizione come il saggio Ming Yang.


Suya doveva completare la missione ad ogni costo. L'ordine della Stella Estrema trasmesso trasmesso dal quartier generale era: "Usa ogni metodo che hai a disposizione. Il limite di spesa è di 1,2 miliardi di punti. Oltre non è possibile."


Questo comando l'aveva agitata, era una donna tutta da sola. A parte le sue tecniche di seduzione, che altri metodi poteva usare?


Oggi andò dritto al punto ed elencò le condizioni del quartier generale, senza lasciare spazio per trattative.


Aveva proprio paura che Lin Ming non accettasse. Se non l'avesse fatto, avrebbe davvero dovuto offrire il suo corpo?


Ma ad essere sinceri, in termini di aspetto, abilità e talento, Suya non pensava che ci avrebbe rimesso. Ma il punto cruciale del problema era che, anche se si fosse offerta di sua iniziativa, questo gelido Lin Ming l'avrebbe rifiutata.


Se fosse accaduto, avrebbe proprio perso la faccia completamente!


Sentendo questa cifra, Lin Ming esitò per un momento.


Equivaleva a 600.000 punti per ogni simbolo.


2000 simboli... ci sarebbe voluto molto tempo per completarli. Avrebbe dovuto concentrarsi a produrli quasi fino all'inizio della fiera.


E solo 1,2 miliardi di punti forse non sarebbero stati sufficienti per comprare i materiali che voleva.


Pensando a questo, Lin Ming si accigliò.


Suya sussultò: "Possiamo offrire anche i soldi dei materiali."


I materiali che Lin Ming usava per un simbolo del fuoco del nirvana e della tribolazione non erano affatto rari. Aggiungere questa piccola quantità di soldi non avrebbe cambiato nulla.


"1,2 miliardi è troppo poco."


Disse piano Lin Ming.


Suya si sentì mancare. Questo era il prezzo più alto offerto dal quartier generale!


Al momento le Terre Sacre della Stella Estrema erano a corto di risorse. Dato il fallimento dell'ultimo esperimento, non avevano intenzione di soffrire ancora.


"Lin Ming... cosa devo fare per farla accettare? Finché non aumenterà il prezzo, qualsiasi altra condizione... potrà ottenerla... sono disposta a fare qualunque cosa."


Mentre parlava, il seno bianco latte di Suya ansimò. Era nervosa.


In tutti questi anni, l'attrattiva di Suya aveva attirato innumerevoli corteggiatori che si erano prostrati ai suoi piedi. Ma era riuscita a gestire con calma tutte quelle persone. Eppure oggi di fronte a questo giovane che aveva meno di cento anni, provava emozioni sempre più intense.


Suya sentì le guance arrossarsi mentre diceva quelle parole sfacciate. Anche così, dai modi di Lin Ming probabilmente non avrebbe fatto una richiesta del genere. In tal caso, sarebbe stato difficile se le trattative di oggi sarebbero state fruttuose.


Lin Ming rifletté per un momento. Aveva bisogno di almeno 2 miliardi di punti contributo per avere un capitale sufficiente alla fiera dei tesori.


Ma nessuna organizzazione gli avrebbe offerto tutte queste risorse.


Pensando a questo, Lin Ming disse: "Posso disegnare 2000 simboli del fuoco del nirvana e della tribolazione al prezzo di 1,2 miliardi di punti, ma... ho una condizione. Ciò, voglio che le Terre Sacre della Stella Estrema mi diano in prestito 800 milioni di punti senza interessi per un anno."


Alla fine contavano solo i propri interessi, Lin Ming non avrebbe provato risentimento per il tentativo delle Terre Sacre della Stella Estrema di forgiare i suoi simboli del fuoco del nirvana e della tribolazione e ignorare i profitti.


Dopotutto, se Lin Ming avesse voluto guadagnare una grande quantità di punti contributi adesso, poteva solo farlo usando le Terre Sacre della Stella Estrema.


Sentendo le parole di Lin Ming, Suya sospirò. Non sapeva cosa provare. La sua richiesta era solo di prendere in prestito dei soldi senza interessi...


In tal caso, allora probabilmente le Terre Sacre della Stella Estrema avrebbe accettato la sua richiesta.


Nonostante fossero a corto di risorse, se avessero ipotecato alcune proprietà, avrebbero potuto ottenere ancora abbastanza punti contributo.


"Ne discuterò con il quartier generale."


Lin Ming si alzò e disse: "Va bene, allora inizierò a disegnare i simboli. Ogni quindici giorni completerò parte della missione e mi pagherete con dei punti contributo."


La stava già mandando via. Dopotutto il suo tempo era prezioso.


Dopo essere stata accompagnata alla porta di Lin Ming, Suya provò frustrazione. Aveva la sensazione di non essere affatto la benvenuta...


Così le condizioni erano state stabilite.


Anche se il prezzo delle Terre Sacre della Stella Estrema non era alto, era sufficiente a soddisfare i requisiti di Lin Ming per partecipare alla fiera dei tesori.


Così lavorò giorno e notte.


Mentre lavorava duramente, migliorò con costanza, sia in quanto a livello delle arti runiche che nella sua comprensione del Dao Celeste Asura.


Quindici giorni dopo, Lin Ming prese una serie di simboli del fuoco del nirvana e della tribolazione e li portò nella divisione delle missioni.


Suya lo stava già aspettando. Quando lo vide, si avvicinò velocemente per dargli il benvenuto.


"Avete già preparato i punti contributo?" Lin Ming aveva un'espressione un po' stanca. Negli ultimi quindici giorni aveva chiaramente consumato una quantità di energia enorme. Anche se Xiao Moxian gli faceva regolarmente delle zuppe nutrienti, non riuscivano comunque ad integrare la forza spirituale che stava spendendo precipitosamente.


Lin Ming aveva consumato molta della sua forza spirituale per completare i simboli. Se non fosse stato per i suoi recenti progressi nel mantra di Nebbia divina, non sarebbe riuscito a sopportare un ritmo così intenso.


Vedendolo, Suya si sentì un po' dispiaciuta per la sua stanchezza. Rispose velocemente: "Li ho preparati. Include anche il pagamento per i suoi primi 20 simboli."


"Mm..."


Lin Ming annuì e poi tirò fuori i simboli del fuoco del nirvana e della tribolazione dal suo anello spaziale e li posò sul bancone.


C'erano tre pile, ognuna estremamente densa.


Vedendone così tanti, Suya rimase scioccata: "Questo... quanti ce ne sono lì?"


"In ogni pila ce ne sono 60 per un totale di 180." Disse piano Lin Ming.


Suya deglutì: "Questi... li ha disegnati in quindici giorni?"


"Sì. Ci sono dei problemi?"


"No... nessun problema..."


Bisognava sapere che quando un maestro di rune divine ordinario disegnava un simbolo, c'erano tre processi da completare.


La gestione dei materiali, disegnare la struttura principale e la fusione con le leggi del Dao Celeste.


Durante la prima fase, si poteva usare il supporto di formazioni, così non ci sarebbe voluto molto tempo, ma per il secondo e il terzo passo ci sarebbero volute almeno due ore per un simbolo al picco del quarto livello.


Per disegnare un intero simbolo runico ci sarebbero volute almeno quattro ore.


Inoltre, ogni volta si sarebbe consumata un'enorme quantità di forza spirituale. Dopo uno avrebbe dovuto riposare. Normalmente, in media si disegnava due-tre simboli di quarto livello.


Questo era il motivo per cui il vecchio Xue aveva ridicolizzato Lin Ming e aveva detto che avrebbe potuto guadagnare due milioni di punti disegnandone due o tre al giorno.


Sarebbe stato già molto impegnativo completarne quattro al giorno.


Ma Lin Ming ne aveva disegnati 12 al giorno! Questo era tre volte superiore al limite di un ordinario maestro di rune!


C'erano solo 24 ore in un giorno. Doveva disegnarne uno ogni due ore e questo senza riposare! Come poteva Suya non esserne scioccata.


"I punti contributo..." Ripeté con tono piatto Lin Ming.


"Oh, sì... naturalmente..." Suya incaricò la sua sottoposta di passargli i punti contributo.


Senza dire altro, Lin Ming si allontanò. 15 giorni di lavoro intensivo lo avevano stancato profondamente, ma non aveva altra scelta se non affrettarsi.


Aveva sei mesi per completare 2000 simboli runici!
                                


                                



