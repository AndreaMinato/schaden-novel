---
weight: 1620
title: Capitolo 162 - []
pubDate: 2025-10-16T07:28:18.444Z
tags:
    - mw
---


Ho messo il titolo in fondo perché è uno spoiler.
-Schadenfreude


Lin Ming chiese a Wang Yuhan:"L'Apprendista Senior Bai ha lasciato qualche messaggio quando ha consegnato i materiali? Ad esempio mi ha chiesto di creare un simbolo per lei o qualcosa del genere?"


Wang Yuhan disse:"Jingyun non ha detto nulla. Ha solo lasciato i materiali qui e poi se n'è andata."


"Oh... umh hai il contatto del talismano di Bai Jingyun? Vorrei usarlo per chiederglielo."


Wang Yuhan disse:"Sì, ma Jingyun ha lasciato la città di Fortuna Celeste di recente. Ha già chiesto una licenza di cinque mesi dal Palazzo delle sette arti. Non credo che tornerà così presto."


Un talismano di trasmissione del suono aveva una distanza limitata. Se il destinatario fosse stato troppo lontano, bisognava organizzare una staffetta per usare molti talismani in serie.


"Licenza?" Lin Ming lo trovò piuttosto strano. Il tempo nel Palazzo delle sette arti era molto prezioso, che motivo avrebbe avuto Bai Jingyun per richiedere cinque mesi di licenza?


Lin Ming non era abituato ad essere in debito con gli altri. Per quanto riguarda il Principe Ereditario, non c'era problema dato che lo stava aiutando nella battaglia per il trono, ma perché Bai Jingyun avrebbe radunato questi materiali e poi se ne sarebbe andata per molto tempo senza lasciare una nota? Era davvero confuso.


"Allora potresti avvisarmi se l'Apprendista Senior tornerà?"


"Va bene."


"Quindi... Signorina Wang, potresti aiutarmi a preparare una stanza. Vorrei creare i simboli dei clienti prima."


"Mmh. Va bene!"


............


Due giorni dopo, nel bel mezzo della notte -


Fuori dalla città di Fortuna Celeste, in un'area riparata tra gli alberi, vestito di nero, Lin Ming stava montando su un'aquila grigia. Era una cavalcatura di ottima qualità che una persona normale non avrebbe mai visto in tutta la sua vita, un'Aquila Celeste.


L'apertura alare di un'Aquila Celeste era di 40 piedi e poteva volare per ottomila chilometri ogni giorno. Era una bestia feroce di terzo livello ed era addomesticabile solo dai praticanti di arti marziali ammaestratori. Questo genere d'aquila valeva almeno 200.000 liang d'oro e non era facile da comprare.


Stasera si sarebbe recato verso la Sorgente Celeste su quest'aquila.


Lin Ming aveva finito di disegnare il simbolo 'Astrale', non aveva avuto alcun problema. Dopo averlo finito la circolazione della sua vera essenza era aumentata del 50%.


Aveva creato con successo l'abilità 'Lancia Astrale', concentrando la vera essenza in una parte dell'arma, in teoria, finché la vera essenza fosse stata sufficientemente forte, la lancia si sarebbe potuta estendere all'infinito!


Al momento Lin Ming avrebbe potuto estendere la sua lancia per poco più di 100 piedi.


Accanto al ragazzo c'era un praticante di arti marziali che sembrava avere 30 anni. Indossava dei vestiti appariscenti e portava uno spadone sulle spalle. Sul suo volto c'era una lunga cicatrice curva che sochilometriva ad un serpente.


La coltivazione di quest'uomo era al picco dello stadio Circolazione. Poteva perfino essere ad un passo dallo stadio Houtian. Anche lui stava montando su un'Aquila Celeste.


Questo era il maestro di arti marziali che Qin Ziya aveva mandato per proteggerlo.


Dopo che Lin Ming era arrivato al picco nella foresta lo aveva già trovato lì ad aspettarlo.


Quando aveva visto questa persona, il ragazzo era rimasto sbalordito. Il discepolo di Qin Ziya era quasi avanzato allo stadio Houtian e non solo, questa persona aveva una vera essenza molto pura e un'aura estremamente potente.
La sua forza probabilmente era superiore a quella di un maestro di arti marziali allo stesso livello di coltivazione. Con lui qui, l'Associazione Commerciale non avrebbe osato fare nulla.


"Salve Apprendista Senior." Lin Ming porse i suoi saluti.


"Sì." L'uomo rispose con un tono indifferente:"Sei pronto? Partiremo stasera."


"Sì." Lin Ming voleva chiedere il suo nome e capire il motivo per cui stava andando nella Nazione Huoluo, ma sentì che quest'uomo non voleva parlare ulteriormente, così lasciò perdere con riluttanza.


L'uomo fece uno strano fischio e all'improvviso le due Aquile Celesti erano atterrate!


Le due creature stavano volando verso il basso sempre più velocemente e Lin Ming riusciva a sentire solo l'ululato del vento nelle sue orecchie mentre la turbolenza gli stava facendo svolazzare gli abiti.


Lin Ming usò della vera essenza per condensare uno scudo per bloccare l'intenso vento. Fissò la schiena del maestro allo Stadio Circolazione davanti a lui e iniziò a ponderare.


Era molto imprudente andarsene dal Palazzo delle sette arti proprio in quel momento. Se fosse riuscito a mantenere segreta la sua posizione, allora sarebbe stato abbastanza al sicuro. Tuttavia se fosse trapelata anche minimamente allora la situazione sarebbe potuta diventare un po' pericolosa.


<em>'Il Maestro del Palazzo Marziale Qin è credibile. Non dovrebbe avere intenzione di danneggiarmi, ma dovrei comunque stare attento. Comunque se mi volesse davvero morto allora non sarei nemmeno sopravvissuto fino ad oggi.'</em>


La prima volta che Lin Ming aveva incontrato Qin Ziya aveva sentito una leggera aura di giustizia provenire da lui. In generale le persone abili nelle belle arti di solito non sarebbero mai state ipocrite o malvagie; altrimenti sarebbe stato incredibilmente difficile conseguire qualche risultato nella loro arte.


Le due Aquile Celesti volarono per un giorno e una notte. Dopo un breve periodo di riposo di due ore ripartirono per percorrere altre 8000 chilometri.


Il paesaggio attorno divenne sempre più desolato. Questa era la parte meridionale del Regno di Fortuna Celeste ed era vicino alla Landa Selvaggia del Sud.


Lin Ming notò che le Aquile Celesti non stavano volando direttamente verso la Nazione Huoluo, invece avevano fatto una deviazione.
Anche con la velocità sbalorditiva di queste creature, questa deviazione avrebbe allungato la strada di almeno mezza giornata.


<em>'Sarebbe davvero facile per un assassino gettare un cadavere qui...'</em> Lin Ming ebbe un presentimento e si allarmò. La sua mente si collegò al Seme del Dio Blasfemo e sentendo il terrificante potere compresso al suo interno si sentì un po' più tranquillo.


In quel momento Lin Ming, che era rimasto all'erta per tutto il tempo, si sentì gelare. Percepì un lieve intento omicida provenire dal maestro allo stadio Circolazione di fronte a lui. E questo intento omicida era diretto verso di lui!


Questo era un praticante di arti marziali ad un passo dello stadio Houtian. Era qualcuno contro cui nemmeno l'Annientamento Thunderfire avrebbe potuto tenere testa!


............


In quel momento in una valle della Montagna Zhou, le ombre degli alberi nella notte davano una sensazione sinistra.


"Fatto?" Risuonò improvvisamente una voce. Apparteneva a Ouyang Dihua.


"Era solo una questione irrilevante. Huo Gong dovrebbe iniziare tra poco." Disse Bi Luo mentre usciva dal bosco.


Huo Gong era l'apprendista junior di Ouyang Dihua.
Era un discepolo della Fazione Raffinatori che era stato espulso dalle Sette Valli Misteriose. Era il praticante di arti marziali che stava cavalcando l'Aquila Celeste insieme a Lin Ming.


Ouyang Dihua sorrise in modo crudele e disse:"Le illusioni dell'Apprendista Senior sono davvero superbe. Nemmeno Qin Ziya probabilmente riuscirebbe a smascherarle."


Bi Luo proveniva dalla Fazione Miraggio delle Sette Valli Misteriose ed era abile nelle illusioni, in particolare nei travestimenti. Non solo poteva modificare il suo aspetto, ma anche imitare voci e personalità. Era ad un livello tale che nemmeno un maestro Houtian non sarebbe riuscito ad accorgersi dell'inganno.


Tre giorni fa Bi Luo si era trasformato in Qin Ziya e aveva ordinato a Lin Ming di lasciare il Palazzo delle sette arti.


"Tempo fa non ci riusciva, ma in questi anni Qin Ziya ha vagato per il mondo e il cuore del suo Guqin ha già raggiunto una purezza simile a quella di uno specchio; uno stadio in cui il suo cuore è senza macchia e risoluto.
Anche la sua coltivazione è ad un passo dello stadio Xiantian, non dovrebbe essere difficile per lui smascherare le mie illusioni.
Fortunatamente se n'è andato dal Palazzo delle sette arti dopo che è finito il banchetto. Continuerà a viaggiare in giro e a raffinare il suo cuore del Guqin, non ci saranno problemi visto che non tornerà così presto."


"Sì. Finché non è qui possiamo far lasciare il Palazzo delle sette arti a Lin Ming e ucciderlo sarà facile come ammazzare una gallina. Huo Gong non era necessario. Se Lin Ming cadesse da un'Aquila Celeste, andrebbe sicuramente incontro ad una morte violenta! Figuriamoci un misero moccioso all'Alterazione dei Muscoli, perfino un maestro Houtian sarebbe finito!" Ouyang Dihua sorrise sinistramente mentre lo diceva.


Se avesse provato ad uccidere il ragazzo nel Palazzo delle sette arti avrebbe allarmato troppe persone. Anche se fosse riuscito ad ucciderlo, dopo avrebbe lasciato delle tracce che potevano essere usate per risalire all'assassino.


Tuttavia, se Lin Ming avesse lasciato il Palazzo delle sette arti e perfino la città di Fortuna Celeste, allora, se fosse scomparso, molti avrebbero pensato che fosse morto mentre si stava avventurando da qualche parte. In questo modo, anche se il Palazzo delle sette arti avessero voluto indagare sulla situazione, non avrebbero avuto alcuna idea da dove iniziare.


"La Landa Selvaggia del Sud è una terra piena di bestie feroci e insetti velenosi. Una volta che precipiterà non rimarrà nemmeno la polvere delle sue ossa una volta che le creature avranno finito di divorarlo. Quello è davvero il posto migliore per uccidere un uomo e distruggere il suo cadavere senza lasciare alcuna prova!"


Ouyang Dihua si leccò avidamente le labbra e aspettò con impazienza le buone notizie che Huo Gong gli avrebbe mandato.


............


Landa Selvaggia del Sud


Mentre montava sull'Aquila Celeste, Lin Ming sentì il maestro di arti marziali con la cicatrice a forma di serpente fischiare in modo acuto. All'improvviso l'aquila di Lin Ming si girò a mezz'aria cercando di far cadere il ragazzo!


"Bastardo!"


Lin Ming si resse sulle piume della creatura. Mantenne una forte presa con una mano sul corpo dell'aquila e con un colpo di polso dell'altra fece apparire la Lancia Pesante d'Argento Flessibile da 1200 jin.


Nonostante l'Aquila Celeste fosse molto resistente, come poteva continuare a volare con 1200 jin sulla schiena?


Mentre Lin Ming manteneva la presa l'Aquila Celeste rilasciò un gridò di dolore e sbatté disperatamente le sue ali. Anche così iniziò a precipitare prima di riprendersi un po'!


"Eheh, mi dispiace ragazzo. Non provo alcun risentimento nei tuoi confronti. Sto facendo questo solo perché qualcuno mi ha offerto un po' di benefici e voleva che tu sparissi.
Mi dispiace ma non biasimare me."


Huo Gong sorrideva spietatamente. La cicatrice sul suo volto sembrava particolarmente feroce mentre sogghignava.


"Chi ti ha chiesto di uccidermi? Qin Ziya?" Mentre lo chiedeva Lin Ming scartò questa ipotesi.
No, c'era qualcosa di strano, ma non sapeva cosa.


"Ahah, credi che sia Qin Ziya? Pensala come vuoi, non ho interesse a chiacchierare con te. Morirai con questo dubbio!"


<em>Credi che sia Qin Ziya...</em>


Queste parole risuonarono nella mente di Lin Ming raggelandolo...


In quel momento non aveva tempo per rifletterci. Ci fu un altro strano fischio e Huo Gong si girò volando verso di lui!


"Preparati ad andare all'inferno!" Huo Gong tirò fuori una lunga sciabola dalla forma bizzarra e menò un fendente verso la schiena di Lin Ming cercando di decapitarlo!


<em>Clang!</em>


Lin Ming sollevò la lancia per resistere al colpo di Huo Gong con tutte le sue forze.


Tuttavia la forza di un praticante di arti marziali al picco dello stadio Circolazione era troppo formidabile. Lin Ming sentì una forte energia che lo sbalzò all'indietro.


Tossendo, Lin Ming strappò un pezzo di carne dalla schiena dell'Aquila Celeste mentre veniva respinto dalla forza del colpo.


L'Aquila celeste rilasciò un intenso grido. Lin Ming iniziò a precipitare da un'altezza di mille piedi!



