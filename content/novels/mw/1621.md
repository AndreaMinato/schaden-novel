---
weight: 16210
title: Capitolo 1621 – Corno di Drago di Giada
pubDate: 2025-12-15T08:37:10.413Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Guidati dalla giovane assistente, Lin Ming e Xiao Moxian arrivarono al centro della sala VIP del castello volante.


Il terreno qui era formato da vetro di cristallo limpido. Questa sorta di cristallo era completamente privo di impurità. Sarebbe stato difficile notare la sua presenza se uno non si fosse sporto a toccarlo.


Sotto il cristallo c'era spazio vuoto. Camminando per questo pavimento si poteva vedere la vastissima città delle Rune Divine che si estendeva all'orizzonte da un'altezza di centomila piedi.


Da questa quota, gli enormi palazzi e templi della città erano piccoli come giocattoli e la gente che camminava per le strade erano diventate minute come formiche.


Camminando qui si aveva la sensazione attraversare la città delle Rune Divine.


"Signore, il contratto del drago è esposto nella stanza laggiù. Se desidera entrare, deve rispettare le regole di scambio!"


La giovane donna diede una tavoletta di giada a Lin Ming. Sulla tavoletta di giada c'erano incise le parole 'regole di scambio della fiera dei tesori'.


Lin Ming la sondò. Elencava decine di regole. Fondamentalmente tutti gli scambi dovevano essere fatti volontariamente e con correttezza, e una volta fatta, la transazione era permanente. Non si poteva comprare o vendere, per poi rifiutare per un capriccio.


Lin Ming prese la tavoletta di giada e sorrise. Mise 100 punti contributo nel distintivo della giovane assistente.


La donna ne fu estatica. Questa mancia corrispondeva a diversi anni del suo stipendio.


Mentre la giovane se ne andò contenta, Lin Ming entrò nella stanza dell'esibizione.


La camera del Contratto del Drago era ampia 10 piedi e c'era una varietà di oggetti nella stanza.


Il tesoro che attirava di più l'attenzione era un drago di giada bianca posato su un piedistallo al centro della stanza. La scultura era davvero realistica, sembrava poter prendere vita da un momento all'altro.


Gli artigli del drago di giada tenevano una scatola di giada circondata da delle formazioni. Dopo averla sondata brevemente, Lin Ming ebbe la sensazione che la loro forza potesse respingere perfino un Re del Mondo.


Tuttavia, anche se queste formazioni si infrapponevano tra Lin Ming e il contenitore, si poteva ancora sentire la forza imprigionata al suo interno. Il flusso di vitalità del sangue che conteneva faceva palpitare il cuore.


Se non si sbagliava, allora questa scatola conteneva il contratto di drago raffinato con il corno di drago!


"Probabilmente è stato un Empireo a crearlo... deve avere un prezzo astronomico."


Dalle dimensioni di un piede quadrato dello scrigno, Lin Ming immaginava che questo contratto di drago fosse ampio al massimo un piede.


Un vero corno di drago di giada poteva essere lungo mille piedi, ma, usando alcune tecniche arcane, lo si poteva condensare.


Ad esempio, l'osso del Drago Azzurro di Lin Ming era stato raffinato da Mu Shuitian
usando una tecnica segreta ed era stato trasformato in reliquie.


Quando Lin Ming entrò nella stanza, un grasso negoziante strinse gli occhi e lo guardò.


Nonostante Lin Ming fosse giovane e la sua coltivazione non fosse troppo alta, il venditore non lo avrebbe sottovalutato. Chiunque potesse entrare nella sala VIP non poteva essere guardato con disprezzo. Questo valeva in particolare per i giovani, perché probabilmente proveniva da qualche grande organizzazione.


"È interessato al contratto del drago signore?"


Il negoziante paffuto si alzò dalla sedia mostrando un largo sorriso. Era un Lord Divino ed era la sola guardia di questa piccola stanza. I tesori qui appartenevano al suo maestro.


"Può tirarlo fuori per un'occhiata?" Chiese Lin Ming. La sua percezione era isolata dalle formazioni, così era impossibile per lui vedere cosa c'era al suo interno.


Il grasso venditore scosse la testa: "Mi dispiace molto, ma il contratto del drago è sigillato nelle formazioni e così non posso nemmeno tirarlo fuori. Gli ospiti possono solo guardarlo dall'esterno. La vera asta inizierà tra un mese e, una volta che inizierà, naturalmente potrà esaminarlo a fondo."


"Mm..." Lin Ming annuì. Era ragionevole mantenere un'aura di mistero attorno ad un tesoro di questo livello. "Questo contratto del drago è un tesoro spirituale da Empireo?"


"Esatto. È un tesoro trovato dal maestro della mia famiglia durante un avventura in un regno mistico. Allora hanno partecipato oltre dieci Re del Mondo, ma dato che aveva un grande destino, è stato lui a sopravvivere e ad ottenere questo oggetto!" Il venditore illustrò vividamente le origini del contratto del drago.


Lin Ming non ne dubitò. Era normale che decine di Re del Mondo esplorassero un regno mistico che conteneva tesori da Empireo.


Calcolò silenziosamente il valore di questo contratto del drago. Nonostante il suo prezzo fosse inferiore al Portale e alla Campana di Primordius, non lo era di troppo.


Tra un mese il suo prezzo sarebbe arrivato a livelli assurdi!


Lin Ming aveva sempre più la sensazione che 2 miliardi di punti erano lontani dall'essere sufficienti.


Avrebbe dovuto trovare qualche modo per radunare un'altra enorme di quantità di punti nell'arco di un mese, altrimenti avrebbe rischiato di perdersi i tesori che voleva.


E questi materiali potevano essere trovati solo per un colpo di fortuna.


Se avesse fallito, non sapeva quando avrebbe trovato un'altra occasione simile. Lin Ming non poteva aspettare così a lungo.


"Può rivelare il prezzo di partenza?" Chiese Lin Ming.


"Beh... non è stato ancora deciso, ma dovrebbe essere tra 500 milioni e un miliardo..."


"Mm, capisco." Questo prezzo rientrava nelle aspettative di Lin Ming. Non sarebbe stato sorpreso che il suo valore raddoppiasse.


"Signore, nonostante il contratto del drago non sia ancora in vendita, ci sono altri oggetti che potrebbero interessarla. Desidera dare un'occhiata?"


Mentre parlava, il negoziante lo guidò tra molti oggetti.


Ciò che veniva esposto nella sala VIP naturalmente non era ordinario. Lin Ming sondò gli oggetti e scoprì velocemente preziosissimi artefatti e pillole di alto livello.


Tuttavia non attirarono l'attenzione di Lin Ming. Ciò che attirò la sua attenzione fu una collana.


Lin Ming aveva un'ottima capacità di valutazione. Aveva notato subito che c'era un simbolo runico al suo interno.


Lin Ming aveva ereditato i ricordi di Zhu Chuan e degli altri, così comprendeva a fondo i diversi tipi di simboli runici. Riconobbe che era un simbolo runico al picco del sesto livello, quasi al settimo; si chiamava simbolo del Cuore Spirituale.


Si poteva usare questo tesoro per ricordare l'aura dello spirito di una persona, per poi poterci comunicare. Finché uno fosse stato nello stesso universo, anche se fossero stati separati da un biliardo di chilometri, la collana con il simbolo del Cuore Spirituale sarebbe comunque riuscita a mandare un messaggio! Nessun talismano della trasmissione del suono poteva rivaleggiare con esso.


Nonostante il Simbolo del Cuore Spirituale fosse un simbolo runico al picco del sesto livello, aveva solo la funzione di facilitare le comunicazioni ed era limitato a due persone. Così i suoi effetti non erano così potenti come quelli degli altri simboli al picco del sesto livello. Inoltre c'era bisogno di una grande quantità di rari e preziosi materiali per disegnarlo e il suo costo era astronomico, così pochissimi maestri di rune divine lo tracciava.


Comunque occasionalmente un maestro di rune divine si sarebbe impegnato a disegnare questo simbolo. Per lo più veniva fatto in caso di necessità, ad esempio per proteggere individui importanti. Finché due persone fossero state nello stesso regno, l'uno avrebbe potuto localizzare all'istante l'altro.


Lin Ming era un esperto, ma doveva ancora arrivare al sesto stadio delle arti runiche, così era impossibile per lui disegnare un simbolo del Cuore Spirituale.


Nemmeno Zhu Chuan e gli altri potevano tracciarlo.


Ma questa collana era utile per Lin Ming


Aveva intenzione di comprarla e donarla a Xiao Moxian. Così avrebbe potuto comunicare con lei in ogni momento e sapere della sua situazione. Sarebbe stato estremamente utile durante la prova finale.


Se Lin Ming avesse superato la prova finale e fosse riuscito a riportare le leggi Asura del Dao Celeste nel Regno Divino, avrebbe potuto ancora usare questa collana. Allora, Lin Ming avrebbe potuto sapere delle circostanze di Xiao Moxian nel Palazzo di Genesi Diabolica. Altrimenti si sarebbe preoccupato in continuazione che l'Empireo Genesi Diabolica scoprisse della loro relazione e decidesse di tenere Xiao Moxian in casa.


"Quanto costa questa collana?"


"Ha un'ottima capacità di valutazione signore. Questa collana si chiama Collegamento Spirituale delle Mille chilometri. È il miglior dono da dare alla propria amata. Ci si potrà contattare in ogni momento e ovunque grazie ad essa. Il prezzo è 30 milioni di punti."


Disse il grasso negoziante osservando Xiao Moxian con adulazione.


Xiao Moxian arricciò il naso: "È troppo costoso. 30 milioni per comprare una collana per comunicare?"


Lin Ming ripensò alle regole di scambio che aveva letto prima. Una di esse diceva che tutti gli oggetti dovevano avere un prezzo d'asta. In particolare, nella sala VIP, tutti gli oggetti avevano un prezzo stabilito e l'organizzazione di scambio delle pillole runiche aveva mandato del personale per verificare che i prezzi fossero stati determinati con accuratezza.


Dall'esperienza di Lin Ming, sapeva che questo Collegamento Spirituale delle Mille chilometri valeva il suo prezzo. Anche se la sua funzione era molto di nicchia, il suo costo di creazione era estremamente alto.


Disse: "Lo comprerò."


Mentre parlava, tirò fuori una tavoletta di giada di punti contributi e fece volare le rune dei 30 milioni di punti.


"Fratellone Lin, c'è ancora l'asta tra un mese..." Xiao Moxian lo prese per il braccio con ansia.


"Non importa avere 30 milioni in più. La collana sarà sicuramente utile per dopo." Disse vagamente Lin Ming, pagando i punti.


"Ottimo!" Il grasso negoziante si riempì di gioia quando vide i 30 milioni di punti.


Dopo aver comprato questa collana, ma prima di riceverla, una voce risuonò da dietro di lui. "Collegamento delle Mille chilometri? È un bel nome. Negoziante, lasci perdere quella transazione. Sono interessato a quella collana."


Lin Ming si girò verso la persona che aveva parlato. Vide quattro uomini con degli abiti piumati dall'aspetto simile, era chiaro che provenissero dalla stessa organizzazione.


E a parte questi giovani c'era un vecchio vestito di nero che attirò l'attenzione di Lin Ming. Poteva sentire un'aura gelida provenire da lui, ed era la stessa che Lin Ming aveva percepito quando era entrato nella sala VIP!


<em>'Era questa persona che mi stava spiando prima?'</em>


Lin Ming si accigliò. Non sapeva nulla di questo vecchio e doveva essere la prima volta che si incontravano, perché questa persona l'avrebbe preso di mira?


Nascosto nel suo mantello nero, Huo Yi Liu sorrise sinistramente quando notò lo sguardo di Lin Ming. Si potevano distinguere solo le sue labbra vecchie e rinsecchite da sotto il suo mantello.
                                


                                



