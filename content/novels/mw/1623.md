---
weight: 1623
title: Capitolo 1623 – Preso di mira
pubDate: 2025-12-15T08:37:10.414Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


<em>'Competere con me per il contratto del drago?'</em> Lin Ming si raggelò. Nonostante sembrasse calmo, stava iniziando a pensare a numerose possibilità.


<em>'Dalle sue parole e dal suo atteggiamento... sembra che mi abbia preso di mira, che voglia sondare il terreno...'</em>


Lin Ming sorrise con fare astuto. Nella Strada Asura interna, questa sorta di enorme fiera di mercato avrebbe attirato organizzazioni da ogni dove visto che vendeva ogni sorta di pillola di massima qualità, simbolo e tesoro da Empireo.


C'erano più Lord Divino che cani in questo evento, i Sacri Lord erano ovunque e si potevano trovare tantissimi Re del Mondo. Coltivatori ad un passo del mondo si sarebbero aggirate tra la folla. Se uno fosse stato abbastanza imprudente da provocare una di queste persone, probabilmente avrebbe finito con l'offendere qualcuno dalle origini molto potenti.


Il contratto del drago raffinato con il corno di giada costava un minimo di 500 milioni di punti, non era un prezzo che si poteva permettere una persona ordinaria.


E quest'uomo vestito di blu e il vecchio con il mantello erano venuti dal nulla e gli avevano detto che avrebbero cercato di competere con lui per il contratto del drago; era chiaro che provenissero da un Sect formidabile!


Lin Ming lo trovò un po' strano, non aveva ancora trovato nessun indizio sulla loro identità. Così dovette lasciar perdere.


Lin Ming gettò un'occhiata noncurante verso il vecchio. L'uomo con il mantello nero aveva un'atmosfera familiare, l'aura di un maestro di rune divine...


A mali estremi, estremi rimedi. Se queste persone stavano cercando di capire le sue condizioni finanziarie, non poteva assolutamente mostrare il minimo segno di debolezza. Altrimenti, una volta che questi due avessero scoperto il suo limite, all'asta avrebbero iniziato a fare delle offerte per sabotarlo. Sarebbe stato estremamente svantaggioso per lui.


"Vuole anche lei il contratto del drago?" Lo sguardo di Lin Ming era indifferente. Alzò lo sguardo e osservò l'uomo vestito di blu. Nonostante non avesse parlato ad alta voce, aveva un tono sicuro di sé.


Gli occhi del duca Haoyue brillarono mentre ricambiava lo sguardo. Mostrò un sorriso provocatorio: "Sì, mi interessano molti oggetti dell'asta e non c'è nulla che non posso ottenere se vi sono interessato."


Le parole del duca Haoyue erano taglienti.


Xiao Moxian lo guardò in disparte con sdegno e disgusto. Ad essere sinceri, le parole del duca non erano troppo irrispettose, ma il suo tono e il suo sguardo pieni di disprezzo erano davvero fastidiosi. Se fossero stati nel Regno Divino, gli avrebbe già cavato gli occhi a questo cane.


Ma questa era la Strada Asura e la sua situazione era diversa. Non aveva nessun supporto qui e le loro ricchezze erano limitate.


Xiao Moxian poté solo gonfiare le guance e lanciare occhiatacce assassine verso il duca Haoyue.


"Ci vediamo tra un mese allora." Lin Ming sorrise lievemente. Scorse con lo sguardo il duca Haoyue e Huo Yi Liu per ricordarsi bene il loro aspetto.


On ogni caso, queste due persone gli erano ostili, così mantenersi un po' in allerta non poteva fare male.


Dopodiché Lin Ming prese Xiao Moxian per mano e se ne andarono. Nel momento in cui si girò, si accigliò. Era un problema... e pensare che sarebbero apparsi dei rivali. Temeva che sarebbe stato difficile ottenere gli oggetti che voleva...


Punti! Doveva guadagnare un altro po' di punti!


"Questo mocciosetto è proprio maleducato, e pensare che oserebbe ribattere contro il duca. Sembra che non sappia quale sia la sua posizione." L'apprendista junior Qing si appoggiò sulle spalle del duca Haoyue, lanciando un'occhiataccia sdegnosa verso le schiene di Lin Ming e Xiao Moxian.


"Sembra che creda di poter vincere contro di te alla fiera."


Il duca Haoyue sorrise: "Vincere contro di me? Sono ben lontani dal poterlo fare!"


Durante il breve scambio di prima, anche se Lin Ming non aveva rivelato nulla, l'intuito del duca Haoyue gli aveva suggerito che i due non provenissero da potenti organizzazioni, né che fossero troppo ricchi.


Il contratto del drago sarebbe costato più di un miliardo di punti e questo era il minimo. Era un'enorme ricchezza e perfino per lui, un duca del Regno del Vuoto Divino, sarebbe stato un caro prezzo.


Non aveva preso sul serio le parole di Lin Ming, ma il suo sguardo divenne un po' più tagliente. Non sapeva perché, ma il modo in cui lo aveva osservato con apatico sdegno non lo aveva reso troppo contento.


"Questo moccioso ha una buona capacità di sopportazione." Huo Yi Liu si avvicinò. Stava fissando Lin Ming che si stava allontanando, i suoi occhi brillavano sotto il mantello cupo.


"Mandi alcuni uomini a tenerlo d'occhio e continui a cercare informazioni su di lui. È impossibile che farà il bravo e consegnerà i segreti della sua eredità. Dobbiamo essere preparati." Disse pensieroso il duca Haoyue.


.....


L'aria attorno alla splendida e maestosa città delle Rune Divine era piena di misteriose fluttuazioni di energia.


Per tutto l'anno sarebbe rimasta solo una calda primavera. Luce del sole tenue illuminava gli edifici e creava delle ombre chiazzate.


Vagando per la città, Xiao Moxian poteva sentire il calore della persona che la teneva per la vita. Anche se non era contenta, la sua rabbia e le sue preoccupazioni di prima si erano attenuate molto.


"Fratellone Lin, quelle persone erano proprio disgustose! Volevo solo fare una passeggiata per la fiera... ma ora sono di pessimo umore a causa loro..." Disse Xiao Moxian stringendo le labbra. Piegò la testa, accoccolandosi sul petto caldo di Lin Ming, sentendosi debole e senza la voglia di alzare il capo.


"Ignorali." Lin Ming sorrise, lasciando andare la splendida ragazza giocosa.


Xiao Moxian ridacchiò e poi sbuffò freddamente mentre ripensava di nuovo a cos'era successo. Iniziò ad emanare un lieve intento omicida: "Umpf, se fossimo stati nel Regno Divino li avrei già uccisi. Osano parlare al mio Lin Ming in quel modo..."


Lin Ming alzò le spalle. Per lui gli eventi di oggi erano solo un breve interludio. Non era troppo preoccupato.


Tuttavia questo gli aveva ricordato che ci sarebbero state molte difficoltà nell'ottenere i tesori di cui aveva bisogno alla fiera che si sarebbe tenuta tra un mese.


Aveva bisogno di guadagnare più soldi! Doveva prepararsi di più!


Dopo essere tornato nella gilda, Lin Ming si diresse direttamente verso la sua stanza delle rune divine.


Visto che aveva prodotto con successo il simbolo del fuoco del nirvana e della tribolazione e aveva aumentato drasticamente la reputazione della gilda, la sua fama era cambiata completamente rispetto a prima. Le guardie lo trattavano tutte con rispetto e non lo fermarono.


"Mm?"


All'entrata della sua stanza vide una donna incantevole dall'aspetto familiare.


Indossava un abito con una scollatura pronunciata che faceva risaltare le sue curve mozzafiato. I suoi capelli neri ricadevano sulla sua schiena come una cascata, brillando sotto la luce del sole. Il suo colletto era abbassato al punto da rivelare le clavicole e il solco profondo e niveo del suo seno.


Aveva un fascino particolare insieme alla sua aura sensuale.


Gli occhi di Suya brillarono quando vide Lin Ming. Lo stava già aspettando qui da un po' di tempo.


Scorse con lo sguardo Xiao Moxian che camminava contenta tenendo Lin Ming per il braccio. Non sapeva perché, ma provò una lieve gelosia.


Ma represse velocemente questa sensazione e mostrò un sorriso di benvenuto: "Il signor Lin è proprio occupato, ho già aspettato qui per sei ore. Mi chiedo se ha un po' di tempo a disposizione; abbiamo bisogno di un'altra serie di simboli runici..."


Prima che finisse di parlare, Lin Ming l'aveva già superata con Xiao Moxian.


Disse piano: "Per il momento non sono disponibile."


Suya si irrigidì sul posto quando sentì la porta della stanza aprirsi e chiudersi violentemente.


Non poté che sorridere con amarezza. Cosa avrebbe dovuto fare ora?


Da quando Lin Ming aveva finito la prima serie di simboli del fuoco del nirvana e della tribolazione, le Terre Sacre della Stella Estrema erano diventate sempre più dipendenti da lui. In questi ultimi giorni, sembrava che Lin Ming fosse impegnato in qualche attività importante visto che l'energia delle arti runiche che proveniva dalla stanza era molto più intensa rispetto a prima.


Immaginava che fosse a causa della creazione di un nuovo simbolo runico. Le Terre Sacre della Stella Estrema ne avevano già assaporato i benefici, così volevano monopolizzare questo nuovo tipo di simboli se fosse stato possibile. E Suya era l'unica che poteva sondare il terreno per loro.


Ma ora Lin Ming non le aveva nemmeno dato la possibilità di parlare.


Questa era la prima volta che Suya provava impotenza e frustrazione di fronte ad un uomo.


"Lui..." Suya guardò con riluttanza la porta serrata. Si mordicchiò le labbra, pensierosa...


Ad essere sinceri, Lin Ming non era proprio dell'umore per occuparsi di Suya. La fiera si sarebbe svolta tra solo un mese e i suoi punti erano ben lontani dall'essere sufficienti!


Se avesse prodotto in passa simboli runici per le Terre Sacre della Stella Estrema, non avrebbe ottenuto abbastanza punti in questo periodo di tempo limitato.


La sua più grande speranza era di investire tutti i suoi sforzi nei due simboli runici su cui aveva fatto ricerche: il simbolo del fuoco celeste potenziato e quello del Dio Blasfemo.


Questi due simboli erano molto più potenti del simbolo del fuoco del caos che aveva modificato. Sicuramente sarebbe riuscito a scambiarli per più punti.


Dopo essere entrato nella stanza delle rune, Lin Ming entrò quasi in uno stato di ispirazione. Si stava dedicando completamente a richiamare alla mente ciò che aveva compreso delle leggi del Dao Celeste Asura.


Di fronte a lui, Xiao Moxian gli stava passando i materiali di cui aveva bisogno per creare il simbolo del fuoco celeste potenziato. Aveva esperienza e familiarità nell'allineare la montagna di vari materiali, ponendoli sul tavolo di pietra vicino a Lin Ming.


Xiao Moxian poteva comprenderlo con uno sguardo, erano arrivati quasi al punto da avere il cuore e la mente connessi. Senza aver bisogno di parole, avrebbe potuto capire con accuratezza cosa stava pensando, come se potesse leggergli il pensiero.


Dopo che i materiali furono preparati, gli occhi di Lin Ming brillarono. Le sue mani si mossero rapidamente mentre una radice spirituale blu volava nella sua presa. Iniziò ad estrarne con attenzione il succo, senza contare troppo sulle formazioni nella stanza.


Nonostante queste formazioni di settimo livello avessero un costo astronomico e fossero utili, c'erano ancora alcuni materiali cruciali che dovevano essere trattati da lui. Questo perché i requisiti per disegnare il simbolo del Dio Blasfemo erano fin troppo elevati. Nemmeno una formazione di settimo livello sarebbe stata sufficiente. Gli unici materiali che avrebbe lasciato alle formazioni sarebbero stati quelli che non erano importanti.
                                


                                



