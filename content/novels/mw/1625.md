---
weight: 16250
title: Capitolo 1625 - L'Asta Inizia
pubDate: 2025-12-15T08:37:10.414Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Suya non era il tipo da lasciarsi mettere i piedi in testa. Capì il significato dietro le parole di Xiao Moxian, così si rivolse a Lin Ming e gli mostrò un sorriso seducente: "Scusi proprio per l'impudenza, ma potrei chiedere su che simbolo sta facendo delle ricerche ora?" Mentre parlava si chinò e guardò con curiosità il simbolo potenziato.


Suya appoggiò le mani al tavolo runico. La sua profonda scollatura rivelava una profonda valle bianca come la neve e, quando si piegò, il suo seno abbondante ondeggiò come un pendolo.


Seduto dall'altra parte del tavolo, Lin Ming non si sarebbe mai immaginato di vedere una scena del genere. Lievemente sorpreso, inevitabilmente scorse lo splendido paesaggio. Ad un giovane maestro di rune sarebbe ribollito il sangue vedendo questa sorta di tentazione. E anche se Lin Ming non ne fu troppo influenzato, rimase comunque sbalordito da ciò che vide.


Suya era fin troppo vicina a Lin Ming, che non sapeva più dove guardare. E, mentre veniva colto dall'incertezza, notò che l'atmosfera si stava facendo gelida.


Alzò lo sguardo e vide Xiao Moxian lanciare un'occhiataccia a Suya, rabbuiata, sembrava sul punto di perdere il controllo per la furia. Stava tentando di sedurre Lin Ming proprio di fronte a lei, questa donna non la stava considerando nemmeno!


Quando percepì la rabbia di Xiao Moxian, Lin Ming tossì e si allontanò dal tavolo runico, ritirandosi velocemente: "Sto cercando di revisionare un simbolo effettivamente signorina Suya. Se non ha altre questioni di cui occuparsi, vorrei sfruttare questo periodo di tempo per disegnarne altri. Questi Simboli del Recupero Spirituale sono arrivati al momento giusto. Ricorderò il suo gesto."


Lin Ming stava anche suggerendo all'ospite di andarsene. Non solo a causa di Xiao Moxian, ma anche perché era fin troppo occupato.


Suya naturalmente non se ne sarebbe andata dalla stanza senza indagare. Non poté trattenersi dal toccare il simbolo potenziato e quando scoprì quanto era particolare, esclamò: "Simbolo del Fuoco Celeste? Questo è un Simbolo del Fuoco Celeste? Non trapela energia del fuoco!"


Dal suo punto di vista, ogni Simbolo del Fuoco Celeste avrebbe avuto una certa quantità di fuoriuscite. Maggiori fossero stati il livello del maestro di rune, la complessità della struttura e delle leggi, minori sarebbero state le perdite di energia. Questa era una manifestazione delle capacità di un esperto di controllare un simbolo.


Raramente si era ritrovata in questa situazione. Questo dimostrava che le capacità di Lin Ming di confinare l'energia delle rune aveva raggiunto un livello sbalorditivo.


Suya represse la sorpresa; aveva già raggiunto l'obiettivo della sua visita. Sorrise lievemente e disse: "Allora non la distoglierò dalle sue attività signor Lin."


Poi strinse gli occhi, facendoli curvare come lune crescenti, incantevoli e attraenti: "Vorrei chiederle di considerare le nostre Terre Sacre della Stella Estrema e venderci questo simbolo potenziato in futuro. Potremo discutere del prezzo in seguito."


Lin Ming rifletté per un momento. Le Terre Sacre della Stella Estrema potevano essere considerati un suo vecchio cliente. Avrebbe potuto considerare di accontentarla, ma aveva un piano speciale per questi due simboli che stava creando.


"Non ho troppa familiarità con la produzione di questi simboli. Se potrò produrli in massa, prenderò in considerazione la sua offerta." Lin Ming non confermò nulla e si tenne sul vago.


Lo sguardo di Suya brillò. In tal caso avrebbe avuto qualcosa da riferire alle Terre Sacre della Stella Estrema.


La serie precedente dei simboli del fuoco del nirvana e della tribolazione avevano avuto effetti miracolosi sul campo di battaglia. Questo aveva spinto le figure di alto livello del suo Sect a fare pressioni su di lei, mettendola in difficoltà.


Ora poteva solo tenere d'occhio Lin Ming.


"Allora non la disturberò signor Lin. Se c'è qualcosa di cui ha bisogno, chieda pure. Finché potrò accontentarla, cercherò sicuramente di aiutarla quanto posso." Suya lanciò un ultimo sorriso a Lin Ming, che annuì in risposta. Poi, dopo un volteggio, Suya si girò e se ne andò.


Quando passò vicino a Xiao Moxian, i suoi occhi brillarono e alzò la testa con fare orgoglioso e la guardò.


Xiao Moxian le osservava con uno sguardo assassino. I suoi canini erano affilati come quelli di una piccola tigre, riflettevano una luce gelida.


Quando le due donne incrociarono gli sguardi, fecero scintille.


La porta si chiuse con un tonfo.


Mentre il rumore dei passi di Suya si spegneva gradualmente, Xiao Moxian strinse lentamente le labbra. Diede un'occhiata a Lin Ming con fare ancora rabbuiato. Non credeva che Suya fosse molto più bella di lei, ma le sue curve erano sinuose e mozzafiato ed era una caratteristica che mancava a Xiao Moxian; la sua figura era molto più sottile.


"Che donna disgustosa." Disse con indignazione Xiao Moxian.


Lin Ming tossì. Senza dire altro, raccolse una penna runica.


Dedicò i quindici giorni seguenti a concentrarsi sul simbolo del fuoco celeste e quello del Dio Blasfemo.


Questi simboli erano molto più complessi di quelli che aveva studiato in precedenza.


Ogni volta che ne disegnava uno, avrebbe dovuto impegnarsi sette volte di più rispetto a quando tracciava il simbolo del fuoco del nirvana e della tribolazione. Inoltre il fattore più problematico era il tasso di fallimento fin troppo alto!


Nei primi giorni aveva solo il 30-20% di possibilità di riuscire a completarli. Di questo passo avrebbe potuto disegnare un solo simbolo al giorno.


Quindici giorni dopo era riuscito solo a raggiungere il 50% di probabilità di fallimento.


Questo contando con il gruppo di simboli del recupero spirituale che Suya gli aveva dato. Grazie agli effetti meravigliosi sull'anima, ogni volta che Lin Ming era sul punto di collassare, avrebbe assorbito una di quelle panacee e la sua forza spirituale si sarebbe ripristinata rapidamente.


Il tempo trascorse velocemente.


Negli ultimi due giorni prima della fiera, Lin Ming non riposò nemmeno un momento. Ogni volta che falliva nel disegnare un simbolo del fuoco celeste, facendolo esplodere, non solo i suoi abiti sarebbero stati fatti a pezzi, ma il viso di Xiao Moxian sarebbe stato ricoperto di fuliggine. Insieme ai suoi due canini bianchi, era proprio uno spettacolo divertente.


Ma alla fine Lin Ming produsse comunque dieci simboli del fuoco celeste e dieci simboli del dio blasfemo.


La mattina presto del giorno seguente, all'alba, innumerevoli folle di gente si erano radunate nella città delle Rune Divine.


Quando Xiao Moxian e Lin Ming uscirono dalla gilda, videro ondate di persone volare nel cielo, come sciami di locuste!


Solo durante la fiera avrebbero permesso ai praticanti di arti marziali di volare, questo perché la fiera si sarebbe tenuta nel castello fluttuante. Per questo potevano vedere questa scena incredibile.


Il castello fluttuante era ampio cento chilometri e galleggiava a mezz'aria. Gli innumerevoli coltivatori attorno sembravano granelli di polvere rispetto ad esso!


Nonostante fosse riuscito a stento a dormire, Lin Ming sentiva ancora gli effetti collaterali dovuti all'uso eccessivo di forza spirituale. Dopo essere uscito dalla stanza, la luce del sole abbagliante lo stordì. Ci mise un po' ad adattarsi.


"Ci sono proprio un bel po' di persone qui." Lin Ming sussultò. Era difficile immaginarsi quante fossero le transazioni qui.


Prendendo Xiao Moxian per mano, Lin Ming volò ancora una volta verso la fiera nel castello fluttuante. In quel momento percepì qualcosa di strano.


Sentiva chiaramente che l'intero castello era permeato da un'intensa energia.


Questa sensazione era dovuta ad un tipo di simboli runici difensivi fusi con la pietra spirituale del castello. Se uno avesse attaccato la fiera, le rune avrebbero attivato una potentissima barriera.


C'erano file di negozi ovunque e i loro tesori erano tutti sbalorditivi. In confronto all'ultima volta vendevano oggetti di qualità ancora superiore.


Solo a giudicare dalla ricca fragranza medicinale nell'aria, capì che dovevano esserci molte più medicine spirituali in vendita.


Tuttavia la piazza di prima non era più affollata e al posto delle bancarelle c'era un'enorme struttura a forma di un favo ad otto lati.


Sembrava un sole in miniatura, era ricoperta di pietre brillanti che inghiottivano le ombre attorno e risaltavano nella luce del mattino.


Su tutti ed otto i lati, ogni dieci chilometri, c'era un enorme specchio.


Era chiaro che fosse il luogo in cui si sarebbe tenuta l'asta. I responsabili all'interno erano molto occupati e dalla clessidra appesa sopra l'edificio, mancava solo un'ora dall'inizio dell'evento.


Lin Ming aveva già ottenuto delle notizie al riguardo. Da oggi in avanti, gli oggetti più preziosi sarebbero stati tutti messi all'asta.


Gli oggetti negli altri negozi fuori sarebbero stati ben lontani dall'essere paragonabili.


Inevitabilmente il corno di drago sarebbe apparso lì e forse ci sarebbe stata anche l'erba della saliva del drago. Dopotutto erano materiali che ogni maestro di rune avrebbe desiderato e il loro prezzo sarebbe aumentato di molto all'asta!


Mentre Lin Ming rifletteva, sentì delle risatine all'entrata.


"È venuto anche il duca Haoyue, ahah... mette proprio sotto pressione una ragazzina come me. Spero che il duca Haoyue non mi metta in difficoltà..."


Duca Haoyue?


Questa risata era piuttosto familiare. Lin Ming seguì la direzione da cui proveniva questi suoni e rimase sorpreso... come mai quelle persone si erano radunate insieme?


Le poche persone all'entrata erano circondate da un gruppo di guardie estremamente muscolose e vigorose.


Una di loro era una donna alta e raffinata, una bellezza impareggiabile nella sua generazione. Era lei ad aver riso, era la signorina Suya della gilda.


Accanto a lei c'era un uomo vestito di blu con un sorriso lieto. Il suo sguardo era ardente e occasionalmente lanciava occhiate alle sue curve mozzafiato per poi tornare lentamente a guardarla in faccia.


Dietro di lui c'era un vecchio insidioso dal mantello nero.


Il suo atteggiamento sembrava cupo. Solo quando Suya e il duca scherzavano occasionalmente si sarebbe unito alla conversazione con poche brusche risate. Era difficile capire se fosse irritato o no dalla sua espressione.


L'uomo vestito di blu e il vecchio con il mantello nero erano i due che avevano cercato di provocare Lin Ming l'ultima volta che era andato alla fiera.


Era inevitabile che si incontrassero di nuovo perché c'erano molti tesori in quest'asta che il duca Haoyue doveva ottenere ad ogni costo.
                                


                                



