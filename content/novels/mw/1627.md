---
title: Capitolo 1627 – Grande Evento
pubDate: 2025-12-15T08:37:10.414Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il pavimento era lastricato di cristalli brillanti. Il loro scintillio misterioso illuminava il tragitto con un arcobaleno di colori, dando al mondo una bellezza enigmatica.


Alla fine del passaggio videro tre porte cristalline sorvegliate da quattro guardie dalle armature dorate e i mantelli neri.


Nonostante stessero nascondendo le loro aure, Lin Ming poteva percepire comunque il mare di energia nei loro corpi.


Dovevano essere... Sacri Lord.


Lin Ming non poté che rimanere stupito dalla forza di queste quattro persone. Era la prima volta che vedeva Sacri Lord a fare da guardia. Prima d'ora aveva visto al massimo Lord Divino.


Da questo era evidente quanto la gilda tenesse a quest'asta.


Mentre Lin Ming era pensieroso, un uomo di mezz'età si avvicinò a loro e disse con tono piacevole: "Ospiti, avete intenzione di partecipare all'asta? Mostrate le vostre tessere d'identità per favore. Sono disponibili tre livelli, ognuno con un costo differente. Prego, pagate per il livello scelto e presto arriverà qualcuno per scortarvi fino a lì."


Suya chiaramente aveva più esperienza nel trattare con la gilda rispetto a Lin Ming. Tirò fuori la sua tessera e la passò velocemente.


Quest'uomo di mezz'età apparteneva all'associazione di scambi di pillole runiche e non aveva mai visto Suya prima. Ma aveva già sentito parlare di lei e, dopo che esaminò la tessera, il suo atteggiamento divenne molto più rispettoso. Non si era immaginato che questa splendida donna fosse la persona che gestiva le missioni per le Terre Sacre della Stella Estrema. Negli ultimi due anni, le figure di alto livello della sua organizzazione si era mantenuta in costante contatto con lei e per loro le Terre Sacre della Stella Estrema erano un'importante fonte di ricchezza.


"E il signore e la signorina..."


L'uomo di mezz'età si rivolse a Lin Ming e a Xiao Moxian. Lin Ming non disse il suo nome, si limitò a porgere la sua tessera VIP e ad entrare.


"Signor Lin, ha affittato una stanza?" Suya girò il polso e la sua tessera opulenta scomparì nel suo anello spaziale.


"No, ho sentito che ci sono tre livelli?"


"Esatto. Ci sono i posti ordinari che sono di base; costano 100.000 punti. Sopra ci sono le stanze private. Quelle comuni sono un po' piccole, ma costano 2 milioni e ad un grado superiore ci sono suite lussuose a circa 30 milioni."


In realtà le Terre Sacre della Stella Estrema avevano già affittato una lussuosa suite per quest'asta. Suya voleva invitare Lin Ming, ma sapeva che era impossibile che si unisse a lei, così non glielo chiese nemmeno.


30 milioni di punti non erano niente di che per Lin Ming, ma non credeva che fosse necessario. Una stanza ordinaria sarebbe stata sufficiente a nascondere la sua identità.


Lin Ming scelse una stanza privata ordinaria. Così lui e Suya si separarono.


Dopo che entrò nella stanza, una serva gli lasciò una tavoletta con un numero e lo informò con attenzione delle regole per poi andarsene.


La stanza era simile ad una costruzione che fluttuava nel cielo, era un po' stretta e nella sua parte frontale c'era un'enorme finestra da cui si poteva vedere l'arena dell'asta e c'era anche un percorso che conduceva ad un balcone fuori. Le suite, le stanze ordinarie e i posti da cui si potevano vedere l'arena sembravano tre picchi di montagne di diverso livello, a strati come quelli di un teatro.


Le suite lussuose e le stanze ordinarie erano costruite entrambe con strane pietre volanti ricoperte di rune, come sabbia sulla carta. Era chiaro che fossero questi simboli a permettere a questi mattoni di sollevare un grande peso.


Inoltre queste pietre avevano un potere fluttuante naturale, così le enormi suite e le stanze ordinarie costellavano il cielo come isole, permettendo loro di guardare l'asta dall'alto.


Di fronte ad ogni stanza ordinaria c'era un'enorme lastra piatta alta 20-30 piedi. Su questa pietra era proiettato ogni movimento sul palco, fino al minimo dettaglio.


E sotto c'era un enorme libro di pietra controllato da una roccia spirituale in cui venivano descritti gli oggetti che sarebbero stati messi all'asta oggi.


Finché Lin Ming avesse sfregato le pagine, il libro avrebbe iniziato a brillare debolmente e la voce delicata di una donna avrebbe iniziato a dare spiegazioni su ogni tesoro elencato.


Questa era la prima volta che Lin Ming vedeva una formazione del genere. in effetti era molto più comoda.


In quel momento sentirono provenire del trambusto dalle file più in alto delle suite VIP.


"Guardate laggiù! È la navetta della stella gloriosa, il mezzo di trasporto personale dell'Empireo Signore Celeste! È venuto perfino l'Empireo Signore Celeste! La fiera di quest'anno è proprio incredibile!" Esclamarono alcune persone.


Empireo. Era sempre una figura enigmatica.


Quando Lin Ming aveva mostrato le sue grandi capacità nella gilda, molti maestri di rune avevano ipotizzato che avesse come maestro un guerriero al picco dello stadio di Empireo.


Altrimenti sarebbe stato impossibile per lui essere così abile nelle arti runiche.


Lin Ming aveva ereditato i ricordi di Zhu Chuan, così naturalmente aveva sentito parlare dell'Empireo Signore Celeste prima. Era una persona diventata famosa decine di milioni di anni fa e, nonostante fosse inferiore a figure come Nebbia Divina, era comunque terrificante!


Lin Ming osservò il centro dell'arena. La pietra di proiezione stava riflettendo il mondo esterno.


Si poteva vedere solo un'enorme nave interstellare grande quanto un pianeta, sembrava una gigantesca bestia feroce.


L'intera nave emetteva un bagliore freddo e metallico. Sembrava un sole che si levava al cielo, eternamente gloriosa.


<em>Rumble rumble rumble!</em>


Il mezzo di trasporto era alto migliaia di piedi. Emetteva dei clangori assordanti e aveva un enorme slancio, sembrava pronto a sfrecciare per l'intero universo. La gente poteva vedere il tesoro spirituale, la navetta della stella gloriosa, ma non scorse l'empireo. Questo fece provare un po' di rimpianto alla folla di spettatori.


"Non importa. Non è così facile vedere un Empireo."


"Ho sentito che prima è venuto anche l'Empirea del Mistero Viola. Ma non ho idea di dove sia..."


"Mm? È venuta anche l'Empirea del Mistero Viola?"


"Esatto... si dice che non sia in buoni termini con l'Empireo Signore Celeste... Chissà che spettacolo ci sarebbe se combattessero..."


Molti tra il pubblico iniziarono a discutere tra di loro. I due Empirei erano i sovrani delle loro Terre Sacre e avevano delle risorse incredibili a disposizione. Se avessero avuto intenzione di competere in quest'asta, allora sarebbe stato uno spettacolo sconvolgente!


Lin Ming non aveva attivato le formazioni isolanti nella sua stanza, così sentì tutte queste discussioni.


Conosceva anche lui l'Empirea del Mistero Viola. Anche lei era diventata famosa decine di milioni di anni fa e aveva fondato la sua terra sacra. Era una figura terrificante sia in quanto a forza che a metodi. Il suo nome risuonava tonante per tutta la Strada Asura interna!


Si erano presentati due Empirei a quest'asta. Era davvero un evento eccezionale.


'<em>Spero che queste due persone spietate non siano interessate agli oggetti che desidero...'</em> Mentre Lin Ming pensava alla peggiore eventualità possibile, poté solo sospirare con amarezza. Sarebbe stato proprio nei guai se fosse successo!


Perfino le persone molto ricche non avrebbero osato competere con due Empirei. Non avevano la sicurezza di farlo!


"Signore e signori, avete aspettato fin troppo a lungo."


Una voce profonda e sonora riecheggiò per tutta l'arena dell'asta. La scena nella pietra di proiezione cambiò e inquadrò il palco dell'asta sotto.


Videro un uomo di mezz'età alto vestito in modo semplice e meticoloso che stava salendo sulla piattaforma del palco. Il suo sguardo era deciso e puntava il naso verso l'alto. Aveva un mento pronunciato e tagliente, e la sua aura era profonda, dando una sensazione di calma.


Era il presidente dell'associazione commerciale di pillole runiche e anche un Anziano di alto livello della gilda.


Tra tutti gli Anziani nella gilda, Song Wen era il solo a non essere un maestro di rune divine. Nonostante questo ricopriva una carica molto importante.


Non solo non era un esperto di arti runiche, ma era solo agli inizi dello stadio di Sacro Lord. Nessuno però l'avrebbe sottovalutato, perché era estremamente abile nel gestire operazioni su larga scala. Questo era anche il motivo per cui era diventato un Anziano.


La città delle Rune Divine non era un Sect; era un raduno di interessi e individui, e così avevano bisogno dei talenti di Song Wen.


"La fiera di oggi ha radunato membri d'élite da ogni dove. In segno di rispetto, mi occuperò io della prima asta di oggi!"


La voce di Song Wen non era fragorosa, ma le sue parole risuonarono nell'enorme arena. Potevano sentirlo tutti.


Dopo che finì di parlare, una squadra di guardie negli stadi avanzati al Lord Divino portò un'enorme scatola quadrata sul palco.


Questo contenitore era fatto di una speciale ossidiana. Questo materiale aveva un fortissimo effetto isolante e conteneva simboli difensivi.


Anche così, si potevano sentire dei rumori simili a ruggiti di draghi e di tigri dal suo interno. La sua luce trapelò dalla scatola, attirando l'attenzione.


Generalmente parlando, il primo oggetto in un'asta sarebbe stata di altissima qualità. Questo avrebbe stimolato l'appetito dei partecipanti e avrebbe acceso l'entusiasmo della folla, così da fare partire bene l'evento.


E mentre gli occhi di tutti erano puntati sulla scatola d'ossidiana sul palco...


In una suite VIP opulenta, il duca Haoyue era abbracciato alla sua "apprendista junior Qing" e giocherellava con una tavoletta di giada piena di informazioni.


"La stanza privata ordinaria numero 36? Questo moccioso non è nemmeno disposto a pagare una suite VIP?"


Quando il duca Haoyue era entrato nella sala d'asta, aveva subito chiesto a qualcuno di rintracciare Lin Ming. Le posizioni di tutti i visitatori erano registrate, così non sarebbe stato affatto difficile individuare qualcuno.


"Non è nient'altro che un povero piccolo mendicante, come può rivaleggiare con il duca?" Disse piano l'apprendista junior Qing.


"Ahah!" Il duca Haoyue rise, tirando un po' più a sé l'apprendista junior Qing. Disse: "Non è povero come sembra. Si può permettere di pagare 30 milioni. Ho già esaminato le informazioni su di loro. Dopo aver creato una serie di simboli del fuoco del nirvana e della tribolazione, come minimo deve aver ricevuto oltre un miliardo di punti dalle Terre Sacre della Stella Estrema!"


Il duca Haoyue aveva già indagato sulla quantità e sul prezzo approssimativo dei simboli di Lin Ming. Solo conoscendo il nemico lo si poteva sconfiggere. Dato che il duca Haoyue era ostile a Lin Ming e aveva bisogno del contratto del drago, naturalmente per lui era meglio informarsi più che poteva sul suo nemico.


In quel momento, Huo Yi Liu, anche lui seduto nella suite VIP, sollevò il cappuccio del suo mantello nero, rivelando un volto rugoso da stregone.


Disse con voce roca. "Un miliardo di punti, come può rivaleggiare con il duca? Ho sentito che deve acquistare molti oggetti per il regno del Vuoto Divino stavolta, così avrà una grande a disposizione molti fondi! Contando anche le mie risorse, quel Lin Ming ha già perso in partenza!"
                                


                                



