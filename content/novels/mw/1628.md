---
weight: 16280
title: Capitolo 1628 – Antica Pillola Senza Nome
pubDate: 2025-12-15T08:37:10.414Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il duca Haoyue non rappresentava solo sé stesso, ma anche il regno del Vuoto Divino in quest'asta.


Il suo Sect era fin troppo vasto. A parte il loro sovrano, c'erano anche sette Empirei e ognuno di loro governava una provincia del regno.


Il duca Haoyue proveniva dalla provincia dei Nove Inferni, il territorio più forte tra i sette, ed era il sottoposto dell'empireo dei Nove Inferni.


"Vediamo qual è il primo tesoro!"


Il duca Haoyue concentrò lo sguardo sul contenitore di ossidiana sul palco. Anche lui era curioso.


Però il presidente Song Wen non aprì subito la scatola, invece usò la sua voce ricca e magnetica per descrivere le origini del tesoro.


"Signore e signori, l'oggetto in questa scatola è stato ottenuto nelle Isole Vaganti nel Mare Tempestoso. Sono sicuro che siate tutti familiari con quel territorio..."


Tutti sussultarono sentendo menzionare quel luogo.


Era una delle grandi zone proibite della strada interna Asura!


Anche Lin Ming si ricordava bene del Mare Tempestoso. Figuriamoci nei ricordi di Zhu Chuan, ne aveva sentito parlare quando aveva chiesto informazioni al Segreto Celeste riguardo alle potenze trascendenti delle Nove Stelle del Palazzo del Dao. Uno dei tre indizi che aveva ricevuto riguardava le divine terre desolate proibite, il terzo accennava al Manuale del Tiranno Celeste di Mu Lingyue, mentre il secondo aveva parlato proprio del Mare Tempestoso.


Il Mare Tempestoso era costellato da pezzi di terra fluttuanti che apparivano e scomparivano misteriosamente, erano le isole vaganti. Secondo il Segreto Celeste, le isole vaganti contenevano eredità che riguardavano le Nove Stelle del Palazzo del Dao. Se Lin Ming fosse andato a visitarle, forse avrebbe potuto ottenere la potenza trascendente che cercava.


Tuttavia quelle isole non avevano una posizione fissa e si spostavano costantemente, come dei miraggi effimeri. Molti guerrieri erano andati ad esplorarle, ma alcuni erano tornati a mani vuote, mentre altri erano scomparsi.


Non si sarebbe mai immaginato che il primo tesoro di quest'asta provenisse dalle isole vaganti.


Tra le molte zone proibite della Strada Asura interna, le isole vaganti non erano il posto più pericoloso, ma sicuramente era il territorio più misterioso. Nessuno sapeva come si fossero formate, se uno avesse voluto visitarle e tornarne vivo, doveva avere una forza incredibile e un grande destino, altrimenti sarebbe stato impossibile riuscirci.


"Il primo tesoro è stato trovato nelle isole vaganti?!"


"L'asta è davvero incredibile, non c'è da meravigliarsi che siano venuti anche degli Empirei!"


Per alcuni praticanti di arti marziali nell'arena, questa era la prima volta che partecipavano alla fiera. Si riempivano di avidità vedendo tesori del genere, ma purtroppo per loro non potevano permetterseli.


La maggior parte di loro non avevano più di 30 milioni di punti.


"Non traiamo conclusioni così in fretta. Nonostante provenga dalle isole fluttuanti, potrebbe non essere troppo prezioso. Si trovano anche tesori inutili nelle isole vaganti; prima dobbiamo vederne il livello."


Dissero alcuni. Tuttavia presto si zittirono.


Song Wen aveva aperto la scatola d'ossidiana e una strana luce spirituale inondò il palco. Allo stesso tempo, fuoriuscì un'enorme aura vitale simile a quella di una creatura vivente.


Un'aura così sconfinata e vigorosa non poteva essere ordinaria.


Song Wen sollevò la piccola piattaforma di giada, al centro di essa c'era un piccolo solco circolare che conteneva una pillola!


Il medicinale rilasciava una brillante luce color arcobaleno. Sulla sua superficie c'erano delle deboli tracce simili a fiamme che bruciavano, si evolvevano creando forme mistiche. C'erano draghi, fenici, umani e anche tracce del Grande Dao e delle aure delle leggi.


Anche se Lin Ming era a diverse chilometri dal palco, poteva sentirne la spiritualità formidabile.


Era una pillola straordinaria!


Lin Ming lo percepì all'istante. Sentì il sangue del suo corpo che ribolliva a causa della pillola, come se stesse per schizzare dalla sua pelle da un momento all'altro.


Sentiva anche la sua vasta energia, qualcosa che sarebbe stato di grandissimo aiuto al suo sistema di raduno dell'essenza!


In passato, quando la Rete Celeste gli aveva dato questa informazione, gli era stato riferito che le isole vaganti contenevano eredità di guerrieri che coltivavano le Nove Stelle del Palazzo del Dao prima della grande tribolazione. Lin Ming sospettava che questa pillola fosse stata creata dagli antichi antenati dell'umanità.


Questa era una pillola che poteva arricchire la vitalità del sangue e potenziare il sistema di raduno dell'essenza!


Era perfettamente adatta a lui!


Lin Ming ne fu immediatamente tentato. Ma questa sorpresa gli fece avere un brutto presentimento. Era solo il primo tesoro e ci sarebbe voluto molto tempo prima che vendessero il corno o l'erba della saliva di drago, eppure aveva già trovato un articolo che gli interessava così tanto!


Aveva circa 2 miliardi di punti a disposizione. Se avesse comprato altri tesori insieme a quelli che gli servivano, allora non gli sarebbe bastato nemmeno il doppio di questi punti!


Lin Ming esitò, ma non rinunciò ad acquistare il medicinale. Per lui era fin troppo utile. Si poteva dire che fosse perfettamente adatta alla sua coltivazione. Era qualcosa che avrebbe potuto ottenere solo grazie ad un colpo di fortuna. Avrebbe provato rimpianto se se la fosse persa.


Tuttavia non poteva comunque rinunciare al corno e all'erba della saliva del drago. Sarebbe dovuto ricorrere a dei metodi speciali per guadagnare punti!


Song Wen posò nuovamente la pillola nella piattaforma. Lin Ming scoprì che il medicinale stava irradiando delle immagini, consumando energia.


Ma, anche se la stava disperdendo nell'aria, grazie ad alcune strane leggi del Dao Celeste, veniva riassorbita. Sembrava che la pillola stesse respirando.


"Simbolo runico!"


Lin Ming lo intravide sulla superficie della pillola, c'era un sofisticatissimo simbolo runico sulla sua superficie. Non solo potenziava gli effetti della pillola, ma ne manteneva anche la forza. Se era un simbolo di settimo livello, forse avrebbe potuto mantenere l'energia del medicinale per almeno un miliardo di anni.


Se avesse contenuto anche un incantesimo temporale e varie formazioni, allora non sarebbe stato difficile mantenerne l'efficacia per moltissimi millenni. Questo era anche il motivo per cui la pillola era rimasta perfettamente preservata per così tanto tempo.


"Il prezzo di base è 500 milioni di punti. Ogni aumento di prezzo non può essere inferiore a 10 milioni. Che l'asta abbia inizio!"


Gridò Song Wen. In un attimo qualcuno urlò: "550 milioni!"


In un solo respiro di tempo, qualcuno aveva aumentato il prezzo di 50 milioni. Ma in realtà il valore di questa pillola superava di gran lunga questa cifra.


Xiao Moxian non poté che preoccuparsi per Lin Ming. Al momento non aveva così tanti punti.


"560 milioni!"


"570 milioni!"


Il prezzo continuò a salire. Le persone che stavano gridando le loro offerte provenivano da stanze ordinarie. I praticanti di arti marziali nei posti comuni non si potevano permettere cifre simili e la gente nelle suite lussuose dovevano ancora intervenire.


In quel momento però una voce risuonò da una suite VIP: "700 milioni!"


Aveva aumentato di molto l'offerta in modo da eliminare la competizione. E in effetti l'entusiasmo di molti offerenti nelle stanze ordinarie si spense.


"730 milioni!"


Qualcuno aumentò di nuovo il prezzo. Anche questa persona proveniva da una suite di lusso.


"Fratellone Lin, cos'hai intenzione di fare? A giudicare da questo ritmo il prezzo potrebbe superare il miliardo, e quel disgustoso duca Haoyue potrebbe prenderti di mira!"


Disse frettolosamente Xiao Moxian. Se una grande porzione delle ricchezze di Lin Ming fosse stata consumata dal primo tesoro dell'asta, cosa avrebbe fatto dopo?


L'offerta continuò ad aumentare, ma Lin Ming rimase in silenzio. Stava stimando rapidamente il prezzo di questa antica pillola senza nome.


Nonostante il medicinale risalisse ai tempi antichi, Lin Ming era molto esperto in questo campo e poteva fare una valutazione approssimativa del suo costo. Di norma il vero valore di questa pillola equivaleva a circa 1,3-1,4 miliardi di punti.


Era un costo davvero salato per Lin Ming.


Ci rifletté per un momento, poi disse: "Xian'er, potrebbero venderla per meno di un miliardo."


"Mm?" Xiao Moxian ne fu sbalordita.


"Vediamo. Non la comprerò se l'offerta supererà 1,2 miliardi di punti."


Lin Ming aveva deciso. Questa antica pillola senza nome era preziosa, ma i partecipanti all'asta erano per lo più spirita. Per loro un medicinale lasciato da antichi esperti umani non sarebbe stato così prezioso.


Anche se ci fossero diversi coltivatori umani interessati alla pillola, non sarebbero stati necessariamente interessati ad un medicinale utile per il sistema della trasformazione del corpo. Questo abbassava il valore della pillola; il rapporto tra il costo e utilità non era così conveniente.


Ma Lin Ming avrebbe potuto sfruttarne il pieno potenziale.


E, come aveva previsto, quando il prezzo arrivò a 770 milioni, ci fu un drastico calo di offerte.


Ognuno gestiva il meglio che poteva le sue risorse, di certo le persone qui presenti non erano così sciocche da sprecare denaro.


"800 milioni!"


Disse all'improvviso Lin Ming. Nonostante il suo tono fosse calmo, in realtà non era affatto tranquillo. Temeva che un Empireo avrebbe cercato di competere con lui.


Alzò lo sguardo verso le suite lussuose più in alto. Se non errava, gli Empirei del Viola Misterioso e del Signore Celeste erano lì.


"820 milioni!"


Risuonò una voce familiare. Lin Ming ne rintracciò il proprietario e vide un uomo con un abito di piume di fronte alle finestre del suo lussuoso appartamento, teneva una coppa di cristallo che conteneva vino rosso sangue. Mostrava un'espressione lieta mentre sorseggiava il vino.


Da lontano, l'uomo si girò verso Lin Ming e sollevò la sua coppa in segno di saluto.


Era il duca Haoyue.


In tutte le stanze c'erano formazioni che le isolavano dall'ambiente esterno, ma il duca Haoyue le aveva disattivate deliberatamente affinché Lin Ming potesse vederlo.


"Quell'insetto irritante, è di nuovo lui!"


Xiao Moxian si riempì di ostilità vedendolo. Voleva sputargli in faccia.


Lin Ming si accigliò lievemente.


"840 milioni!" Gridò di nuovo.


"850 milioni!" Disse subito dopo il duca Haoyue.


Il duca Haoyue stava facendo delle offerte non solo per irritare Lin Ming, ma per consumare parte delle sue ricchezze in modo che non potesse competere per il contratto del drago. Sarebbe stato più facile per lui vincere con un rivale in meno. Altrimenti sarebbe stato davvero arduo per lui ottenere il contratto del drago se Lin Ming avesse usato i suoi 2 miliardi di punti per acquistarlo.
                                


                                



