---
weight: 16290
title: Capitolo 1629 – Ottenuta l'Antica Pillola
pubDate: 2025-12-15T08:37:10.415Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Eheh... il duca Haoyue ha fatto bene. Se non erro, questo Lin Ming ha bisogno di quel medicinale. È umano e coltiva sia il corpo che l'energia; questa antica pillola sarebbe perfetta per lui e per questo sarà facile rovinarlo!"


Nella suite VIP, Huo Yi Lie rise fragorosamente, dando una strana sensazione inquietante.


Secondo le loro informazioni, Lin Ming non doveva avere più di due miliardi di punti. Se avesse comprato l'antica pillola per una cifra superiore ad un miliardo, allora non sarebbe stato più una minaccia in seguito.


"900 milioni!"


Lin Ming aumentò all'improvviso l'offerta di 50 milioni.


Tuttavia il duca Haoyue non si fermò qui. Gridò: "910 milioni!"


Aveva aumentato il prezzo di soli 10 milioni, sembrava che lo stesse ostacolando apposta.


"950 milioni!" Urlò di nuovo Lin Ming.


"960 milioni!" Il duca Haoyue rise. Fare spendere a Lin Ming anche cento milioni in più lo faceva proprio sentire di ottimo umore.


E in quel momento, nella stanza ordinaria, Xiao Moxian diventò così gelida che sembrava poter congelare l'aria attorno. Era ad un passo dall'andare a picchiare il duca.


"Fratellone Lin, quel maledetto insetto sta cercando di irritarti apposta! Non vuole comprare quella pillola, desidera solo farti sprecare punti. Se continua così, ti farà solo gettare via i soldi che hai guadagnato duramente."


Lin Ming annuì: "Vero. Vuole farmi irritare e farmi consumare risorse, ma non avrà il coraggio di continuare a seguirmi."


Lin Ming aveva stabilito un limite e non avrebbe superato gli 1,2 miliardi di punti. Il duca Haoyue non lo sapeva.


Lin Ming poteva usarlo a suo vantaggio.


"990 milioni." Lin Ming aggiunse altri 30 milioni. Aveva fatto un'altra proposta così da spingere il duca Haoyue ad offrire un miliardo.


Dalle stime di Lin Ming, un miliardo di punti superava il prezzo limite di questa pillola.


E il duca Haoyue rispose prevedibilmente: "Un miliardo. Ahah, vuoi davvero competere con me, amico nella stanza ordinaria?"


Dal suo tono insolente, sembrava che stesse cercando di provocare apposta Lin Ming.


Pensava che Lin Ming avrebbe offerto un'altra cifra e che così avrebbe potuto irritarlo più volte, facendogli perdere ancora più soldi, ma non credeva che Lin Ming si sarebbe ritirato.


All'improvviso il giovane sembrò essere diventato silenzioso.


"L'ospite #24 ha fatto un'offerta di un miliardo! Il primo oggetto di quest'asta ha già superato il miliardo! C'è qualcuno disposto ad offrire di più?"


Disse Song Wen con fervore.


Tuttavia nessuno rispose. 990 milioni erano solo a 10 milioni di distanza da un miliardo, ma attraversare questo divario dava una sensazione completamente diversa.


Spendere un miliardo di punti per comprare questa antica pillola sarebbe stato uno spreco per queste persone.


Song Wen gridò un'altra volta, ma non ci fu ancora risposta. In eventi di così alto calibro, anche un magnifico banditore d'asta avrebbe potuto influire ben poco sull'aumento del prezzo.


Figuriamoci Song Wen, anche se Suya avesse indossato il suo abito più seducente e avesse fatto del suo meglio per destare entusiasmo e sedurre il pubblico non avrebbe ottenuto molti effetti.


Gli ospiti VIP che potevano permettersi questa antica pillola senza nome erano tutte figure potenti di grandi organizzazioni o erano assurdamente potenti. Chi di loro avrebbe gettato via un miliardo di punti solo per conquistare il sorriso di una splendida donna?


"Un miliardo uno!"


Iniziò ad annunciare Song Wen.


Il duca Haoyue sussultò sentendo queste parole.


Non voleva comprare questo tesoro. Era un oggetto utile agli umani e adatto a chi coltivava il corpo e l'energia. Il suo regno e uno spirita come lui non avevano bisogno di quel medicinale.


Se avesse comprato qualcosa di non molto utile, allora avrebbe dovuto pagare di tasca sua. Non poteva usare le ricchezze del regno del Vuoto Divino per acquistare questa antica pillola e non era così ricco da poter ignorare una perdita di un miliardo di punti.


Se avesse ottenuto l'antica pillola, avrebbe solo potuto rivenderla, ma anche se l'avesse fatto, non sarebbe riuscito a recuperare tutti i suoi punti.


Ma questo non era così cruciale. Il punto chiave era che ci avrebbe messo molto tempo prima di rivendere questa antica pillola. Questo avrebbe diminuito di gran lunga i punti a sua disposizione in quest'asta. Se fosse apparso qualcosa di davvero sbalorditivo in seguito, forse non se lo sarebbe potuto più permettere!


E anche se avesse usato le ricchezze del regno del Vuoto Divino, sarebbe stato qualcosa che apparteneva al suo Sect e non a lui.


"Un miliardo due!"


Song Wen continuò a contare. Il battito cardiaco del duca Haoyue iniziò ad accelerare. Alzò lo sguardo verso le due suite VIP più in alto, sperando che gli Empirei Signore Celeste e del Viola Misterioso sarebbero stati interessati a questa antica pillola. Tuttavia rimasero in silenzio, come se non avessero sentito nulla.


Per un Empireo questa antica pillola senza nome non era così utile.


Gli Empirei potevano raffinare le loro pillole trascendenti, ma non sarebbero state di molto beneficio per la loro coltivazione.


Molti Empirei erano rimasti bloccati per molto tempo al loro livello e non riuscivano ad avanzare di stadio. Pensare di contare su una semplice pillola trascendente sarebbe stato solo stupido.


Vedendo che Song Wen stava arrivando a tre, il duca Haoyue divenne proprio scontento.


Aveva la sensazione di essere stato ingannato.


Pensava di poter rovinare Lin Ming, ma non aveva considerato abbastanza quali erano i suoi limiti.


Nonostante volesse questa antica pillola senza nome, forse non si sarebbe potuto permettere questo prezzo astronomico!


"Povero sciocco, non può competere con il duca. È un idiota se spera di poter opporsi a lei." Rannicchiata nel petto del duca, l'apprendista junior Qing mostrò un'espressione orgogliosa mentre sorrideva dolcemente. Il suo talento poteva essere considerato solo decente e sarebbe stato impossibile per lei risaltare nel regno del Vuoto Divino. Se avesse voluto spiccare tra la folla, avrebbe dovuto legarsi a qualcuno di autorevole e talentuoso come il duca Haoyue. Ora aveva sempre più la sensazione di aver scelto la persona giusta.


In un'asta piena di innumerevoli eroi e che comprendeva anche due Empirei, era riuscito ad ottenere il primo oggetto dell'asta, intimidendo tutti gli altri a tal punto da zittirli.


Il duca Haoyue era già agitato, ma ora questa stupida donna stava cercando di lusingarlo senza motivo, irritandolo e umiliandolo ancora di più. Respinse la donna ruggendo: "Vattene fuori!"


L'apprendista junior Qing rotolò via e quasi cadde contro il muro. Si spaventò; non aveva idea del perché il duca Haoyue si era arrabbiato così tanto.


E proprio quando Song Wen stava per finire il conto alla rovescia, qualcuno gridò dalle stanze ordinarie: "Un miliardo... e dieci milioni!"


Il tono della voce era grave, come se l'offerente non potesse permettersi un prezzo simile.


Per le orecchie del duca Haoyue queste parole furono musica celeste.


Tirò un lungo sospiro di sollievo, rivolse lo sguardo verso il proprietario della voce e vide che in effetti era stato Lin Ming.


Il duca Haoyue si rabbuiò. Alla fine era stato lui a vincere.


Ma non osò continuare a competere con lui. Probabilmente questo prezzo era il limite di Lin Ming.


"Questo povero sciocco!"


Esclamò il duca Haoyue. Voleva fargli spendere ancora più soldi, ma non credeva che Lin Ming sarebbe stato così povero. Non aveva coraggio di continuare.


Non era molto contento dopo aver fatto tre offerte e aver sperimentato quella breve paura e trepidazione solo per far perdere cento milioni di punti a Lin Ming.


Poi Huo Yi Liu ridacchiò: "In realtà ha già raggiunto il suo obiettivo. Lin Ming ha speso il 60-70% delle sue ricchezze... dopo non dovrebbe più rappresentare una minaccia."


Il duca Haoyue si incupì. Voleva surclassare Lin Ming durante l'asta per il corno di drago di giada, ma ora sembrava che l'avrebbe vinta molto facilmente.


Alla fine Song Wen concluse il conto alla rovescia, il primo oggetto era stato vinto da Lin Ming!


"Congratulazioni all'ospite nella stanza ordinaria #36 per aver vinto questa antica pillola senza nome dalle isole vaganti!" Annunciò ad alta voce Song Wen. Ci furono un po' di applausi per il pubblico. Molti ne furono sorpresi. Non credevano che nelle stanze comuni si sarebbero nascosti dei competitori così temibili.
                                


                                



