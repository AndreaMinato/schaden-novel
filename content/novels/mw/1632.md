---
weight: 16320
title: Capitolo 1632 - Pazzo?
pubDate: 2025-12-15T08:37:10.416Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il duca Haoyue era disposto a ricorrere a qualsiasi mezzo per vendicarsi. Nonostante non avesse detto deliberatamente chi stesse manipolando l'asta, il significato dietro le sue parole era abbastanza chiaro.


Lo stava accusando di questo in modo che la gilda dei maestri di rune non potesse favorire Lin Ming e proteggerlo. Dopotutto fare una richiesta per indagare sulle ricchezze di una persona era scortese. Sarebbe stata un'intrusione nella sua vita privata e Lin Ming avrebbe avuto il diritto di rifiutare.


Ormai tutti i partecipanti avevano iniziato a discutere animatamente.


Un'accusa del genere era estremamente seria per una casa d'aste!


Come poteva non causare trambusto!


Song Wen si incupì immediatamente. Nonostante potesse cacciare via il duca Haoyue per come stava disturbando il corso dell'asta, avrebbe inevitabilmente influito sul resto dell'asta!


Il pubblico avrebbe pensato che la gilda avesse reagito così perché aveva la coscienza sporca!


Song Wen ora era in un dilemma.


Il motivo per cui era in una situazione imbarazzante era fin troppo comune che ci fosse un manipolatore nelle aste. La si poteva perfino definire una regola implicita!


Il lavoro di un manipolatore era di accendere l'atmosfera, aumentare il prezzo e fare impazzire gli offerenti.


Così avrebbero spinto i partecipanti a pagare ancora di più per vincere.


Anche se avessero fatto un errore di giudizio e avessero vinto degli oggetti, avrebbero comunque spinto ad offrire di più per quell'oggetto nella prossima asta. Poteva essere considerata una sorta di pubblicità per la casa d'aste.


Una piccola commissione avrebbe portato un introito di gran lunga superiore. Non era sorprendente che le case d'asta avrebbero ingaggiato persone del genere visto che questo metodo era così facile ed economico.


Tuttavia la gilda dei maestri di rune era esistita da centinaia di milioni di anni. Teneva molto alla sua reputazione e non sarebbe mai ricorsa a metodi così scorretti.


Nonostante tutto, era inevitabile che questa accusa avrebbe destato sospetti!


Così, l'esistenza di un manipolatore d'asta era un punto sensibile per loro. Una persona normale non avrebbe osato fare dichiarazioni del genere, ma il duca Haoyue aveva il regno del Vuoto Divino a sostenerlo!


Il suo regno era un titano ancora più grande della città delle Rune Divine. La si poteva definire l'organizzazione spirita più potente della Strada Asura!


Song Wen divenne gelido. Il suo sguardo emanò un intenso intento omicida che si fissò sul duca Haoyue.


La gilda dei maestri di rune in effetti era più debole del regno del Vuoto Divino, ma non era da sottovalutare. Controllava una grande quantità di maestri di rune e aveva un'eredità molto importante. Sotto questo aspetto era quasi l'organizzazione di maestri di rune più formidabile dell'intera strada interna Asura.


Il duca Haoyue si raggelò. Anche se sapeva che Song Wen non potesse rivaleggiare con lui e che la gilda avrebbe avuto difficoltà ad attaccarlo, questo sguardo lo intimorì.


Ebbe anche la sensazione di essere stato troppo imprudente durante quel breve momento di rabbia di prima. Menzionare un argomento così sensibile di fronte a tutti era come offendere la gilda dei maestri di rune.


Disse frettolosamente: "Mi scuso per le mie parole di prima. Sono stato troppo avventato e posso avervi offeso accidentalmente, ma spero ancora di poter verificare la rete di ricchezze dell'offerente nella stanza #36... da ciò che so, ha meno di cento anni e non sembra avere un forte supporto, così non credo che abbia 2,6 miliardi di punti a sua disposizione!"


Il duca Haoyue non era il tipo da accettare facilmente la sconfitta e certamente non avrebbe permesso a Lin Ming di continuare ad imbrogliarlo. Se voleva ingannarlo, doveva anche prepararsi a fronteggiare un contrattacco.


Naturalmente in questa situazione era impossibile per Lin Ming rimanere in silenzio.


Il giovane aprì la porta che conduceva al balcone e iniziò a volare sopra l'arena, come se stesse camminando per una via invisibile.


La sua comparsa attirò subito l'attenzione dei presenti.


"Quella è la persona che ha vinto l'antica pillola senza nome!"


"Non credevo che sarebbe stato così giovane."


"Non solo è giovane, ma la sua coltivazione non è troppo alta, è solo negli stadi intermedi del Lord Divino realm! Come può una persona del genere vincere sia l'antica pillola senza nome che la lancia dorata viola ad, 1,61 miliardi?"


Normalmente sarebbe stato impossibile per una persona dalla coltivazione così bassa avere 2,6 miliardi di punti. Molti diventarono scettici.


Generalmente, le persone dalla grande reputazione e ricchezza non si sarebbero disturbati a fare azioni così disonorevoli.


I manipolatori cercati dalle case d'asta sarebbero state spesso persone dalla posizione bassa e spesso si sarebbero nascosti nelle suite VIP, così da non dover rivelare la propria identità!


Dall'età e dalla coltivazione di Lin Ming, era inevitabile che la gente sospettasse di lui.


Lin Ming non badò agli sguardi scettici. Si limitò a guardare il duca Haoyue e a dire: "Sembra che sappia quali sono le mie ricchezze? Allora dovrebbe anche sapere che ho circa 2 miliardi di punti?"


Lin Ming mosse le dita e 19 tavolette di giada rosso sangue volarono fuori dal suo anello spaziale.


Ognuna di esse rappresentava 100 milioni di punti ed erano state fornite dalla gilda dei maestri di rune.


Molti occhi si iniettarono di sangue per l'avidità vedendole, non avevano mai visto una tavoletta di giada di 100 milioni in tutta la loro vita.


Tuttavia, anche se Lin Ming aveva tirato fuori questi punti, diverse persone continuarono a guardarlo con sospetto. Non sarebbe stato strano che avesse avuto così tanti punti se la gilda lo stava usando per manipolare il corso dell'asta.


Inoltre era una cifra di gran lunga inferiore a 2,6 miliardi.


Song Wen si accigliò. Non credeva che sarebbe sorto un problema del genere durante l'asta.


Il duca Haoyue aveva già insultato la gilda. Anche se si era scusato per la sua i imprudenza, aveva comunque impiantato il seme del dubbio in molte persone.


E ora sospettavano di Lin Ming. Era difficile convincere la gente visto che era così giovane e debole.


Se il problema fosse diventato serio, avrebbe potuto influenzare il margine totale dei profitti di quest'asta.


Dopotutto, ciò che si vendeva all'asta era spesso il 20-30% più costoso di una normale transazione. La ragione per cui la gente veniva qui a competere non era per la convenienza dei suoi prezzi, ma per la varietà dei tesori che si vendevano. Si potevano ottenere oggetti preziosi davvero rari, molti incredibilmente difficili da trovare. Il punto cruciale non era più trovare una certa risorsa, ma potersela permettere.


Così, tutti sarebbero stati disposti ad offrire un prezzo superiore.


Tuttavia, una volta che fosse apparso un "manipolatore", molti avrebbero temuto di essere ingannati. Sarebbe stato disastroso per il prestigio dell'asta della città delle Rune Divine.


Song Wen aveva già considerato come poter fronteggiare questo problema.


Lin Ming sembrava calmo di fronte ai centinaia di migliaia di membri d'élite dell'arena, inclusi moltissimi Re del Mondo, Grandi Re del Mondo e anche Empirei.


Era un tipo di tranquillità che non si poteva fingere!


"1,9 miliardi? Non sembra sufficiente..." Il duca Haoyue mostrò un sorriso vittorioso. Anche se aveva la sensazione che questo suo intervento fosse stato un po' rozzo e aveva perfino offeso la gilda dei maestri di rune divine, era stata una mossa estremamente efficace. Lo aveva fatto diventare nemico di tutti gli offerenti, ora Lin Ming come poteva continuare a competere contro di lui?


Per quanto riguardava la provocazione che aveva fatto alla gilda, una volta che fosse tornato dalla prova finale, il duca Haoyue avrebbe rinsaldato abbastanza le sue fondamenta in modo tale da poter accumulare il potenziale per diventare un Empireo in futuro. Allora la gilda non avrebbe potuto fargli nulla.


"E anche se non è sufficiente? Non sa che la scadenza per pagare è di dieci giorni dopo la fine dell'asta? Allora avrò accumulato abbastanza punti e potrò pagare."


Disse Lin Ming come se fosse ovvio.


Il duca Haoyue sussultò, ma poi rise: "Dieci giorni non sarebbe altro che poco più di un mese da oggi. Crede davvero di poter arrivare a 700 milioni di punti in così poco tempo nonostante la sua bassa coltivazione? Crede che gli altri siano stupidi come lei?"


Più parlava, più il suo tono divenne pieno di derisione. Quando il pubblico lo sentì, si agitò ancora di più. La gente non aveva idea di dove provenisse questo Lin Ming, ma sembrava proprio che fosse sempre più ridicolo e disonesto!


Una scena del genere inquietò perfino Song Wen che di solito era molto risoluto. La situazione stava andando lentamente fuori controllo.


In quel momento Lin Ming ridacchiò. Disse: "Si tratta solo di ottenere 700 milioni in un mese. Solo perché lei non può farlo, non significa che gli altri non ne siano in grado! Pensavo di vendere un po' di cose nell'asta tra qualche giorno, ma vista la situazione posso solo venderli oggi."


Mentre parlava, Lin Ming toccò il suo anello spaziale e 20 carte da simbolo volarono nell'aria. Erano il simbolo del fuoco celeste e quello del Dio Blasfemo potenziati che aveva creato!


In ogni simbolo runico c'era il simbolo "Lin" nell'angolo in basso a destra!


Il pubblico fu confuso da questa azione. Cosa intendeva questo ragazzo? Stava dicendo che questi 20 simboli potevano essere venduti per 700 milioni?!


"Deve stare scherzando! Sta solo mettendo all'asta quelle 20 carte da simbolo? Che valgano 700 milioni di punti?!"


Le carte da simbolo di Lin Ming non avevano un aspetto così maestoso. Le carte da simbolo che aveva usato non erano di massimo livello, ma ciò che decideva il loro valore era la struttura runica e non la carta. Naturalmente Lin Ming non avrebbe scelto di usare un materiale così appariscente, ma inutile.


"Non sembrano niente di che... che li abbia ereditati? Che siano simboli runici di settimo livello?" Fantasticarono alcuni. Non si poteva capire il vero valore di una persona o di un oggetto con una sola occhiata.


Se i venti simboli che aveva disegnato fossero stati composti da materiali assurdamente costosi, allora non sarebbe stato un problema venderli per 700 milioni di punti, forse il loro prezzo sarebbe stato ancora superiore.


Alcuni simboli di massimo livello potevano arrivare a 700 milioni di punti. I simboli migliori avevano anche un valore superiore ad alcuni tesori spirituali da Empirei.


Tuttavia un maestro di rune divine tra il pubblico scosse la testa: "State rimuginando troppo... quelli sono simboli runici di quinto livello. Non mi posso sbagliare con quelle fluttuazioni di energia."


Era stato un maestro di rune divine di quinto livello a parlare. Non apparteneva alla gilda, ma era un sottoposto di una grande organizzazione. Era un individuo rispettato e riverito.


Sentendo il suo parere, tutti rimasero sbalorditi. Erano solo simboli di quinto livello?


20 simboli di quinto livello? Questo Lin Ming voleva venderli per un prezzo astronomico di 700 milioni di punti?


Era impazzito?!
                                


                                



