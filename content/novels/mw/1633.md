---
weight: 1633
title: Capitolo 1633 – Cambiale
pubDate: 2025-12-15T08:37:10.416Z
tags:
    - mw
---


<em>Capitolo sponsorizzato, ringraziamo Fabio!
2 capitoli in coda, 0/5
-Schadenfreude</em>


"Simboli di quinto livello? Ne è sicuro?"


Chiese con stupore qualcuno al maestro di rune divine.


"Ne sono certo." Il maestro fissò la persona che glielo aveva chiesto, era di pessimo umore: "Ho già disegnato simbolo di quinto livello per oltre 5000 anni, come potrei sbagliarmi?"


Mentre lo osservavano, molti videro il distintivo sul suo petto. Anche se non proveniva dalla gilda dei maestri di rune, chiaramente lo identificava come maestro di rune di quinto livello.


All'inizio qualcuno aveva ipotizzato che i simboli di Lin Ming provenissero da qualche grande eredità di un esperto, ma in realtà erano di così basso livello!


"Vuole vendere simboli di quinto livello all'asta? Sta scherzando?"


"Credo che possa essere davvero un manipolatore d'asta ingaggiato dalla gilda. Probabilmente è stato assunto per aumentare il prezzo e causare trambusto. In seguito potrebbero imprigionarlo. Forse anche quelle dieci tavolette di giada rosso sangue potrebbero essere dei falsi!"


Se uno non avesse compreso le arti runiche, sarebbe stato difficile capire se le tavolette di giada di Lin Ming fossero autentiche o no.


"Sono davvero degli stupidi cani irritanti, non posso credere che questiono la legittimità e il valore dei tuoi simboli..." Nella stanza ordinaria, Xiao Moxian ringhiò.


Nonostante la sua reazione però era inquieta. Qual era il valore di quei 20 simboli?


Era vero che i simboli revisionati da Lin Ming erano formidabili, ma ce n'erano comunque solo venti.


Lin Ming rimase in silenzio di fronte a tutte queste domande e dubbi. I simboli runici fluttuavano attorno a lui, emanando un bagliore brillante.


Questo però rafforzò solo i sospetti del pubblico.


Mentre queste persone stavano parlando con scortesia, una voce seducente riecheggiò nel mare di dubbi, spiccando tra di loro.


"Siete proprio ignoranti. Non avete mai sentito parlare del simbolo del fuoco del nirvana e della tribolazione?"


Questa voce magnetica e accattivante proveniva da una delle suite VIP.


Tutti puntarono lo sguardo verso la proprietaria di questa voce e videro una splendida donna.


"Chi è?"


La maggior parte dei presenti non conosceva Suya, ma sapevano che la sua suite era stata presa in affitto da una Terra Sacra di Empirei. In altre parole, questa donna aveva un grosso Sect a sostenerla.


"È la signorina Suya delle Terre Sacre della Stella Estrema. Sono in guerra con le Terre Sacre della Lotta Celeste e lei è responsabile per l'acquisto di simboli runici dalla gilda."


Spiegò qualcuno che la conosceva.


Tutti sussultarono. Suya poteva essere considerata una persona dalla reputazione considerevole. Le sue parole naturalmente avevano un certo peso.


Suya non sembrò notare le discussioni attorno. Il suo sguardo rimase brillante e convinto. Non aveva dubbi riguardo alle opere di Lin Ming e questo era il momento perfetto per sostenerlo. Aiutarlo nel momento del bisogno era sempre meglio che tentare di lusingarlo in seguito.


Lin Ming sorrise lievemente e annuì con fare cortese verso di lei, esprimendo i suoi ringraziamenti.


"Simbolo del fuoco del nirvana e della tribolazione? Cos'è?"


Molti ne furono confusi. Non li si poteva biasimare per la loro ignoranza però. I partecipanti all'asta erano persone estremamente ricche o sovrani dei loro domini. Tuttavia, provenivano da posti molto lontani e non erano molto informati sul mondo dei maestri di rune divine. Alcuni non erano nemmeno spirita. I simboli del fuoco del nirvana e della tribolazione avevano causato un grande clamore tra gli esperti di rune e in particolare nella gilda, ma gli estranei non potevano sapere cos'era accaduto.


La strada interna Asura era semplicemente troppo vasta. Anche persone molto esperte non avrebbero saputo di un piccolo simbolo runico che aveva cambiato le sorti di una guerra tra due Terre Sacre.


"Simbolo del fuoco del nirvana e della tribolazione? Questa donna sembra dargli un grande valore?"


Anche se queste persone non erano abbastanza informate, questa donna chiaramente era una persona straordinaria. Era stato questo giovane a creare quel simbolo runico?


Mentre molti partecipanti stavano sussurrando tra di loro, Suya disse: "Signor Lin, se deve competere per la lancia dorata viola, posso darle in prestito un miliardo di punti in anticipo."


Nonostante la voce di Suya non fosse stata troppo forte, tuonò nell'intera arena, ammutolendo per un po' l'asta.


La signorina Suya aveva intenzione di dare in prestito un miliardo di punti a questo giovane?


Un miliardo di punti non era una cifra così bassa. Questo dimostrava che Suya si fidava molto di questo Lin Ming ed era sicura che l'avrebbe ripagata!


Molti non conoscevano i simboli del fuoco del nirvana e della tribolazione di cui la donna aveva parlato. E anche se molti dei presenti li avevano visti e iniziarono a spiegare quanto erano potenti, alcuni rimasero scettici.


Ma il fatto che Suya stesse dando in prestito a Lin Ming un miliardo di punti, dimostrava quanto questo simbolo del fuoco del nirvana e della tribolazione fosse prezioso! Altrimenti non gli avrebbe prestato una cifra così enorme.


In quel momento, nella suite VIP dove risiedeva Suya, un uomo che sembrava avere circa trent'anni sembrava di pessimo umore: "Apprendista junior Suya, per favore torni dentro."


Quest'uomo era l'apprendista senior di Suya ed era anche un rappresentante che le Terre Sacre della Stella Estrema aveva mandato per acquistare oggetti all'asta.


Lui e Suya avrebbero dovuto ottenere la "radice spirituale della betulla bianca" per espressa richiesta del maestro del palazzo celeste!


Che sorta di figura era il capo del palazzo? La sua forza era considerata di massimo livello anche tra gli Empirei ed era un dio per l'intero Sect. Normalmente, solo menzionare il suo nome avrebbe ammutolito tutti i discepoli della loro Terra Sacra.


Il motivo per cui Suya era riuscita a spiccare e ad avere un tale successo era in parte perché il maestro del palazzo celeste aveva riconosciuto le sue capacità di comunicazione e di negoziazione.


Tuttavia, solo perché il capo aveva riconosciuto i suoi talenti, non significava che lei avrebbe avuto il permesso di fare decisioni arbitrarie! Al momento le Terre Sacre della Stella Estrema erano a corto di risorse. Suya e il suo apprendista senior avevano l'autorità di usare 2,5 miliardi di punti in quest'asta, era i fondi forniti dal maestro del palazzo in persona. Avevano ricevuto questa cifra per acquistare la radice spirituale della betulla bianca, qualcosa di cui il capo aveva bisogno per potenziare la sua arma magica primaria!


Se ci fossero stati dei ritardi, allora Suya e il suo apprendista junior non sarebbero riusciti a prendersene la responsabilità!


E ora Suya aveva dato in prestito un miliardo di punti. Questo lasciava loro solo 1,5 miliardi, una quantità insufficiente per ottenere la radice spirituale della betulla bianca!


E secondo le regole dell'asta, tutti i debiti dovevano essere ripagati appieno entro dieci giorni dalla fine dell'asta.


Lin Ming avrebbe dovuto ripagare un miliardo di punti in breve tempo se Suya avesse voluto dargli in prestito una cifra del genere e al tempo stesso ottenere la radice spirituale della betulla bianca.


E Lin Ming stesso aveva bisogno di acquistare molti oggetti.


Suya sapeva che, a parte i 2 miliardi di punti, Lin Ming aveva solo 20 simboli. Se avesse avuto altre fonti di ricchezza, perché avrebbe chiesto loro un prestito di 800 milioni di punti dopo aver accettato di produrre una serie di simboli del fuoco del nirvana e della tribolazione per loro?


Ma Suya aveva comunque fatto questo prestito perché credeva erroneamente che Lin Ming volesse davvero acquistare questa lancia dorata viola.


Dopotutto Lin Ming usava la lancia e Suya immaginava che avrebbe dovuto cambiare arma.


"Apprendista junior, sei impazzita?!" L'uomo era di pessimo umore. Era quasi senza fiato per la rabbia.


"Fidati di me stavolta. Anche se non sono stata molto in contatto con Lin Ming, lo conosco bene. Non si azzarda mai a fare nulla che non è certo di poter fare. In passato l'ho sottovalutato un po' di volte. Pensavo che avesse accettato missioni impossibili da completare, ma alla fine mi sono sbagliata di grosso. Alla fine ho dovuto ignorare la vergogna che provava per scusarmi con lui. È il tipo di uomo che mantiene sempre la parola data."


Dal suo tono, Suya non era affatto preoccupata. Ma anche se in superficie sembrava calma, i suoi palmi erano bagnati di sudore.


Aveva appena fatto una grossa scommessa. Stava puntando tutto sulla speranza che Lin Ming facesse un miracolo con quei 20 simboli.


Suya aveva già indagato sulle origini di Lin Ming e aveva scoperto che era perfino più sconvolgente di un genio mostruoso.


Oltre venti anni fa era stato solo un maestro di rune divine di terzo livello talentuoso. Ma dopo solo venti meri anni, era riuscito a creare il simbolo del fuoco del nirvana e della tribolazione che nemmeno Huo Yi Liu era riuscito a decifrare.


Lin Ming doveva avere sicuramente un grande segreto!


Tuttavia, nonostante le ripetute rassicurazioni di Suya, l'apprendista senior la ignorò: "Ti stai illudendo. Non ho accettato il tuo prestito. E anche se Lin Ming potesse davvero recuperare punti usando quei 20 simboli, l'onorabile maestro ci punirà comunque perché abbiamo deciso di usare i punti che ci ha dato per comprare altro. Stiamo commettendo un grave crimine."


Lin Ming all'improvviso sorrise: "La ringrazio signorina Suya, ma l'asta per questa lancia dorata viola deve ancora finire, quindi i miei simboli dovranno essere messi all'asta dopo. Signor Song, crede... di poterla organizzare per me?"


Disse Lin Ming rivolgendosi al presidente.


Song Wen strinse gli occhi mentre guardava i simboli nelle mani del giovane. Anche se aveva la sensazione che ci fosse qualcosa di straordinario in quelle rune, la situazione gli sembrava proprio assurdo. Anche se conosceva i simboli del fuoco del nirvana e della tribolazione, sarebbe stato impossibile venderli per diverse centinaia di milioni di punti. Dopotutto erano solo simboli di quinto livello.


"Fratello Lin..."


Song Wen sembrava un po' imbarazzato. Temeva che Lin Ming fosse troppo sicuro delle sue capacità e che avrebbe stabilito un prezzo di base troppo alto. Sarebbe stato ridicolo se nessuno li avesse acquistati.


Lin Ming naturalmente capì cosa stava pensando. Sorrise e disse: "Signor Song, non si preoccupi, non sto solo mettendo all'asta questi 20 simboli, ma anche delle cambiali. Posso venderne cento o anche mille a chi li acquista in anticipo."


Molti offerenti quasi caddero dai loro posti.


Cambiali?! Acquisti in anticipo?!


Diverse centinaia di punti per comprare solo delle cambiali? Chi si credeva di essere? Solo un idiota le avrebbe comprate!


Nessuno aveva mai sentito parlare di un'idea simile fin dall'inizio dell'asta!
                                


                                



