---
weight: 1634
title: Capitolo 1634 – 1,99 miliardi
pubDate: 2025-12-15T08:37:10.416Z
tags:
    - mw
---


<em>Capitolo sponsorizzato, ringraziamo Fabio!
1 capitoli in coda, 0/5
-Schadenfreude</em>


Le ripetute richieste e le condizioni di Lin Ming fecero accigliare perfino Song Wen.


Era una transazione decisamente grande e molti non avevano ancora familiarità con il nome di Lin Ming. Non era così famoso nemmeno nel mondo delle arti runiche e al di fuori quasi di quel campo nessuno aveva sentito parlare di lui.


Un membro della giovane generazione che aveva meno di cento anni ed era al Lord Divino voleva vendere delle cambiali; chi gli avrebbe creduto?


Non potevano ritenerlo affidabile. In una situazione del genere, chi avrebbe comprato le promesse vuote di un membro della giovane generazione per 700-800 milioni o anche un miliardo di punti?


"Suya, l'hai sentito?! Vuole vendere un po' di cambiali, gli credi ancora? Come ci riuscirà? Forse la gilda non gli permetterà nemmeno di mettere all'asta un oggetto del genere. Vendere cambiali per un miliardo di punti, ci sta prendendo per scemi!"


L'apprendista senior di Suya pensava che Lin Ming fosse impazzito.


Tuttavia Suya fece del suo meglio per mantenere un'espressione calma. "Che importa se è una cambiale, ti sei dimenticato che quando Lin Ming ci ha chiesto di prendere in prestito 800 milioni di punti l'abbiamo accontentato?"


"Questo è un caso completamente diverso! Abbiamo già ottenuto i 2000 simboli del fuoco del nirvana e della tribolazione e sappiamo anche chi è Lin Ming! Credi che le altre organizzazioni lo conoscano? Se fosse così facile ottenere punti allora offrirò anche io delle cambiali per creare dieci tesori spirituali da Empireo e vedremo chi le comprerà!"


Non era una sorpresa che l'apprendista senior di Suya fosse così agitato.


In effetti anche il cuore di Suya stava battendo rapidamente come un tamburo. Lin Ming stava osando vendere cambiali nella grande città delle Rune Divine. Questo era un evento senza precedenti che probabilmente non si sarebbe ripetuto in futuro.


Persa nei suoi pensieri, Suya sentì uno sguardo gelido che la fece rabbrividire.


Si girò e vide che era il duca Haoyue.


Il duca aveva un'espressione cupa e fredda. L'apprezzamento e il desiderio che prima trapelava dal suo sguardo erano scomparsi ed erano stati rimpiazzati da intento omicida.


Se Suya non fosse apparsa all'improvviso, Lin Ming non avrebbe avuto l'occasione di competere con lui per la lancia dorata viola!


Visto che l'asta per la lancia era già cominciata, l'asta dei simboli runici di Lin Ming non poteva ancora iniziare. Chi sapeva se si sarebbe davvero svolta, chi avrebbe creduto a Lin Ming?


Lin Ming non poteva proporre prezzi a caso come voleva. Figuriamoci il duca Haoyue, nemmeno la gilda dei maestri di rune non lo avrebbe provato! Questo era un grande tabù per la casa d'aste.


Ma proprio in quel momento, Suya si era offerta di prestargli un miliardo di punti, permettendogli di continuare a competere. Questo significava che il duca Haoyue avrebbe dovuto spendere ancora di più!


Come poteva non odiare Suya per questo.


"Quanto è spietata! L'ho trattata così bene eppure mi ha fatto questo!"


La trasmissione del suono gelida del duca Haoyue risuonò nelle orecchie della donna.


Suya sussultò. Rispose piano: "Mi scuso profondamente con il duca Haoyue. ho ricevuto un ordine della Stella Estrema che mi impone di sostenere Lin Ming più che posso durante quest'asta. Non ho avuto altra scelta se non ubbidire."


La sua risposta fu veloce. Si era inventata una scusa e aveva addossato ogni responsabilità sulle Terre Sacre della Stella Estrema. Anche se il duca Haoyue aveva un forte supporto, non avrebbe comunque osato attaccare le Terre Sacre della Stella Estrema.


Le parole di Suya destarono incredulità e al tempo stesso sospetti nel duca Haoyue. Il valore di Lin Ming era davvero aumentato a tal punto?


Tornò silenziosamente nella sua suite VIP. La sua espressione dura spaventò l'apprendista junior Qing, ammutolendola.


Sapeva che il duca Haoyue era già infuriato. Rischiava perfino di perdere il controllo e uccidere!


Così, l'asta per la lancia dorata viola continuò. Suya e Lin Ming iniziarono a tornare entrambi nelle loro stanze.


Mentre Lin Ming si stava voltando, Suya lo guardò con profonda emozione, il suo tono sembrava esausto e incantevole mentre usava una trasmissione del suono: "Signor Lin, ho pagato un caro prezzo per aiutarla a vincere questa lancia dorata viola. Non solo ho offeso il duca Haoyue, ma temo anche che il maestro di palazzo mi punisca perché ho usato arbitrariamente i fondi per la radice spirituale della betulla bianca. Mi dovrà ripagare in futuro..."


Nonostante queste parole sembrassero sospette, Lin Ming sapeva che era vero. PerPerfino lui pensava che Suya fosse stata troppo imprudente. Il prezzo che avrebbe dovuto pagare sarebbe stato proprio caro!


Tuttavia... anche se Suya aveva fatto una scommessa simile, in realtà non sapeva che Lin Ming non aveva intenzione di comprare la lancia dorata viola. Lo stava facendo solo per ingannare il duca Haoyue!


Pensando a questo, Lin Ming si sfregò con imbarazzo il naso. Non poté che chiedersi: cosa avrebbe detto Suya una volta che se ne fosse resa conto?


Tuttavia, visto che Suya era entrata in campo, avrebbe potuto continuare a proporre i prezzi che desiderava. Questo significava anche che il duca Haoyue avrebbe pensato che fosse determinato ad ottenere quest'arma!


Suya stava tornando nella sua suite, ma il suo apprendista senior rimase sul posto.


Lin Ming notò il pessimo umore dell'uomo e disse: "Amico, non c'è bisogno che si preoccupi della questione. Deve solo fingere di essere disposto a darmi in prestito un miliardo di punti, così nessuno mi impedirà di continuare a competere per questa lancia dorata viola. Se non potrò vendere le cambiali, allora non dovrà prestarmi nulla. Allora la gilda punirà solo me e non voi."


Lin Ming capiva bene la situazione. L'apprendista senior di Suya sussultò e lo guardò con sorpresa.


In effetti sarebbe andata bene se si fossero limitati a questo. Così nessuno avrebbe questionato il fatto che Lin Ming avesse abbastanza punti e sarebbe stato lui a correre tutti i rischi. Se Lin Ming non fosse riuscito a pagare in seguito, loro avrebbero potuto ignorarlo. Sarebbe stato solo un lieve danno alla loro reputazione.


Anche se l'apprendista senior di Suya non credeva che le cambiali di Lin Ming sarebbero arrivate ad un prezzo così astronomico, non dubitava delle sue capacità. Valeva la pena perdere un po' di reputazione per conquistare il favore di Lin Ming.


Pensando a questo, annuì e accettò di "dare in prestito" a Lin Ming un miliardo di punti.


Lin Ming fu un po' divertito dalla sua esitazione. Non credeva che una questione così poco importante avrebbe causato un trambusto simile.


Ma dato che era arrivato fino a questo punto, sarebbe stato uno spreco non andare fino in fondo. Con così tanti attori sulla scena, non sarebbe stato un insulto per le loro capacità di recitazione se non avesse danneggiato per bene le finanze del duca Haoyue?


Così, prima di tornare nella sua stanza privata, chiese al banditore d'asta: "Signor Song, è il mio turno di fare un'offerta ora?"


Song Wen rimase sbalordito per un momento, ma poi annuì: "A causa della domanda del duca Haoyue, l'asta per la lancia dorata viola è stata sospesa temporaneamente. Ma ora che il signor Lin ha preso in prestito un miliardo di punti, naturalmente può continuare a fare offerte."


"Ottimo!"


Lin Ming sorrise lievemente. Guardò il duca e disse: "Duca Haoyue, dato che ha appena aumentato l'offerta a 200 milioni, allora mi permetta di esprimere la mia gratitudine e di aumentare l'offerta di altri 200 milioni. 1,8 milioni!"


Il tono di Lin Ming era tranquillo, sembrava che questa cifra fosse una goccia in un secchio per lui!


"Esprimere la sua gratitudine..."


"Ha aumentato di altri 200 milioni..."


La sua provocazione avrebbe potuto fare arrabbiare a morte una persona. Se non avessero saputo dell'attuale situazione di Lin Ming, forse i presenti avrebbero pensato che avesse 10 miliardi di punti da spendere!


Nelle suite VIP, il duca Haoyue si rabbuiò e quasi i suoi polmoni gli esplosero per la rabbia!


Era prevedibile che avrebbe fatto un'altra offerta, ma Lin Ming aveva usato un tono così indifferente!


Il duca Haoyue non poteva reggere il confronto. Non poteva rimanere tranquillo quando si trattava di cifre simili. Ora la posta in gioco era oltre 200 milioni superiore al limite per cui avrebbe speso per ottenere la lancia dorata viola!


Tutti i partecipanti all'asta rivolsero gli sguardi verso la suite lussuosa in cui stava il duca Haoyue.


Stavano aspettando di vedere se avrebbe rinunciato o no.


"L'ospite #36 ha offerto 1,8 miliardi. Qualcuno è disposto ad offrire di più?"


Chiese come al solito Song Wen, scorgendo con lo sguardo tutto il pubblico. Anche se la sua domanda sembrava rivolta a tutti, in realtà lo stava chiedendo solo al duca Haoyue. Il suo tono era anche molto più composto. In realtà non c'era bisogno di accendersi e cercare di agitare gli animi, perché il duca Haoyue non poteva essere più appassionato o agitato di così.


Il duca Haoyue era davvero infuriato. Desiderava poter fare a pezzi Lin Ming. Che lo volesse o no, ormai non poteva più ritirarsi. Non era più una questione di reputazione od orgoglio, aveva davvero bisogno di questa lancia.


"1,8 miliardi... e 20 milioni..."


Il duca Haoyue strinse i denti.


Anche solo aggiungere venti milioni lo riempiva di rimpianto. Tutto questo grazie a Lin Ming!


"1,82 miliardi! Qualcuno offre di più?"


Song Wen rivolse lo sguardo verso la stanza di Lin Ming.


Senza esitare, il giovane disse con atteggiamento sprezzante: "1,99 miliardi."


Figuriamoci il duca Haoyue, perfino tutto il pubblico sussultò sentendo questo prezzo.


Era chiaro cosa intendeva fare Lin Ming. Molti pensavano che Lin Ming avesse 2 miliardi a disposizione e, grazie al prestito di Suya, che avesse un totale di tre miliardi.


Sottraendo l'1,01 miliardi con cui aveva comprato l'antica pillola senza nome, dovevano rimanergli 1,99 miliardi.


In altre parole, con questa offerta Lin Ming stava segnalando che questo era il suo limite. Se il duca Haoyue avesse avuto le risorse per superarlo, allora avrebbe vinto questo oggetto!


Era proprio una mossa spietata!


Molti ammirarono il coraggio e l'audacia di Lin Ming. Una persona che aveva preso in prestito un miliardo di punti normalmente sarebbe stata avida e avrebbe temuto di non poter restituire una cifra del genere. Ma Lin Ming li aveva spesi con noncuranza. Aveva consumato liberamente perfino i 2 miliardi di punti che aveva accumulato prima!


Aveva offerto 1,99 miliardi senza battere ciglio, chi poteva competere con questa audacia?


"Quasi due miliardi, è incredibile. Che sia un folle o no, diventerà famoso!"


Era sorprendente che un tesoro spirituale da Empireo venisse venduto per un miliardo di punti e ora era arrivato al doppio del suo prezzo. Se fosse stato un Empireo a fare questa offerta, non sarebbe stato così assurdo.


Ma nella maggior parte delle situazioni, solo un Re del Mondo avrebbe acquistato un tesoro spirituale da Empireo. Un Grande Re del Mondo avrebbe quasi perso tutte le sue ricchezze per ottenerne uno, figuriamoci al doppio del prezzo!
                                


                                



