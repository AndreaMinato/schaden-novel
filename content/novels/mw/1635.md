---
weight: 1635
title: Capitolo 1635 – Asta del Simbolo del Fuoco Celeste
pubDate: 2025-12-15T08:37:10.416Z
tags:
    - mw
---


<em>Capitolo sponsorizzato, ringraziamo Fabio!
0 capitoli in coda, 0/5
-Schadenfreude</em>


"Fratellone Lin, hai offerto tutti i soldi che hai... non hai paura che quell'insetto rinunci?"


Chiese Xiao Moxian con una trasmissione del suono. Sapeva che Lin Ming stava cercando di ingannare il duca Haoyue, ma temeva che il duca Haoyue si ritirasse. In tal caso, il suo piano gli si sarebbe ritorto contro.


Lin Ming rise: "Lo temo un po', ma il duca Haoyue è troppo ossessionato da quella lancia. Non dovrebbe avere troppa paura. In confronto a prima, dovrebbe solo pagare 400 milioni in più."


Lin Ming credeva che, dato che il duca Haoyue era disposto a spendere 1,6 miliardi per comprare la lancia dorata viola, allora doveva ancora più punti. Sicuramente aveva abbastanza risorse per offrire 2 miliardi!


Ma prima, per comprare la lancia al prezzo che desiderava, il duca Haoyue non aveva esitato ad offendere la gilda dei maestri di rune. Questo dimostrava il suo enorme desiderio di ottenere quel tesoro!


Anche nel peggiore dei casi, Lin Ming avrebbe trovato accettabile vincere la lancia. Quell'arma in effetti poteva essere utile e Lin Ming poteva guadagnare rapidamente i punti per comprarla.


"1,99 miliardi, qualcuno offre di più?" Gridò Song Wen. Il suo tono rimase calmo, non aveva bisogno di accendere gli animi già tesi.


Tutti rivolsero lo sguardo verso la suite VIP del duca, molti stavano provando compassione per lui.


"Questo maledetto pazzo!" Il duca Haoyue strinse i pugni. Come Lin Ming aveva previsto, le sue ricchezze superavano i 2 miliardi, ma doveva comprare altri tesori. Ci avrebbe perso se avesse speso tutto sulla lancia dorata viola.


"1,99 miliardi uno!" Song Wen iniziò il conto alla rovescia. Perfino l'esperto e sofisticato Song Wen pensava che Lin Ming volesse davvero comprare la lancia dorata viola. In realtà stava anche tifando per lui perché faceva parte della gilda. Ma, in quanto banditore d'asta, doveva seguire le regole e assicurarsi che ogni conteggio durasse almeno cinque respiri di tempo.


"1,99 miliardi due..."


La voce di Song Wen si affievolì poco a poco.


Dalla stanza del duca risuonarono parole dal tono severo:


"Due... miliardi..."


Dopo aver gridato questo prezzo, Haoyue sembrò aver esaurito le ultime briciole della sua forza. Stava davvero puntando il tutto per tutto per questa lancia!


Tuttavia, in confronto ai soldi che perderebbe per comprarla, perderla sarebbe stato più dannoso. Poteva recuperare lentamente i punti spesi, ma se si fosse perso l'occasione di ottenere i migliori risultati possibili durante la prova finale, avrebbe avuto un impatto diretto sulla sua forza e sul suo futuro.


Lin Ming sogghignò sentendolo. Era riuscito ad ingannarlo.


Questo non perché fosse più astuto di lui, ma perché aveva previsto che il duca Haoyue  doveva vincere ad ogni costo questa lancia.


Durante la competizione di prima, il duca Haoyue sapeva che Lin Ming aveva bisogno di quell'antica pillola senza nome, ma non sapeva che invece non gli interessava la lancia dorata viola.


Così, il duca Haoyue era destinato ad essere ingannato crudelmente da Lin Ming.


In quel momento la voce di una donna riecheggiò nelle sue orecchie: "Signor Lin, ha davvero offerto 2 miliardi. Se desidera fare un'altra offerta posso darle in prestito un po' più di punti..."


Era la trasmissione del suon di Suya. Dopo che Lin Ming si era rivelato al pubblico, non aveva riattivato la formazione isolante attorno alla sua stanza, così era facile comunicare direttamente con lui.


Lin Ming sorrise: "Non c'è bisogno. Non ho mai avuto intenzione di comprare la lancia dorata viola. 2 miliardi dovrebbe essere il suo limite. Se facessi un'altra offerta, allora Haoyue potrebbe davvero ritirarsi."


Dato che aveva già ingannato il duca, Lin Ming non aveva più bisogno di nascondere nulla da Suya. Fin dall'inizio, il suo tono rimase calmo, come se questa non fosse un'intensa asta arrivata a 2 miliardi di punti, ma un gioco di numeri.


Suya trasalì. Dopo essere rimasta sbalordita per molto tempo, Suya perse il suo normale atteggiamento elegante e balbettò: "Ha-hai cercato... di ingannare il duca Haoyue?!"


Non osava credere che Lin Ming avrebbe fatto un bluff di 1,99 miliardi solo per ingannare qualcuno! Non temeva che il duca Haoyue si sarebbe ritirato? Ma in realtà il nemico ci era cascato ed era stato rovinato completamente da Lin Ming.


Suya provò un po' di irritazione. Aveva sopportato un'enorme pressione per dargli in prestito un miliardo di punti di cui in realtà Lin Ming non aveva bisogno.


Sentendo questa reazione imbarazzata, Lin Ming ridacchiò: "Le mie scuse, non avevo previsto che il duca Haoyue avrebbe risposto così ferocemente da etichettarmi come manipolatore d'asta, coinvolgendo perfino lei. Ma in tal caso, tanto valeva continuare fino alla fine."


Suya rise. Non aveva idea del perché stesse ridacchiando, ma continuò a farlo a lungo. Poi batté gli occhi e disse: "Così non mi deve un favore?"


"Uh..." Lin Ming si irrigidì. "Se avrà bisogno d'aiuto, di sicuro la aiuterò se ne sarò in grado."


Song Wen aveva già contato fino a tre nel frattempo. Il duca Haoyue aveva vinto la lancia dorata viola.


Sentendo Song Wen annunciare la fine dell'asta, il duca Haoyue tirò un lungo sospiro di sollievo e si afflosciò sul suo posto.


Era un acquisto per cui avrebbe dovuto spendere un'enorme quantità di ricchezze!


Ma alla fine aveva vinto lui!


Si alzò tremante, avvicinandosi lentamente alle finestre e rivolgendo lo sguardo verso Lin Ming, che sembrò percepirlo e si mise ad osservarlo.


Durante questa competizione era stato il duca Haoyue a vincere. Nonostante fosse stata un'impresa difficile, era stato lui a prevalere. Voleva compensare l'amarezza che provava vantandosi.


Ma proprio mentre stava per sorridere, la sua espressione si irrigidì.


Aveva visto Xiao Moxian dietro Lin Ming. In confronto allo sguardo relativamente indifferente del giovane, Xiao Moxian poteva a stento trattenere le risate.


I suoi canini brillavano come diamanti sotto la luce delle formazioni magiche.


Il duca Haoyue ebbe un cattivo presentimento!


Il sorriso di Xiao Moxian era senza dubbio provocatorio, sembrava che stesse ridendo di un idiota.


Poi il duca Haoyue vide le sue labbra rosso ciliegia muoversi. Anche se era silenziosa, poté leggere cosa stava dicendo.


"Stupido insetto, congratulazioni per aver speso 2 miliardi di punti per un un oggetto inferiore dalle rune difettose. Se dovrai riparare quei simboli del Dao Celeste in futuro, allora il nostro Lin Ming sicuramente potrà aiutarti. Non sarà troppo costoso e ti assicuriamo che sarai soddisfatto del servizio!"


Il duca Haoyue sentì ribollire il sangue. Provò un forte stordimento e quasi cadde all'indietro!


"Difettosa?!"


Il duca Haoyue non ci credeva. Era stato già confermato che la lancia dorata viola era un tesoro spirituale da Empireo. Come poteva un'arma cresciuta con tale dedizione essere un oggetto difettoso?!


Tuttavia, che le parole di Xiao Moxian fossero vere o no, il duca aveva capito che Lin Ming non aveva mai voluto comprare questa lancia fin dall'inizio. Era stato ingannato!


Un intenso intento omicida trapelò dallo sguardo del duca Haoyue. Non troppo lontana da lui, Xiao Moxian stava sorridendo, soddisfatta di sé.


Lin Ming la trascinò da parte con riluttanza e attivò la formazione isolante della stanza, ritraendosi dallo sguardo assassino del Re del Mondo Haoyue.


Batté un dito sul naso di Xiao Moxian dicendo con fare scherzoso: "Sei troppo infantile, non puoi trattenerti dal prenderlo in giro? Beh, ormai è fatta. Prima era un cane pazzo e ora è un lupo folle."


Anche se sembrava stesse rimproverando Xiao Moxian, dal suo sorriso era evidente che non temesse la vendetta del duca Haoyue.


In passato, quando era ancora allo stadio Houtian, aveva fatto vomitare sangue per la rabbia a Xuan Wuji, il sovrano della Regione Demoniaca del Mare Meridionale. Dopodiché, mentre era nello stadio della Distruzione, era stato preso di mira da Yang Yun. E nel Regno Divino, aveva rovinato il Grande Re del Mondo Tian Mingzi quando era ancora al Mare Divino Realm.


Tutti gli avversari che aveva provocato in passato erano di gran lunga più potenti. E li aveva uccisi lentamente usando vari metodi.


Non era minimamente preoccupato dal duca Haoyue che non era molto più forte di lui.


Dopo essere stata "rimproverata" da Lin Ming, Xiao Moxian rise di nuovo. Fece schioccare la lingua e disse: "Ehi, se non glielo diciamo a quel testone, allora come potrebbe arrabbiarsi con noi? Altrimenti avrebbe pensato di averne tratto profitto."


L'asta continuò. Lin Ming chiuse gli occhi e meditò. Dopo non apparirono altri oggetti capaci di destare il suo interesse.


L'ultimo oggetto della prima sessione d'asta era una serie di spade volanti spirituali che erano appartenute ad un Empireo.


I tesori spirituali da Empireo erano rari e una serie completa lo era ancora di più.


Questa serie di spade volanti comprendeva un totale di sette lame e il loro prezzo finale fu di 2,8 miliardi, acquistata da tre Grandi Re del Mondo. Non era stata molto più costosa in confronto alla lancia dorata viola e questo fece arrabbiare ancora di più il duca Haoyue.


Così la prima sessione d'asta terminò. Dall'inizio alla fine, i due Empirei non fecero nessuna offerta. Era chiaro che nessuno di questi tesori potesse destare il loro interesse. Gli oggetti più preziosi erano stati tesori spirituali da Empirei e pillole. Anche la serie di spade non era stata troppo allettante per loro. Ciò a cui un Empireo era più interessato erano materiali rari e preziosi e tesori celesti.


Dopo che la prima sessione terminò, Lin Ming andò a trovare Song Wen e gli chiese di mettere all'asta i simboli del Fuoco Celeste.


Se fosse stata una persona ordinaria a suggerire di vendere cambiali, Song Wen gli avrebbe detto di andare fuori dalle palle, ma Lin Ming era diverso. Aveva un'importanza considerevole nella gilda e chiunque avrebbe capito che aveva un futuro brillante. Forse sarebbe potuto diventare il prossimo presidente della gilda!


Song Wen poteva solo dare un po' di margine d'azione a questo tipo di persona. Inoltre i simboli del Fuoco Celeste di Lin Ming erano stati valutati da diversi maestri di rune divine che potevano solo sospirare vedendoli visto che non riuscivano nemmeno a comprendere molte parti della loro struttura. Senza dubbio i suoi simboli del Fuoco Celeste erano straordinari.


Data la situazione, Song Wen accettò con riluttanza di mettere all'asta 10 Simboli del Fuoco Celeste. Se il loro prezzo finale avesse superato 40 milioni, allora avrebbe permesso a Lin Ming di vendere cambiali. Questo per evitare che tutti si prendessero gioco dell'asta.


E Song Wen stabilì un'altra condizione: che le cambiali non avessero un prezzo di base. In altre parole, l'offerta sarebbe partita da zero!
                                


                                



