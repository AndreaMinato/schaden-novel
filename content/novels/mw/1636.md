---
weight: 16360
title: Capitolo 1636 – Prova
pubDate: 2025-12-15T08:37:10.417Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il motivo per cui voleva che il prezzo di base fosse zero era per evitare di macchiare la reputazione della città delle Rune Divine. Le transazioni di quest'asta erano completamente volontarie e non si sarebbero presi la responsabilità della questione.


Anche se la casa d'aste non aveva pubblicizzato questo evento e non aveva intenzione di farlo, aveva dichiarato che, a meno che i simboli del Fuoco Celeste fossero stati venduti per più di 40 milioni, non avrebbero messo all'asta le cambiali. Nonostante questo, tutta la città venne a sapere cos'era successo!


Inoltre le notizie si erano diffuse con una velocità incredibile!


Molti praticanti di arti marziali e organizzazioni avevano saputo di come la casa d'aste delle Rune Divine, famosa per tutta la Strada Asura interna per la varietà dei suoi tesori, stava vendendo cambiali.


Ciò che lasciava sbalorditi era che la persona che le stava fornendo erano un membro della giovane generazione al Lord Divino che aveva meno di cento anni!


E questo giovane non era supportato da una grande organizzazione. Era da solo e, nonostante si dicesse che avesse un maestro incredibile, quell'esperto non era mai apparso.


A quanto pareva aveva prodotto un misterioso simbolo runico ed era abbastanza famoso nel mondo delle arti runiche. Ma al di fuori di questa piccola comunità, nessuno aveva sentito parlare di lui.


Se un membro della giovane generazione avesse scritto una cambiale e l'avesse venduta, gli altri avrebbero pensato che chi l'aveva comprata doveva essere un idiota.


Chiunque avrebbe voluto vendere promesse vuote!


Avrebbero potuto fare cambiali per dieci tesori spirituali da Empireo, dieci pillole trascendenti o anche cento simboli runici di settimo livello, e avrebbero potuto venderle per 10 miliardi di punti?


Molti altri colleghi nell'industria delle case d'aste non vedevano l'ora di farsi una bella risata a spese della casa d'aste delle Rune Divine.


Il loro ambiente era molto competitivo. Più transazioni faceva una casa d'aste, maggiore sarebbe stato il prezzo per cui avrebbero potuto vendere la merce, più clienti e offerenti avrebbe attratto! I clienti avrebbero sempre voluto andare in una casa d'aste che avrebbe venduto i suoi tesori al prezzo più alto possibile! Molte case d'aste potevano trovare offerenti, ma non avevano un buon rifornimento!


La casa d'aste delle Rune Divine aveva un'ottima reputazione e, anche se i suoi competitori si fossero coalizzati e avessero ingaggiato un gruppo di manipolatori d'aste, non avrebbero potuto scuotere il suo monopolio. E ora, questi rivali stavano aspettando che il loro nemico fallisse.


Tuttavia, non importava che notizie girassero o quante persone attendessero di vedere questo fallimento, la seconda fase dell'asta iniziò puntualmente.


Molti avevano sentito parlare della vendita delle cambiali e volevano partecipare a questa nuova esperienza.


Lin Ming e Xiao Moxian erano già entrati nell'arena in anticipo. Quando furono sul punto di entrare nella loro stanza privata, Lin Ming sentì una luce violenta sfrecciare verso di loro. Vide il duca Haoyue che aleggiava vicino alle finestre della sua suite come un fantasma vendicativo. La stanza era buia, facendolo sembrare particolarmente cupo e spettrale.


Xiao Moxian si imbronciò e disse con sdegno: "Anche questo stupido insetto è venuto prima. Ma è già in bancarotta, che importa se si dà le arie."


Lin Ming sorrise lievemente: "Sta anche rappresentando il suo Sect, così probabilmente ha ancora molti punti."


Non perse tempo con il duca Haoyue e andò dritto verso la sua stanza privata. Mentre volava, molte persone iniziarono a guardarlo. Ormai era già diventato famoso!


Oggi, se avesse potuto vendere i simboli del Fuoco Celeste per almeno 40 milioni, sarebbe riuscito a compiere un'impresa senza precedenti. In caso contrario però sarebbe diventato lo zimbello dell'asta.


Il primo oggetto erano dieci rune divine di livello nero zenit.


Le rune divine di livello nero zenit erano il materiale necessario per creare simboli runici di settimo grado e anche alcuni al picco del sesto. Così erano un tesoro molto richiesto. Alla fine furono comprate da un maestro di rune divine al culmine del sesto livello che risiedeva in una delle suite VIP.


In seguito apparì ogni sorta di oggetto differente. Alla sesta asta, Song Wen tirò fuori con calma una scatola di giada. Dopo averla aperta, rivelò dieci simboli dalla carta leggera e sottile.


Erano i simboli del Fuoco Celeste di Lin Ming!


Durante la fase precedente, Lin Ming aveva tirato fuori questi simboli, così molti li riconobbero.


"Eccoli! Ahah, oggi sono venuto apposta per vederli vendere cambiali!"


"È impazzito per l'avidità; e pensare che oserebbe davvero vendere cambiali!"


Tutte queste parole provenivano dalle spie delle altre case d'aste della Strada Asura interna. Ora si erano mescolate alla folla di offerenti e la loro missione era di radunare più informazioni possibili così da poter diffondere il più possibile questo evento ridicolo.


Song Wen ignorò queste persone dalle cattive intenzioni. Disse con indifferenza: "Signore e signori, questi sono rune divine di quinto livello, simboli del Fuoco Celeste prodotti da un giovane talento nascente della mia gilda. Durante la fase precedente avete visto tutti che non sono simboli ordinari. Sono stati migliorati sotto molti aspetti e i loro effetti sono di gran lunga superiori al normale. Il prezzo di base è di 20 milioni di punti e ogni aumento non può essere inferiore ad un milione di punti."


Song Wen disse queste parole prive di potere persuasivo. Giovane talento nascente, migliorati, effetti di gran lunga superiori al normale, il pubblico non pensava che queste dichiarazioni fossero affidabili.


E l'aspetto più assurdo era che vendessero questi dieci simboli per 20 milioni di punti!


I simboli di quinto livello di solito arrivavano a decine di migliaia di punti e comprarne dieci per un milione di punti era già estremamente svantaggioso. Eppure Song Wen aveva stabilito questo prezzo ridicolo.


Era proprio un suicidio. Molti volevano vedere chi sarebbe stato così idiota da fare un'offerta.


Tuttavia Song Wen non iniziò l'asta. Premette un interruttore sul palco e, dopo un rimbombo, il palco si divise e il pavimento sprofondò.


Allo stesso tempo un enorme altare nero si levò lentamente da terra!


Era una formazione!


La sua funzione era di mettere alla prova le varie caratteristiche, potenza e attributi di un simbolo runico.


Nella casa d'aste a volte si sarebbero venduti dei simboli runici speciali e allora avrebbero dovuto fare una dimostrazione per mostrarne i vari aspetti.


<em>Hu!</em>


La formazione si attivò emettendo un forte cigolio!


L'intero altare era avvolto da luce pallida. Un vecchio paffuto con la barba bianca rise fragorosamente mentre saltava sull'altare. Era proprio il vecchio amico di Lin Ming: il vecchio Xue.


Lin Ming aveva chiesto specificamente lui per fare questa dimostrazione!
                                


                                



