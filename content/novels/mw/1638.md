---
weight: 1638
title: Capitolo 1638 – Rinascita del Simbolo del Fuoco
pubDate: 2025-12-15T08:37:10.417Z
tags:
    - mw
---


<em>Capitolo sponsorizzato, ringraziamo Pierpaolo!
2 capitoli in coda, 0/5
-Schadenfreude</em>


Il vecchio Xue poteva sentire chiaramente che il nuovo Simbolo del Fuoco Celeste conteneva una forza ancora più terrificante!


L'esperto maestro di rune non aveva chiesto informazioni a Lin Ming prima, così non sapeva che revisioni fossero state fatte su questo simbolo. Voleva sperimentare una piacevole sorpresa, così aveva accettato di fare questa dimostrazione.


All'inizio il vecchio Xue aveva visto la potenza miracolosa di questo simbolo del Fuoco Celeste e aveva pensato che fosse stato questo il cambiamento che aveva fatto Lin Ming. E con un aumento di forza così anomalo, era impossibile che potesse essere utilizzato più volte.


Non si sarebbe mai immaginato che Lin Ming potesse modificare due aspetti del simbolo runico; era estremamente anormale!


Anche il pubblico attorno vide il simbolo riformarsi nella mano dell'Anziano Xue. Rimase ammutolito per un po' di tempo. Agli occhi della gente un simbolo si poteva utilizzare solo una volta, quindi l'oggetto nella mano dell'Anziano Xue doveva essere qualcosa di diverso.


Ad esempio esistevano alcuni dischi di formazione che si potevano usare solo una volta, dopo non si sarebbero rotti, ma la struttura interna sarebbe collassata, lasciando solo un ornamento.


 Mentre tutti stavano pensando a questa ipotesi, il Corvo Fenice Dorato sentì chiaramente la minaccia delle fiamme ardenti. Era diverso dalle altre bestie feroci, questa creatura era un maestro nella manipolazione del fuoco.


Rifiutandosi di ammettere di essere inferiore, il Corvo Fenice Dorato si precipitò in picchiata ricoprendo le sue ali di fuoco.


Il vecchio Xue rise. Riversò la sua energia nel simbolo del Fuoco Celeste appena rinato, attivando velocemente le più di 2000 piccole rune!


Il simbolo emise un bagliore accecante!


Sotto gli sguardi sbalorditi di tutti quanti, il simbolo del Fuoco Celeste già usato evaporò in mezzo ad un mare di fiamme impetuose alto cento piedi!


Sembrava che stesse rinascendo una fenice in questo fuoco. Il suo corpo era circondato da fiamme abbastanza calde da sciogliere oro divino e, con un grido risonante, sfrecciò verso il Corvo Fenice Dorato.


<em>Bang!</em>


Le due creature si scontrarono violentemente, lasciando entrambe un tunnel rosso dietro di loro.


Ci fu un'enorme onda d'urto e, una volta che le fiamme caddero a terra, crearono dei tornado fiammeggianti simili a draghi rossi che spiccavano il volo.


Alla fine, lo scontro tra il Corvo Fenice Dorato e il Simbolo del Fuoco Celeste divenne sempre più intenso, formando un mare di fuoco attorno.


In quel momento però il simbolo del Fuoco Celeste riuscì incredibilmente a divorare il potere delle fiamme, diventando sempre più grande e più solido mentre la lava cadeva dal suo corpo.


Il Corvo Fenice Dorato stava perdendo sempre più energia...


<em>Bang!</em>


Dopo un'altra fragorosa esplosione, il potere del fuoco più denso attorno al simbolo creò una meteora che sfrecciò violentemente verso la creatura.


Il Corvo Fenice Dorato era un uccello di tipo fuoco, eppure l'impatto creò un enorme buco nel suo corpo. Dopo un grido miserabile, batté le sue enormi ali, sollevando un uragano mentre volava.


Tutti rimasero pietrificati. Il Corvo Fenice Dorato aveva una forza paragonabile ad un Re del Mondo ed era stato ferito gravemente da un simbolo al picco del quinto livello!


In altre parole, questo simbolo del Fuoco Celeste poteva uccidere un Re del Mondo!


"Il Simbolo del Fuoco Celeste rinato può mostrare una forza ancora superiore rispetto alla prima volta!" L'Anziano Xue ne fu sbalordito. Anche se aveva riposto grandi speranze nell'opera di Lin Ming, aveva superato di gran lunga la sua immaginazione.


E in effetti, quando Lin Ming aveva creato questi simboli del Fuoco Celeste, aveva usato le fiamme del nirvana di Xiao Moxian, unendo le regole del nirvana con il simbolo. Dopo molti esperimenti, finalmente ci era riuscito!


Una fenice superava nove nirvana, diventando sempre più potente. Allo stesso modo, questo simbolo si sarebbe rafforzato dopo ogni utilizzo! Naturalmente era impossibile che fosse un aumento paragonabile a quello che avveniva durante il nirvana di una vera fenice.


Per un po' l'intera arena rimase senza parole. Stavano tutti spalancando gli occhi e le loro gole fremevano.


Dimenticandosi completamente di come un simbolo al picco del quinto livello potesse ferire gravemente un uccello spirituale forte quanto un Re del Mondo, solo il fatto che si poteva usare almeno due volte era sufficiente a scioccare tutti quanti!


Inoltre era ancora più forte quando veniva usato la seconda volta!


Mentre erano rimasti tutti senza parole, le fiamme ulularono al cielo e si radunarono. Innumerevoli motivi del Dao Celeste Asura danzarono al centro del fuoco. Dopo diversi respiri di tempo, le fiamme riformarono un simbolo runico!


Questo simbolo cadde lentamente sulla mano dell'Anziano Xue.


"Cosa?! Si è fuso di nuovo?!"


"C'è perfino una terza volta!!"


I partecipanti all'asta erano tutti esperti, ma il simbolo del Fuoco Celeste aveva superato completamente ogni loro immaginazione.


Questo li aveva sconvolti e lasciati senza parole!


"Questo simbolo del Fuoco Celeste... quante volte può essere riutilizzato?"


Molti si resero conto che, se poteva riformarsi una terza volta, allora forse avrebbe potuto farlo una quarta o una quinta volta!


Gli occhi del pubblico puntarono su Lin Ming!


L'Anziano Xue sospirò e disse: "Ehi moccioso, dimmi la verità, quante volte può essere riutilizzato? Non dirmi che si può fare decine di volte..."


L'Anziano Xue scherzò. Questo simbolo del Fuoco Celeste era molto diverso da quello delle fiamme del nirvana e della tribolazione; la quantità di energia consumata era troppo grande. Sarebbe stato innaturale se potesse essere usato così tante volte.


Affacciato al balcone della sua stanza, Lin Ming ridacchiò: "Anziano Xue, è un po' troppo drammatico, come potrebbe essere riutilizzato così tante volte? Il simbolo del Fuoco Celeste che ho creato contiene il fuoco del nirvana di una fenice. La mia intenzione originale era di copiare il nirvana e far rinascere il simbolo nove volte! Tuttavia è un peccato che le mie tecniche siano troppo rozze, così sono riuscito solo a raggiungere sei o sette volte alla fine. Se qualcuno che non capisce le arti runiche volesse usare questo simbolo, allora potrebbe limitarsi solo a cinque volte. E, a seconda della coltivazione dell'utilizzatore, ogni una o due volte devono rifornirlo di energia."


Lin Ming scosse la testa, come se rimpiangesse di non aver potuto fondere alla perfezione le regole dei nove nirvana di una fenice nel suo simbolo.


Tuttavia il tono del giovane lasciò tutti senza parole. Se queste erano tecniche rozze, allora cosa potevano dire gli altri?


"Mocciosetto, definire rozze le tue tecniche è come schiaffeggiarmi in faccia!" Rimproverò con tono di derisione il vecchio Xue. Vedendo Lin Ming tossire con imbarazzo, sul punto di scusarsi, l'anziano fece un gesto noncurante e disse: "Non importa, non ho bisogno che tu finga di scusarti. Dimmi, questo simbolo sarà più forte ad ogni utilizzo?"


Figuriamoci il vecchio Xue, tutti nel pubblico se n'erano resi conto.


La gente drizzò le orecchie, sporgendosi avanti per ascoltare Lin Ming.


Lin Ming annuì: "Sì, come una fenice che attraversa il nirvana, sarà più forte ogni volta che rinascerò. Al suo ultimo utilizzo, la sua efficacia aumenterà di appena meno del 30%. Questo è sufficiente per causare gravi ferite ad un Re del Mondo, ma non funzionerà con un Grande Re del MMondo."


Lin Ming aveva prodotto solo un simbolo al picco del quinto livello. Per ferire gravemente un Grande Re del Mondo ce ne sarebbe voluto uno al picco del sesto, era ancora ben lontano dal poter contendere con un Grande Re del Mondo.


Dopo aver ascoltato la spiegazione del giovane, l'intera arena rimase in silenzio eccetto l'occasionale sussulto.


Perfino Song Wen, dall'alto della sua esperienza, era scioccato. Guardò Lin Ming con rispetto. Data la sua posizione e la sua anzianità, non aveva mai osservato così un membro della giovane generazione.


"Apprendista junior... sono stato uno sciocco. A giudicare dalla potenza di questo simbolo del Fuoco Celeste, sarebbe valsa la pena di prestare a Lin Ming un miliardo di punti! Sono stato troppo avido!" L'uomo strinse i pugni mentre si riprendeva dal suo stordimento.


Se non avesse impedito a Suya di prestargli un miliardo di punti, avrebbe ottenuto un enorme vantaggio da quell'investimento.


Alla fine era stata tutta una farsa. Anche se Lin Ming non aveva perso nulla, un atto di fiducia del genere sarebbe stato considerato in modo completamente diverso. L'apprendista senior di Suya rimpianse moltissimo la decisione che aveva fatto prima. Si era trovato di fronte ad una rara opportunità, eppure non era riuscito a coglierla. Da quel momento in poi, probabilmente Lin Ming avrebbe contato sulla fama di questo simbolo del Fuoco Celeste per diventare ancora più famoso. Allora voler attirare il suo favore sarebbe stato molto più difficile.


"Non c'è problema. Anche se è stata solo una farsa, Lin Ming ha promesso che mi avrebbe aiutato." Suya sorrise lievemente, non biasimò il suo apprendista senior. Dopotutto la sua reazione era stata perfettamente razionale.


Mentre alcuni si rallegravano, altri piombavano nella disperazione. In un'altra suite VIP, il duca Haoyue e Huo Yi Liu si erano rabbuiati!


Stavano aspettando di vedere Lin Ming umiliarsi, ma alla fine aveva creato un miracolo!


Il potere di questo simbolo del Fuoco Celeste era molto più grande di quello delle fiamme del nirvana e della tribolazione!


"Come può aver trasformato così tanto quel simbolo?!" Il duca Haoyue strinse i denti. Accanto a lui, Huo Yi Liu rimase in silenzio. Cosa c'era da dire? Nel mondo della Strada Asura esisteva davvero un simbolo di quinto livello che poteva attirare così tanto l'attenzione; superava ogni sua immaginazione.


Solo grazie al suo potere, poteva superare la forza di un normale simbolo di sesto livello!


Questo Lin Ming era davvero un talento mostruoso!


Dopo che l'intera sala d'aste rimase in silenzio per metà bastoncino di incenso di tempo, molti iniziarono a riempirsi di avidità. Non vedevano tutti l'ora che l'asta iniziasse!


Bisognava sapere che, se un simbolo di quinto livello aveva una forza equivalente ad un sesto grado intermedio, allora la sua potenza superava di gran lunga quella di un simbolo di sesto livello!


Per utilizzare un simbolo di sesto livello bisognava essere almeno ad un passo dallo stadio di Re del Mondo e per mostrarne pienamente la potenza, era necessario essere un vero Re del Mondo.


In altre parole, questo simbolo avrebbe dato ad un Sacro Lord il capitale per sopravvivere all'attacco di un Re del Mondo!


Se il nemico avesse posseduto un potere capace di ferirlo gravemente, allora perfino un Re del Mondo avrebbe dovuto considerare con attenzione se continuare l'assalto.


Questo avrebbe fatto aumentare di molto il valore del simbolo del Fuoco Celeste!
                                


                                



