---
weight: 16390
title: Capitolo 1639 – Dubbi
pubDate: 2025-12-15T08:37:10.417Z
tags:
    - mw
---


<em>Capitolo sponsorizzato, ringraziamo Pierpaolo!
1 capitoli in coda, 0/5
-Schadenfreude</em>


I partecipanti all'asta furono colti dalla frenesia!


Molti allungarono il collo, aspettando che iniziassero a vendere il simbolo!


<em>'Come mai non comincia? Devo comprarlo ad ogni costo!</em> Pensò con risoluzione un coltivatore al picco del Sacro Lord. Aveva un nemico giurato ad un passo dallo stadio di Re del Mondo. Se avesse ottenuto questo simbolo, allora avrebbe potuto vendicarsi!


Non fu solo lui ad avere quest'idea, molti altri pensavano lo stesso. I molti che avevano deriso i simboli di Lin Ming, ora aspettavano con impazienza di comprarne uno.


Un altro gruppo di persone sperava di comprarli e poi radunare una squadra di ricercatori per svelarne i segreti. Se avessero avuto un colpo di fortuna e avessero scoperto come funzionavano, allora avrebbero guadagnato un'enorme quantità di ricchezze!


Naturalmente, se avessero saputo com'era finito Huo Yi Liu, forse avrebbero rinunciato all'idea.


Avevano scopi diversi, ma aspettavano tutti con impazienza che iniziasse l'asta con sguardi pieni di speranza e avidità. Allo stesso tempo, le espressioni sospettose e di derisione che avevano prima si trasformarono in rispetto.


Nella Strada Asura il forte veniva riverito. Se uno avesse mostrato abbastanza forza, fatto una dimostrazione abbastanza scioccante, allora avrebbe potuto guadagnarsi rispetto.


Questa era la legge più giusta in assoluto.


Song Wen era contento di vedere dei simboli così formidabili, ma non si dimenticò delle sue responsabilità.


"Anziano Xue, può valutare il valore dei simboli di quinto livello di Sir Lin Ming?"


Tutti si calmarono e puntarono gli occhi sull'Anziano Xue.


Qualunque fosse la potenza di questo simbolo, lo scopo principale di questa dimostrazione era stimarne il prezzo.


L'Anziano Xue rifletté per un momento. Poi disse lentamente: "La sua potenza è uguale a quella di un simbolo runico intermedio di sesto livello, ma contando la sua abilità di rigenerarsi e dei requisiti per utilizzarlo piuttosto bassi, il suo valore supera di gran lunga quello di un normale simbolo intermedio di sesto livello. Non è mai accaduto un caso simile prima, così è difficile per me assegnargli un prezzo accurato. Sarà qualcosa che dovrà essere determinata con l'asta..."


Qualcuno sussultò e disse con voce tremante: "Decine di volte al di sopra di un simbolo runico di sesto livello?!" In tal caso allora molti dei presenti non sarebbero riusciti a permetterselo!


Song Wen sorrise lievemente. Scorse con lo sguardo il pubblico impaziente. Vedendo gli occhi pieni di desiderio della gente, escogitò un piano.


Batté il suo martelletto sul podio e poi disse lentamente: "Sir Lin, la nostra Associazione di Scambi di pillole runiche acquisterà i suoi dieci simboli del fuoco celeste! Per quanto riguarda il loro prezzo, potrà essere discusso in seguito..."


L'intera sala rimase sbalordita, perfino Lin Ming!


Pensava che Song Wen avrebbe iniziato l'asta, ma non si sarebbe mai immaginato che la gilda volesse comprarli!


Cosa significava?


Che la gilda volesse studiare i suoi simboli?


Lin Ming non credeva che la gilda, con i suoi innumerevoli maestri, avesse bisogno di 10 simboli del Fuoco Celeste per affrontare qualche organizzazione nemica. Inoltre, senza un'asta, sarebbe stato difficile stabilire un prezzo appropriato. Dopotutto questa era la prima volta che il simbolo del Fuoco Celeste veniva rivelato al pubblico, così sarebbe stato impossibile fissare un prezzo base.


L'intera sala si infuriò!


"State scherzando?! Ci avete fatto vedere questa scena per mezza giornata e ora non li vendete?!"


"Figli di pu***na, comprerò ad ogni costo un simbolo del Fuoco Celeste, come osate comprarli tutti?!"


"Ci avete fatto vedere questo spettacolo e poi vi siete inventati questi trucchi alla fine, pensate di essere delle scimmie?!"


Molti dei coltivatori presenti erano dei rozzi banditi. Dopo essere stati sorpresi dalle parole di Song Wen, si erano illividiti di rabbia! Molti praticanti di arti marziali spesso erano irascibili. Sarebbe stato allarmante se Song Wen avesse perso il controllo della situazione.


Tuttavia il banditore d'asta rimase calmo e composto. Sorrise lievemente e disse: "Siate pazienti per favore. Non sto dicendo che non li venderemo, solo che quei dieci pezzi finiti non saranno messi all'asta. Non abbiamo detto che sarebbero state vendute delle cambiali? Possono essere scambiate per i simboli del Fuoco Celeste potenziati prodotti da Lin Ming. Se volete acquistarli, potete fare un'offerta all'asta."


Cosa? L'asta delle cambiali sarebbe cominciata così?!


Molti dei presenti erano fuori di sé per la rabbia, il sangue stava salendo alle loro teste! Sarebbero state vendute solo le cambiali! Ebbero tutti l'impulso di precipitarsi sul palco e dare un pugno in faccia a Song Wen!


Tuttavia era questo il mercato e il solo luogo dove acquistare quei simboli. Anche se la gilda fosse ricorda a questo sporco trucco e avesse venduto solo cambiali, avrebbero dovuto sopportare in silenzio.


Xiao Moxian si riempì di gioia vedendo la reazione del pubblico.


"Eheh, guarda quei tipi altezzosi che hanno osato sdegnare il mio fratellone Lin. Ora possono solo pagare in anticipo prima di ricevere qualcosa! Che bello!"


Xiao Moxian non poté trattenersi dal gongolare un po' vedendo le espressioni risentite dei partecipanti.


Accanto a lei, naturalmente Lin Ming non stava intrattenendo pensieri così scherzosi. Invece guardò Song Wen, cercando di capire le sue intenzioni.


Più ci pensava e più non poté che lodarlo. Era una mossa proprio astuta!


Se i simboli del Fuoco Celeste fossero stati venduti all'inizio, visto che erano così pochi, sarebbero stati per lo più coltivatori al picco del Sacro Lord a comprarli.


Queste persone li avrebbero comprati per uso personale. Visto che non erano molto ricchi, il prezzo non sarebbe stato troppo elevato.


E una volta che li avessero comprati, questo avrebbe stabilito un prezzo di base approssimativo per i simboli del Fuoco Celeste.


In seguito sarebbe stato difficile che l'asta delle cambiali superasse questo prezzo.


Normalmente infatti comprare il prodotto finito sarebbe stato sicuramente più costoso che acquistare cambiali. Dopotutto c'erano dei rischi nel comprare in anticipo!


Così, la vendita di questi dieci simboli completi avrebbe inevitabilmente influenzato l'asta delle cambiali. Una volta che fosse stato stabilito un prezzo di base, sarebbe stato impossibile venderle ad un prezzo astronomico. Bisognava sapere che queste cambiali avrebbero costituito la maggior parte dell'introito di Lin Ming e una situazione del genere l'avrebbe penalizzato molto!


D'altra parte, se avessero venduto prima le cambiali, allora questo avrebbe permesso loro di venderle ad un prezzo molto più elevato. Era un'ottima strategia.


Lin Ming aveva capito quanto era stata astuta e intelligente la decisione di Song Wen. Non c'era da meravigliarsi che la gilda lo avesse nominato presidente dell'organizzazione anche se non era un maestro di rune divine e aveva una coltivazione bassa.


"Signore e signori, iniziamo l'asta delle cambiali di Sir Lin. L'affidabilità di queste cambiali sarà garantita dalla nostra gilda. Sir Lin, quante ne vuole vendere?"


Song Wen sorrise con fare astuto. Ignorò gli sguardi pieni di sdegno della folla e in effetti mostrò ancora più sicurezza. Lo scopo principale di quest'asta era di guadagnare soldi. In quanto presidente dell'associazione di scambi di pillole runiche, doveva dare la massima priorità a fare soldi.


Non si sarebbe disturbato a prendere in considerazione chi lo stava disprezzando o maledicendo.


Lin Ming strinse gli occhi. Rifletté per un momento e poi disse: "Prima ne venderò 500. Porrò un marchio spirituale su un simbolo runico e, quando arriverà il momento, una persona potrà scambiarlo per il bene promesso."


Lin Ming non aveva parlato a voce alta, ma le sue parole si diffusero tra tutto il pubblico.


500 cambiali?


Tutti rimasero sbalorditi. Quanti punti erano?!


Questo figlio di pu****a, non stava guadagnando punti troppo facilmente?!


Il prezzo finale sarebbe arrivato a centinaia di milioni e miliardi di punti! Questo fece quasi svenire molte persone per la rabbia!


Se Lin Ming avesse detto questo non troppo tempo fa, sarebbe stato definito un idiota da tutti quanti. Ora però la situazione era diversa. Dopo la dimostrazione nella formazione, tutti avevano capito quanto era potente questo simbolo del Fuoco Celeste.


Un simbolo di quinto livello in grado di ferire gravemente una bestia feroce forte quanto un Re del Mondo. Usato in massa in un campo di battaglia...


Alcuni iniziarono a sudare copiosamente.


Certi simboli runici potenti... Sarebbero riusciti a ribaltare le sorti di una guerra. E l'aspetto più importante era che non potevano lasciare che le forze nemiche li ottenessero!


Molti si resero conto di questo. Ma... dato quanto era grande la transazione e il fatto che stessero acquistando solo cambiali... molti pensavano che non sarebbero mai riusciti ad ottenerli!


E se non avessero potuto ritirarli in seguito?


Non era un prezzo da sottovalutare. Perfino una Terre Sacra di Empirei avrebbe dovuto riflettere bene prima di comprarli in massa!


Mentre a molti mancava il coraggio e pensavano di ritirarsi, un vecchio con il mantello nero volò fuori da una delle Suite VIP.


Il suo lungo abito svolazzava dietro di lui mentre sorvolava l'arena. Il suo corpo era ricoperto da una densa foschia nera che nascondeva il suo aspetto.


Era Huo Yi Liu!


Lin Ming si accigliò. Anche se non sapeva chi era questa persona, sapeva che era il vecchio che seguiva il duca Haoyue e che era estremamente ostile nei suoi confronti.


La comparsa di Huo Yi Liu attirò gli sguardi di tutti.


Sotto questo mantello voluminoso, Huo Yi Liu disse con voce roca: "Riconosco la potenza impareggiabile di questi simboli del Fuoco Celeste! Ma visto che è un'enorme transazione che non riguarda prodotti finiti e solo promesse, ho i miei sospetti... sei stato davvero tu a creare questi simboli del Fuoco Celeste?"


Le parole di Huo Yi Liu erano minacciose. L'atmosfera diventò gelida mentre guardava Lin Ming!


Molti partecipanti aggrottarono le sopracciglia. Anche loro avevano dei dubbi. Pensavano che Lin Ming avesse ottenuto questi simboli da qualche regno mistico o che forse li avesse ereditati, e che quindi ne possedesse solo dieci.


In tal caso, allora queste cambiali sarebbero state solo inutile carta! Che importava della garanzia della gilda alla fine?


In realtà, ciò che Huo Yi Liu stava dicendo davvero era che trovava difficile da accettare questa situazione. Un membro della giovane generazione come Lin Ming lo aveva surclassato nel campo delle arti runiche!


Non era solo Huo Yi Liu a pensarlo, molti altri esperti trovavano difficile credere che Lin Ming avesse ottenuto risultati del genere. Era semplicemente irragionevole!


La comparsa del vecchio con il mantello nero non sorprese Lin Ming. Anche se non si fosse fatto avanti lui, l'avrebbe questionato qualcun altro.


Vendere cambiali durante l'asta della città delle Rune Divine e per un prezzo che avrebbe fatto esitare perfino Terre Sacre di Empirei, non era così facile farlo. I rappresentanti di grandi organizzazioni sarebbero stati rovinati se fosse stato tutto un inganno!


Lin Ming si mosse. I suoi abiti svolazzarono mentre atterrava nel palco. Sorrise lievemente e disse: "Dato che avete dubbi del genere, che ne dite se ne disegnassi uno di fronte a tutti?"
                                


                                



