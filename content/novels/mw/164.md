---
weight: 1640
title: Capitolo 164 - Fiamma del Loto Rosso Demoniaco
pubDate: 2025-10-16T07:28:18.445Z
tags:
    - mw
---


Non volevo lasciarvi in sospeso... e quindi ecco qua :D
;) Ricordo che se volete potete fare donazioni http://novelleleggere.com/programmazione/ QUI.
-Schadenfreude


Lin Ming imprecò. Non aveva pensato che il terreno avrebbe rovinato tutti i suoi piani.


Crash!


Nonostante Huo Gong avesse avvolto la sua frusta attorno al ramo di un albero, la sua velocità di caduta era troppo rapida. Il ramo si ruppe a causa dello strattone e Huo Gong cadde a terra con un'esplosione assordante, creando un buco nel terreno.


L'uomo era rimasto gravemente ferito. I suoi organi interni erano spappolati e aveva diverse costole rotte.


Lin Ming mostrò uno sguardo spietato. Era pronto a scappare, ma ora che aveva visto le condizioni di Huo Gong aveva cambiato idea.


Era meglio distruggerlo mentre era a terra ed eliminare il problema dalla radice!


Se non l'avesse fatto, Huo Gong avrebbe mangiato diverse pillole di massima qualità e avrebbe recuperato la sua vera essenza. Una volta che fosse accaduto l'avrebbe inseguito e ucciso. Nonostante Lin Ming avesse il vantaggio di poter volare, una volta che la sua vera essenza si fosse esaurita sarebbe caduto.


Se Huo Gong l'avesse seguito da terra l'avrebbe raggiunto prima o poi.


"Muori!"


Lin Ming strinse i denti e usò il 120% della sua forza. Piombò giù come un falco da un'altezza di diverse decine di piedi!


L'Anima di Tuono e l'Essenza di Fuoco cominciarono a tremare violentemente; le forze elementali erano diventate un flusso spietato che stava per scoppiare!


Forza del Dio Blasfemo - Apertura!


La lancia puntò verso il basso. Il terrificante rumore provocato degli elementi iniziò a riecheggiare. La Lancia Pesante d'Argento Flessibile era come una meteora che stava intrecciando fulmine e fuoco!


In quel momento Huo Gong si volse verso l'alto. Vedendo l'attacco incombente di Lin Ming mostrò un'espressione scontenta.


Nonostante i suoi organi interni erano stati distrutti e le sue costole erano rotte, aveva comunque la protezione di vera essenza di un maestro ad un passo dall'Houtian che fluiva nelle sue interiora e nel suo scheletro. Con questa copertura era in grado di tamponare le gravi ferite.


Voleva fare finta di essere morto per attirare Lin Ming, ma non si aspettava che il ragazzo sarebbe stato così risoluto. Non solo non aveva controllato le due ferite, ma aveva iniziato ad usare immediatamente il suo colpo finale.


Naturalmente a Huo Gong, che era specializzato nel fuoco, il colpo finale di Lin Ming sembrava una tecnica marziale di seconda categoria.


"Umpf, sei solo all'Alterazione dei Muscoli e la tua coltivazione è mediocre. Osi usare il fuoco contro di me?"


Huo Gong sogghignò e il suo corpo iniziò ad emanare un tornado di fiamme. Sebbene fosse stato gravemente ferito la sua coltivazione era ad un passo dall'Houtian; come poteva temere un ragazzino all'Alterazione dei Muscoli?


"Fiamma del Loto Rosso Demoniaco!"


Urlò Huo Gong e un loto rosso apparì dal nulla di fronte a lui. Le lingue di fuoco fluivano lungo i petali come dei serpenti scarlatti, riversando un'enorme quantità di vera essenza nella sua sciabola fino a farla diventare rossa, come se si stesse per sciogliere.


<em>Poof!</em> Proprio mentre usava la Fiamma del Loto Rosso Demoniaco, Huo Gong sputò una boccata di sangue. Con delle ferite così gravi era a stento capace di usare una tecnica marziale così forte.


<em>'Dannato ragazzo, mi hai davvero fatto subire una ferita così grave. Lo ucciderò prima di trovare un posto per guarire.'</em> Pensando a questo Huo Gong fece circolare la sua vera essenza e brandì la sua sciabola. Sull'arma si diffuse un vortice di fiamme. La terra sotto i suoi piedi si carbonizzò e un'ondata di calore si espanse in tutte le direzioni. Qualunque posto toccasse, la vegetazione sarebbe appassita per poi bruciare, trasformandosi in cenere!


In confronto alle fiamme della lancia di Lin Ming, sia per l'aura ardente che per l'intensità delle fiamme che si diffondevano, la Fiamma del Loto Rosso Demoniaco era superiore!


Tuttavia perfino di fronte alla formidabile Fiamma del Loto Rosso Demoniaco, il fuoco della lancia di Lin Ming conteneva la sua aura bizzarra che sembrava stesse ribollendo.


Lin Ming poteva sentire chiaramente il flusso del fuoco e il calore trasmesso dal suo cuore; era come se l'Essenza di Fuoco stesse danzando per l'entusiasmo!


"Ah!"


Quando la lancia e la sciabola si incontrarono, le energie gemelle del fulmine e del fuoco si intersecarono all'improvviso - Annientamento Thunderfire!


Mentre la fiamma incontrò il fulmine, esplose un potere soverchiante!


Per un momento fu come se tutti i rumori nei dintorni fossero stati risucchiati da qualche forza misteriosa. La Lancia Pesante d'Argento Flessibile era come un dardo di luce bianca che ruggiva, squarciando l'aria.


Le energie degli elementi si condensarono in una misteriosa sfera di luce che fu sparata dall'arma e che si scontrò direttamente contro la Fiamma del Loto Rosso Demoniaco!


<em>Bang!</em>


Ci fu un'esplosione assordante, come se avesse colpito un fulmine. La vera essenza furente si disperse in tutte le direzioni come uno tsunami.


Lin Ming fu sbalzato via all'indietro come una bambola di pezza. Anche se Huo Gong era rimasto gravemente ferito la sua mossa era ancora molto potente!


Mentre ruzzolava in aria, Lin Ming sputò una boccata di sangue. Spazzò la Lancia Pesante d'Argento Flessibile e distrusse senza pietà un grosso albero.
Lin Ming radunò le forze dopo aver rallentato il suo slancio e riuscì a reggersi.


Alzò lo sguardo per guardare Huo Gong. La terra attorno a lui era diventata carbonizzata, diventando un buco infossato. Il suo corpo era chiazzato di sangue, era in ginocchio a terra e si stava reggendo con la sua sciabola.


Questo fece sussultare Lin Ming; un praticante di arti marziali allo stadio Houtian era davvero formidabile.


Huo Gong era rimasto gravemente ferito e non solo Lin Ming aveva aperto la Forza del Dio Blasfemo e aveva anche usato l'Annientamento Thunderfire. Nonostante questo non era riuscito ad ucciderlo.


Lin Ming aveva consumato troppa vera essenza, così non continuò ad attaccare.
Invece tirò fuori una pietra e cominciò a far circolare la 'Formula True Primal Chaos' mentre assorbiva rapidamente la vera essenza per recuperare le forze.


Ma in quel momento Huo Gong sogghignò. Tra le sue labbra annerite rivelò una fila di denti bianchi. Quel sorriso orribile fece gelare il cuore di Lin Ming. Questo tipo aveva ancora energie!


"Mi hai davvero dato una piacevole sorpresa! È davvero una tecnica marziale che un maestro all'Alterazione dei Muscoli può rilasciare? Sembra che non mi sia accorto di quanto sia cambiato il mondo... bene, molto bene! Oggi, anche a costo di rovinare la mia coltivazione ti ucciderò. Altrimenti se ti lascerò vivere non ci sarà fine ai miei guai futuri!"


Huo Gong urlò. Il suo corpo cominciò a bruciare di nuovo rilasciando un'altra Fiamma del Loto Rosso Demoniaco. Mentre i serpenti di fuoco si avvolsero attorno al suo corpo, Huo Gong sputò una boccata di sangue; stava già andando oltre i suoi limiti!


"Non credo che tu abbia altra vera essenza per usare di nuovo quella mossa!" La terra abbrustolita sotto i piedi di Huo Gong iniziò a rompersi. Si precipitò in avanti e la sua sciabola avanzò pronta per prendere la testa di Lin Ming!


In quel momento il ragazzo rimase calmo e freddo come il ghiaccio!


La sua mano destra resse la lancia e il pollice della sua mano sinistra percorse l'anello spaziale.


Non poteva usare di nuovo l'Annientamento Thunderfire ed era impossibile bloccare la sciabola di Huo Gong!


"Muori per me!" La sciabola di Huo Gong lo raggiunse. L'aria calda dell'arma formò un violento tornado di fuoco.


Nel frattempo anche Lin Ming attaccò con la sua lancia, Forza Penetrante!


5000 filamenti di vera essenza si scatenarono come un'ondata verso Huo Gong e nel bel mezzo di questo torrente c'era una piccola perla blu.


Perla del Fulmine e del Fuoco Malvagio!


<em>Bang!!!</em>


La vera essenza detonò la perla.
Allo stesso tempo Lin Ming usò la tecnica di movimento del Roc Dorato che Squarcia il Vuoto per ritirarsi.


In quell'attimo perfino il sole sembrava avere perso il suo colore. Gli innumerevoli raggi brillanti erano come spade dorate che accoltellavano in ogni direzione.


Lin Ming era rimasto colpito dall'onda d'urto della Perla del Fulmine e del Fuoco Malvagio insieme all'ondata di calore della sciabola di Huo Gong. Anche se il suo corpo era protetto da un'Armatura Flessibile Oro viola che gli era stata donata dal Principe Ereditario, i suoi organi furono investiti dal contraccolpo e il ragazzo vomitò sangue.


Tuttavia Huo Gong era in uno stato ancora più pietoso. Si era quasi precipitato sulla Perla del Fulmine e del Fuoco Malvagio.


L'energia esplosiva aveva infierito su Huo Gong. Insieme alle ferite che aveva ricevuto, la vera essenza che proteggeva il suo corpo si era già indebolita fino al punto da non poter ricevere un colpo normale, come poteva difendersi da un'esplosione così violenta?


Il petto di Huo Gong era saltato in aria diventando una poltiglia filacciosa. Il suo sangue mischiato a pezzi di carne era disperso intorno. L'uomo era stato sbalzato all'indietro fino a colpire un grosso albero, e con un forte scoppio, lo spesso tronco fu spezzato a metà dall'impatto.


Huo Gong era come un cane morto che era ruzzolato per diverse decine di piedi a terra per poi fermarsi.
La sua sciabola volò in aria prima di affondare a terra.


"Come... come posso... così..." Huo Gong non voleva ammettere questo risultato e provò a muoversi. Tuttavia il suo cuore e i suoi polmoni erano già esplosi.
Il suo sangue macchiava la terra e stava morendo lentamente...


"Io... morirò davvero per mano di uno all'Alterazione dei Muscoli?! Mi... mi rifiuto!"


Huo Gong mosse la mano cercando di afferrare la sciabola che era affondata nel terreno, ma poi sputò un'ultima boccata di sangue e il suo corpo si afflosciò. Era morto!


Sfortunatamente per lui non sapeva che Lin Ming possedeva ancora la Perla del Fulmine e del Fuoco Malvagio. A causa delle gravi ferite che aveva, la sua percezione si era annebbiata, altrimenti avrebbe scoperto la trappola nascosta nella vera essenza di Lin Ming.


Ahimè questo era stato il suo destino. Ouyang Dihua non si sarebbe mai sognato che Lin Ming sarebbe stato in grado di comprendere una tecnica marziale unica che aveva gli stessi effetti della Perla del Fulmine e del Fuoco Malvagio. Di conseguenza aveva pensato che Lin Ming l'avesse usata come se si stesse godendo dei fuochi d'artificio...


......


<em>Crack!</em>


Il cielo si illuminò di una luce rossa come il sangue. Poco dopo iniziò a piovere.


La Landa Selvaggia del Sud aveva un clima umido e ci sarebbero state spesso delle tempeste.


La pioggia torrenziale lavò via le ultime tracce di sangue. Lin Ming trascinò la Lancia Pesante d'Argento Flessibile e zoppicò verso Huo Gong.


Dopo aver preso delle pillole curative, Lin Ming si sedette nel bel mezzo di una pozzanghera di fango e lasciò che la pioggia lavasse il suo corpo ferito.


"Questa pioggia... in realtà mi sta aiutando."


Mormorò Lin Ming tra sé e sé. Dopo essere stato investito dalle onde d'urto dell'esplosione, le sue ferite erano troppo gravi.


Nella Landa Selvaggia del Sud c'erano moltissime bestie feroci. Se si fosse sparso l'odore di sangue nell'aria avrebbe certamente attratto molte bestie feroci. Nelle sue condizioni attuali, se avesse incontrato delle bestie feroci si poteva immaginare a che destino sarebbe andato incontro.


"Una battaglia tra la vita e la morte; per un pelo!"


Questa era la prima volta che Lin Ming aveva ucciso un altro uomo, tuttavia non aveva una particolare emozione al riguardo. Aveva scelto il percorso delle arti marziali. Prima o poi avrebbe incontrato delle situazioni in cui avrebbe dovuto uccidere gli altri, aveva accettato da tempo questa realtà. Non solo, quando aveva ucciso i maestri di arti marziali fantasma nella formazione Ten Thousand Killing, la sensazione era particolarmente realistica. Non c'era alcuna differenza tra quello ed uccidere davvero qualcuno.


Lin Ming era davvero grato di aver ottenuto una Perla del Fulmine e del Fuoco Malvagio dal duello contro Zhang Guanyu. In termini di forza la Perla era leggermente più debole del suo Annientamento Thunderfire.
Tuttavia la protezione di vera essenza di Huo Gong era già stata ridotta e non era riuscita a bloccare l'esplosione fatale della Perla del Fulmine e del Fuoco Malvagio.


Una volta raggiunto lo stadio Circolazione, la forza di un praticante di arti marziali non sarebbe cambiata molto.
Senza la protezione data dalla vera essenza, le capacità difensive di un maestro Houtian e di uno al Circolazione sarebbero state le stesse.


"Perché questa persona voleva uccidermi? Chi gliel'ha ordinato?
Ouyang Dihua? O è stata l'Associazione Commerciale?"


Lin Ming ricordò il suo incontro con Qin Ziya. L'illusione di Bi Luo era troppo realistica, la sua voce, il suo aspetto, temperamento, perfino l'odore erano identici a quelli di Qin Ziya. Anche se la percezione di Lin Ming era superiore a quella di un normale maestro di arti marziali, non era riuscito a smascherarla.


Ma quando ci ripensò, ricordò di aver sentito qualcosa di strano.
Questa era una sua intuizione.


Lin Ming capì cosa aveva trascurato.


Cioè... il Cuore del Guqin!
                                


                                



