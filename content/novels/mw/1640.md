---
weight: 16400
title: Capitolo 1640 – Scoperto
pubDate: 2025-12-15T08:37:10.417Z
tags:
    - mw
---


<em>Capitolo sponsorizzato, ringraziamo Pierpaolo!
0 capitoli in coda, 0/5
-Schadenfreude</em>


Le labbra di Huo Yi Liu fremettero; non credeva che Lin Ming avrebbe fatto una proposta simile.


Era un suggerimento estremamente coraggioso.


Quando un maestro di rune disegnava simboli, di solito lo faceva in un ambiente pacifico e, anche allora, ci sarebbe stata la possibilità di fallire.


Inoltre, questa sorta di simbolo del Fuoco Celeste potenziato conteneva più di 2000 piccole rune, la sua complessità superava la maggior parte dei simboli di sesto livello!


Cosa avrebbe fatto Lin Ming se avesse fallito sotto lo sguardo attento del pubblico?!


Se non fosse stato abbastanza determinato, sarebbe stato colto dal panico dopo il primo insuccesso. Inoltre, per disegnare un simbolo così complicato, ci sarebbe voluto un'enorme quantità di forza spirituale. Perfino un maestro di rune al picco del quinto livello poteva fare un solo tentativo. Una volta che avesse fallito, avrebbe dovuto aspettare diverse ore per una seconda prova e il tasso di successo sarebbe calato ulteriormente!


In una situazione del genere, nessun maestro di rune divine avrebbe cercato di disegnare un simbolo che metteva alla prova le sue capacità di fronte ad un vasto pubblico. C'era solo una spiegazione possibile, Lin Ming doveva essere incredibilmente sicuro delle sue arti runiche!


Se Huo Yi Liu poteva dedurlo, così potevano fare gli altri esperti tra il pubblico. Furono tutti spaventati dalle parole di Lin Ming. Era troppo sicuro di sé. Non temeva di fallire?


"Sembra che sia stato davvero questo moccioso... a creare questo simbolo del Fuoco Celeste..." Huo Yi Liu non poté che accettare questo duro colpo, ma non credeva che Lin Ming avrebbe osato vantarsi durante un momento del genere.


Ma all'improvviso...


L'espressione cupa di Huo Yi Liu si rischiarò in un bizzarro sorriso. I suoi occhi iniziarono a brillare.


<em>'Nonostante possa essere vero che tu abbia disegnato quei simboli, sei fin troppo giovane e arrogante e non sopporti che gli altri ti questionino. Tuttavia non sai che, in quanto grande maestro di rune della via inortodossa, ho dei metodi speciali per osservare e copiare le tecniche di altri esperti! Se lo disegnassi di fronte a me, sarebbe come rivelarmi tutti i tuoi segreti!'</em>


Pensando a questo, l'avidità rapace nello sguardo di Huo Yi Liu si intensificò sempre di più. Quando un maestro di rune divine normale disegnava un simbolo, avrebbe sempre rivelato alcuni segreti e gli esperti della via inortodossa sarebbero riusciti a comprenderli molto più facilmente! E Huo Yi Liu eccelleva particolarmente in questo campo!


Huo Yi Liu in particolare aveva già cercato di svelare il simbolo delle Fiamme del Nirvana e della Tribolazione, comprendendone completamente il piccolo sistema di rune e la struttura. La sola questione che lo frastornava era come fonderlo con le leggi del Dao Celeste Asura. Adesso Huo Yi Liu era sicuro che sarebbe riuscito a trovare gli indizi per farlo guardando Lin Ming!


Anche se Lin Ming avesse fallito, Huo Yi Liu avrebbe compreso molto. Inoltre, poteva perfino infierire su di lui nel frattempo e rovinarlo.


Nell'arena della sala c'erano molti altri maestri delle arti runiche oscure che la pensavano come lui.


Questi esperti dovevano tutti comprare materiali, così sicuramente non si sarebbero persi l'asta della città delle Rune Divine. Naturalmente avevano nascosto la loro identità prima di partecipare. Alcuni di loro avevano fatto parte della squadra di Huo Yi Liu che aveva provato a copiare il simbolo del fuoco del nirvana e della tribolazione.


La pensavano tutti come Huo Yi Liu. Molti si stavano rallegrando.


"Questo giovane cocciuto è troppo sanguigno e arrogante, non può nemmeno sopportare un po' di insulti! Osa disegnare un simbolo in pubblico, bene! Molto bene!"


<em>'Ahah, il maestro che ha tramandato la sua eredità a questo moccioso deve sentirsi proprio stupido. Vuole vantarsi e fare una dimostrazione delle sue capacità di fronte a tutti, aspetta solo che sveli la nostra eredità. Una volta che scopriremo come creare questo simbolo del Fuoco Celeste, faremo la nostra asta! Allora non solo otterremo un'enorme quantità di soldi, ma i nostri futuri saranno illimitati! Ahahah!'</em>


Pensarono alcuni maestri di rune divine. I loro volti si arrossarono per l'entusiasmo ed iniziarono ad ansimare.


Per un po', molti maestri di rune divine della via inortodossa estesero lievi fili di forza spirituale verso Lin Ming. Erano pieni di frenesia e aspettavano con impazienza di vedere la sua dimostrazione.


Questi maestri di rune oscuri che desideravano comprendere il simbolo del Fuoco Celeste dovevano essere almeno al picco del quinto livello; in altre parole al picco del Sacro Lord. Alcuni di loro erano perfino Re del Mondo.


Queste persone si misero ad osservare Lin Ming usando le loro tecniche segrete oscure. Presero nota di ogni suo movimento con la loro percezione spirituale. Era davvero scortese da parte loro, ma non erano preoccupati perché le loro coltivazioni erano di gran lunga superiori a quelle di Lin Ming e, viste le loro abilità uniche con cui spiavano gli altri, non sarebbero stati scoperti da persone ad un livello simile al loro.


"Eheh... se puoi davvero dimostrarlo, allora sono sicuro che onorerai l'impegno preso. Non ho nessun problema in tal caso."


Huo Yi Liu si leccò le labbra secche, cercando di contenere l'entusiasmo e la speranza che provava. Aveva accettato la proposta di Lin Ming di fronte a tutti.


"Allora sbrigati e inizia!"


Sollecitarono molte persone sotto il palco. Molti di loro facevano parte del pubblico ordinario che voleva soltanto sperimentare la nascita di un miracolo con i loro occhi, ma altri erano anche esperti della via inortodossa nascosti tra la folla.


"Va bene."


Lin Ming tirò fuori languidamente una penna runica e un semplice disco di formazioni. Ma non usò immediatamente i suoi materiali. Rimase sul posto con le mani dietro la schiena mentre sorrideva con fare astuto verso Huo Yi Liu.


L'esperto sussultò quando vide lo sguardo del giovane. Non sapeva perché, ma ebbe la sensazione che potesse svelare ogni suo segreto, facendolo rabbrividire.


"C-cosa stai..."


Huo Yi Liu vide come Lin Ming lo stava fissando così a lungo e vacillò un po'. Aggrottò le sopracciglia: "Come mai non stai disegnando il simbolo? Stavi fingendo?"


Stava cercando di provocarlo deliberatamente, ma come poteva Lin Ming cadere in questo tranello?


Lin Ming all'improvviso sorrise e fissò Huo Yi Liu. Dopo una lunga pausa, disse lentamente: "Sì, credo... so chi sei..."


Huo Yi Liu non si sarebbe mai immaginato che Lin Ming avrebbe detto qualcosa di simile. Tremò e quasi perse l'equilibrio mentre fluttuava a mezz'aria.


Aggrottò le sopracciglia. Finse di mantenere la calma: "Non ho idea di cosa tu stia parlando!"


"Mn, non importa, tanto so chi sei... non è vero, granmaestro Yi Liu...?"


Disse senza fretta Lin Ming, mostrando un sorriso divertito.


Il pubblico ne fu sbalordito!


Huo Yi Liu era diventato famoso molti anni fa ed era molto più rinomato di Lin Ming!


Anche le persone che non appartenevano al mondo delle arti runiche conoscevano Huo Yi Liu. O per meglio dire, la sua infamia, era una persona ben nota per la sua crudeltà e la sua malvagità, era proprio una persona orribile!


Non solo copiava i simboli runici degli altri, ma era sinistro e feroce, un uomo assetato di sangue e lascivo!


Aveva rapito giovani discepole talentuose di piccoli Sect per usarle come fornaci viventi e aveva ucciso decine di milioni di mortali per raffinare il suo stendardo spettrale. In breve era un uomo che si era abbassato a commettere qualsiasi malvagità!


Si diceva anche che avesse radunato migliaia di donne per creare un harem. Ovunque andasse, avrebbe portato squadre di guerrieri dall'armatura dorata e decine di servitrici affascinanti. Draghi dei fiumi avrebbero trainato la sua carrozza e sarebbero stati sparsi petali di fiori spirituali davanti a lui. Questo mezzo di trasporto opulente sochilometriva a quello di un imperatore divino in viaggio!


Molti provavano solo disprezzo nei confronti di questo tipo di persona.


Huo Yi Liu divenne sempre più scontento. Non capiva come Lin Ming poteva aver scoperto la sua identità!


Non aveva mai parlato direttamente con Lin Ming e anche quando si erano incontrati per caso prima aveva usato ogni sorta di tecnica arcana per nascondere la sua coltivazione e la sua aura. Eppure era stato riconosciuto!


Che avesse... percepito le sue tecniche runiche?


Com'era possibile... era solo un Lord Divino ed era un mero umano, come poteva averlo scoperto?!


Huo Yi Liu non poteva crederci!


E la sua ipotesi era corretta; Lin Ming aveva scoperto le sue tecniche!


Lin Ming aveva ereditato i ricordi di Zhu Chuan. Zhu Chuan non era un individuo buono o retto e conosceva anche le arti di spionaggio degli altri maestri della via inortodossa. Per quanto riguardava Lin Ming, visto che aveva una forza spirituale potente e aveva anche coltivato il Mantra della Nebbia Divina, aveva una percezione estremamente acuta. Aveva notato subito la percezione spirituale con cui Huo Yi Liu lo spiava e poi l'aveva confrontata con i ricordi di Zhu Chuan per capire cos'era.


Un maestro di rune divine oscuro di cui non poteva vedere la coltivazione, doveva essere almeno al sesto livello.


Era così ostile nei suoi confronti e lo aveva preso di mira fin dall'inizio della fiera. Contando tutti questi fattori, Lin Ming non doveva essere un genio per intuire che fosse il granmaestro Yi Liu che aveva cercato di svelare imprudentemente il suo simbolo delle Fiamme del Nirvanvana e della Tribolazione, e aveva perso diverse centinaia di milioni di punti per questo!


Vedendo che Huo Yi Liu stava cercando ancora di fare finta di niente, Lin Ming sorrise e disse: "Granmaestro Yi Liu, ho sentito così tanto parlare di lei, ma, mi dispiace incontrarla in tali circostanze. Mi domando, ha riparato quei dischi di formazione che ha rotto quando ha cercato di svelare i segreti del mio simbolo?"


Le parole di Lin Ming furono abbastanza brutali, specialmente visto che erano state dette di fronte a tutti. Non importava quanto fosse paziente Huo Yi Liu, nemmeno lui poteva sopportare un'umiliazione del genere!


Voleva proprio spellare vivo Lin Ming!


Tutti gli altri esperti della via inortodossa presenti ebbero un brutto presentimento. Vedendo che la situazione si stava mettendo male, ritirarono tutti la loro percezione spirituale e nascosero le loro aure per paura di essere scoperti.


Ma questa reazione fece ridacchiare Lin Ming. Fece un po' di passi e scorse con lo sguardo il pubblico.


Fermò lo sguardo su certe persone per poi dire lentamente: "Non ho nemmeno iniziato a tracciare dei simboli, perché vi siete ritirati tutti così? Sembra che ci fossero... 19 percezioni spirituali... mmh, mi chiedo se me ne sia persa qualcuna?"


Mentre Lin Ming parlava, tutti gli esperti della via oscura sussultarono, iniziando a sudare copiosamente!


Avevano esteso la loro percezione per osservare Lin Ming, ma erano stati scoperti. Anche se avevano coperto le loro tracce, avrebbero comunque lasciato degli indizi, come dei ladri che si erano intrufolati in una tenuta per rubare alcuni tesori.


Anche se sapevano che molti altri avevano esteso la loro percezione, non potevano affermare con sicurezza un numero così preciso come 19!
                                


                                



