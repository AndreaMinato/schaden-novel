---
weight: 1641
title: Capitolo 1641 – Rimanga se Vuole
pubDate: 2025-12-15T08:37:10.418Z
tags:
    - mw
---


<em>Capitolo sponsorizzato, grazie mille Matteo!
9 capitoli in coda, 0/5
-Schadenfreude</em>


Questo ragazzo, era riuscito a scoprirli tutti, anche Huo Yi Liu che era molto più forte? Com'era possibile?


Se Lin Ming li aveva trovati, significava che questo membro della giovane generazione li aveva superati di gran lunga in quanto a forza spirituale. Così, non c'era da meravigliarsi che questi maestri di rune divine della via inortodossa iniziassero a sudare freddo!


Era troppo terrificante!


Sospettarono perfino che Lin Ming fosse un vecchio mostro che si nascondeva nel corpo di un giovane!


Lin Ming mosse la mano e decine di rune dorate volarono nell'aria. Si dispersero in direzioni diverse come uno stormo di piccioni e puntarono verso diciannove luoghi diversi.


Le persone a cui erano rivolti si trovavano in posti e stanze ordinarie, ma tutti, senza eccezione, erano al picco dello stadio di Sacro Lord o ad una coltivazione ancora superiore!


Il pubblico sussultò dopo aver notato il livello di queste persone!


Non erano idioti. Data la situazione, anche le persone che non capivano nulla di arti runiche sapeva cosa stava succedendo. Erano i coltivatori che stavano spiando Lin Ming, ma che erano stati colti sul fatto!


E l'aspetto chiave era che non solo c'erano Sacri Lord, ma anche Re del Mondo, eppure la loro percezione spirituale era stata scoperta da un semplice membro della giovane generazione al Lord Divino realm!


Molti lo trovarono incredibile. Fissarono il dantian di Lin Ming, in attesa di trovare un indizio, ma verificarono che era veramente negli stadi intermedi del Lord Divino!


Cosa stava succedendo?


"È un vecchio mostro travestito?"


Tuttavia un Grande Re del Mondo scosse la testa e disse: "No, solo un Empireo potrebbe nascondere la sua coltivazione e la sua età scheletrica in modo così perfetto sotto gli sguardi di diverse centinaia di migliaia di persone. Ma un Empireo non perderebbe tempo a fare qualcosa di noioso come ingannare dei ragazzini. Non solo, abbiamo anche due forti Empirei ad assistere all'evento, così voler fare una messinscena del genere di fronte a loro sarebbe praticamente impossibile!"


 Le parole del Grande Re del Mondo furono una conferma della coltivazione e dell'età di Lin Ming.


Questo lasciò molti senza parole.


In quel momento, sul palco, Song Wen si riprese dallo shock e lentamente si rabbuiò: "Ai diciannove amici marchiati dalle rune, potreste alzarvi per favore?"


Il tono di Song Wen era calmo e minaccioso.


Questi maestri di rune della via inortodossa, anche se dovevano nascondere le loro identità, erano comunque persone importanti. Non erano mai stati trattati così prima d'ora!


Nessuno si mosse. Song Wen non ci badò. Tossì freddamente e disse: "Potete essere considerati alla pari con noi, ma mi spiace, quelli come voi non sono i benvenuti qui. La nostra gilda dei maestri di rune ha sempre tenuto le distanze con persone del genere!"


Song Wen aveva intenzione di proteggere Lin Ming e impedire che i suoi segreti venissero svelati. Ma non si sarebbe mai immaginato che Lin Ming avrebbe riso e avrebbe detto: "Anziano Song, non c'è bisogno. Come si dice, l'armonia porta ricchezza. Anche se li ho indicati, non significa che voglio che vengano cacciati via. Se vogliono rimanere a guardare, possono farlo e imparare."


"Cosa?!"


Le parole di Lin Ming lasciarono tutti esterrefatti, sia Huo Yi Liu, che tutto il resto del pubblico, perfino Song Wen. Che cosa aveva intenzione di fare?


"Tuttavia..." Lin Ming cambiò all'improvviso il suo tono.


"Ho una condizione. Non posso permettere loro di rimanere liberamente. Se i diciannove che ho indicato vogliono restare qui, dovranno pagare 30 milioni di punti. Naturalmente, se fallirò nel disegnare il simbolo del Fuoco Celeste, allora saranno rimborsati completamente."


Queste parole sconvolsero tutti quanti!


Un totale di diciannove persone avrebbe fruttato quasi 600 milioni!


Non erano soldi troppo facili?!


30 milioni non era una cifra da poco. Anche il prezzo di una suite VIP era di 30 milioni e solo una grande organizzazione al livello di un Empireo l'avrebbe affittata. Sect guidati da Re del Mondo avrebbero solo preso stanze ordinarie.


Ad esempio, questi maestri di rune della via inortodossa si trovavano per lo più in camere ordinarie. Naturalmente il motivo per cui avevano fatto questa scelta era anche perché volevano mantenere un basso profilo.


Potevano pagare 30 milioni di punti. I maestri di rune divine occasionalmente facevano transazioni nel mondo della malavita ed erano tutti abbastanza ricchi. Nonostante questo però era un prezzo un po' caro per loro.


Sentendo queste parole, l'Anziano Xue si preoccupò un po'. Disse con una trasmissione del suono: "Lin Ming, non essere impulsivo. Questi maestri di rune della via oscura sono esistiti da miliardi di anni e hanno eredità incredibilmente antiche. Il numero di tecniche segrete che possiedono è incalcolabile. È troppo pericoloso lasciarli guardare. Se la tua eredità venisse rivelata..."


Il vecchio Xue temeva per lui. L'eredità di Lin Ming era fin troppo preziosa. Aveva paura che Lin Ming fosse diventato troppo sicuro di sé dopo che Huo Yi Liu non era riuscito a svelare i segreti del simbolo delle Fiamme del Nirvana e della Tribolazione. Dopotutto, copiare senza vedere il processo o partendo solo dal simbolo erano due concetti completamente diversi.


Prima che Lin Ming rispondesse, Huo Yi Liu sorrise e disse: "I giovani sono proprio coraggiosi. Non solo non temi che copiamo il tuo lavoro, ma vuoi anche farci pagare! Interessante! Molto interessante! Bene, allora pagherò questi 30 milioni di punti!"


Date le sue ricchezze, certamente non avrebbe badato ad una cifra del genere.


Lin Ming sogghignò. Guardò il vecchio e stese le braccia: "Mi dispiace, ma sembra che non mi abbia sentito chiaramente. Ho chiesto a quei 19 che ho indicato di pagare 30 milioni, ma lei non è incluso. Se vuole restare, allora dovrà pagare 200 milioni. Decida lei se vuole rimanere a guardare o no."


"Cosa?!"


Huo Yi Liu rimase senza parole.


Lanciò un'occhiataccia a Lin Ming, pieno d'odio. "Cosa significa questo?!"


Lin Ming non badò alla sua ostilità e disse con indifferenza: "Lo decido io il prezzo. Se non vuole rimanere, allora non la costringerò! Granmaestro Yi Liu, è già così famoso, sicuramente potrà vedere più dettagli rispetto agli altri maestri di rune oscuri. Non sarebbe giusto nei loro confronti se non la facessi pagare di più!"


"Tu...!!" Il volto di Huo Yi Liu divenne rosso per la rabbia. Anche per lui 200 milioni erano tanti!


Lin Ming aveva deciso i costi dopo aver calcolato di quante ricchezze disponevano Huo Yi Liu e gli altri maestri di rune. Non volevano pagare, ma al tempo stesso non erano disposti a rifiutare e arrendersi.


In quel momento, Song Wen si fece avanti: "Se non desiderate pagare, allora devo chiedervi di andarvene. Non siete mai stati i benvenuti qui!"


Il banditore d'aste era impressionato da Lin Ming. Non era facile tenere testa a questo ragazzo. Solo un idiota l'avrebbe sottovalutato a causa della sua età!


Disegnare un simbolo al picco del quinto livello sotto gli sguardi di un pubblico, lasciare che un gruppo di esperti della via inortodossa osservasse il processo, ma anche farsi pagare, questo livello d'audacia era fuori dal comune!


Anche un maestro di rune divine di sesto livello prestigioso come l'Anziano Xue non sarebbe stato così coraggioso!


"Bene! Bene! Molto bene!" Ripeté Huo Yi Liu mentre si liberava dal suo mantello nero e rivelava il suo vecchio viso rinsecchito. I suoi occhi stavano brillando con una debole luce rosso sangue.


"Allora pagherò questi 200 milioni!"


Huo Yi Liu aveva ceduto alla provocazione di Lin Ming!


Il giovane gli aveva praticamente dichiarato guerra!


Un membro della giovane generazione che non aveva nemmeno cento anni stava irritando il famigerato Huo Yi Liu. Se non avesse osato accettare questa sfida, allora sarebbe diventato lo zimbello della Strada Asura interna!


Huo Yi Liu lanciò una tavoletta di giada da 200 milioni di punti. Allo stesso tempo, da tutta l'arena, volarono 19 tavolette di giada, una dopo l'altra, ognuna conteneva 30 milioni!


I maestri di rune divine erano persone orgogliose e arroganti e quelli della via inortodossa erano uguali. Non si affidavano alle superstizioni, credevano nelle loro capacità!


Anche se non avessero potuto svelare i segreti del Simbolo del Fuoco Celeste, avrebbero potuto imparare molto. Questo sarebbe stato di grande beneficio per loro in futuro. Considerato questo, quei 30 milioni di punti non erano così importanti.


Lin Ming prese tutte le tavolette di giada e le passò a Xiao Moxian, che ripose tutti i punti in una tavoletta più grande.


Xiao Moxian mostrò un largo sorriso vedendo la pioggia di punti. "Il fratellone Lin guadagna soldi troppo facilmente. Figuriamoci vendere i simboli del Fuoco Celeste o le cambiali, hai già ottenuto 800 milioni..."


Sentendola parlare, il pubblico sembrò destarsi dal suo stupore. Prima avevano deriso l'idea di Lin Ming di vendere cambiali all'asta, pensavano che si sarebbe umiliato. Ma ora, prima ancora che l'asta cominciasse, aveva già guadagnato 800 milioni di punti. Era davvero anormale il ritmo con cui guadagnava!


Nelle suite VIP, Suya sospirò lievemente. Aveva sempre più la sensazione che questo giovane fosse misterioso. Credeva di conoscere Lin Ming, ma in realtà non lo aveva mai capito. Rimaneva sempre sbalordita da ogni sua mossa!


800 milioni di punti, era un furto! Ma era una ruberia completamente giustificata. Spingere un gruppo di maestri di rune oscuri e anche il famigerato Huo Yi Liu a tirare fuori così tanti soldi, Suya non ci avrebbe mai creduto se non l'avesse visto con i suoi occhi, avrebbe pensato che fosse una follia!


"Fratello Lin, puoi iniziare in ogni momento." Song Wen annuì verso il giovane. Anche lui era curioso dei motivi dietro la sicurezza di Lin Ming. "Non c'è bisogno di creare una stanza di rune temporanea, ho già mandato delle persone a portare i dischi di formazione richiesti."


Raffinare simboli di rune divine richiedeva ogni sorta di formazione intricata, altrimenti il processo di produzione sarebbe stato molto meno efficiente.


"Eheh, che utilità c'è nel farsi portare delle formazioni? Sono disposto a farti da assistente!" Il vecchio Xue si fece avanti, prendendo l'iniziativa.


Il ruolo principale di una formazione era di aiutare a trattare i materiali. Ma non importava quanto fosse formidabile una formazione di settimo livello, non sarebbe stata efficace come un vero e proprio maestro di rune di sesto livello!


Era davvero un enorme privilegio avere come assistente il vecchio Xue. Molte delle persone che sapevano quanto era importante il vecchio Xue nella gilda rimasero sbigottiti.


"La ringrazio senior!" Lin Ming ne fu toccato. Poteva percepire la preoccupazione dell'Anziano Xue. Non era affatto facile disegnare un simbolo del Fuoco Celeste. Senza il supporto di una formazione su larga scala, avere un assistente gli avrebbe fatto risparmiare una grande quantità di forza spirituale e avrebbe reso più facile il processo di creazione del simbolo.


"Ahah, perché sei così cortese? Quando finirai il simbolo potrai darmi 100 degli 800 milioni di punti che hai appena ricevuto!"


Il vecchio Xue rise. Lin Ming rimase senza parole. Non cambiava mai. In realtà per Lin Ming non sarebbe stato un problema dargli 100 milioni, ma sapeva che l'anziano in realtà stava scherzando.
                                


                                



