---
weight: 1642
title: Capitolo 1642 - Lin Ming VS Huo Yi Liu
pubDate: 2025-12-15T08:37:10.418Z
tags:
    - mw
---


<em>Capitolo sponsorizzato, grazie mille Matteo!
8 capitoli in coda, 0/5
-Schadenfreude</em>


Lin Ming tirò fuori una scrivania runica dall'anello spaziale insieme a varie pile di materiali.


Quando li estrasse, non impedì più a Huo Yi Liu di spiarlo. Il vecchio allungò il collo come un gallo mentre si leccava le labbra secche. Era completamente concentrato su ogni mossa di Lin Ming, non voleva perdersi un solo dettaglio.


"I materiali che usa non sono strani; sono quelli richiesti per disegnare un simbolo del Fuoco Celeste. Ce ne sono anche diversi altri tipi..." Mormorò Huo Yi Liu. "Non sono troppo economici, ma non sono nemmeno troppo costosi."


Valutò subito il vecchio.


In quel momento l'Anziano Xue aveva già raccolto alcuni materiali e aveva iniziato a trattarli usando delle tecniche precise. Estrasse le parti interne dei materiali e poi le polverizzò...


Lin Ming tirò fuori un po' di erba delle nove fiamme. Le sue dita tagliarono accuratamente ogni filo d'erba come degli scalpelli precisi.


La sua forza spirituale si fuse con l'erba delle nove fiamme, estraendo immediatamente l'essenza del suo succo.


Una strana forza traente emerse dal palmo di Lin Ming, tirando fuori ogni goccia di succo. Le sue dita sembravano danzare nell'aria, ogni movimento era fluido come l'acqua, preciso e accurato, dando una sensazione di equilibrio.


Gli inesperti avrebbero guardato il processo per puro divertimento, gli esperti l'avrebbero osservato spinti dall'interesse.


Le persone ordinarie avrebbero solo pensato che i movimenti di Lin Ming fossero raffinati.


Ma alcuni maestri di rune divine erano sempre più immersi nel processo. Senza saperlo, iniziarono ad imitare i movimenti di Lin Ming, muovendo le dita per catturare le traiettorie delle sue dita.


Sapevano che questo processo coinvolgeva sottili cambiamenti d'angolazione e di potere mentre si estraeva il succo dei materiali.


Sembrava normale, ma in realtà nascondeva un significato profondo. Solo questi maestri di rune potevano percepire alcuni dei suoi misteri.


Huo Yi Liu si incupì. Solo i movimenti di Lin Ming nell'estrarre l'essenza del succo erano sufficienti a fare arrossire di vergogna molti maestri di rune di quinto livello!


Tracciare un simbolo runico era in molti modi una forma d'arte.


Lin Ming era pienamente concentrato. Dopo aver completato la prima fase dell'estrazione, era passato direttamente allo stadio successivo.


Intinse la penna runica nel succo e disegnò una scia brillante che sochilometriva ad una catena di stelle. Una radiosa forza spirituale si sparse nel vuoto, marchiando l'essenza dell'erba delle nove fiamme.


Quando Lin Ming iniziò a disegnare le piccole rune, calcolò perfettamente ogni singolo cambiamento.


Erano le deduzioni che aveva accumulato negli ultimi mesi. Aveva esaminato ogni minimo cambiamento possibile. Ora tutto ciò che doveva fare era mostrarli alla perfezione.


Ogni piccola runa sochilometriva ad un fiore che sbocciava sulle sue dita.


Piccole scie di forza spirituale apparì tra le rune, connettendole insieme e rivelando un senso di mistero e bellezza.


Anche per le persone che non comprendevano le arti runiche era proprio uno spettacolo incredibilmente bello.


E pensare che le tediose arti runiche potessero essere così incantevoli.


Lo sguardo di Huo Yi Liu era fanatico. Tremava e tratteneva il respiro mentre si concentrava su ogni movimento di Lin Ming, registrando perfino il più piccolo dettaglio.


Gli altri maestri di rune divine che avevano pagato tutti quei punti cercarono con tutte le loro forze di imprimere nella memoria i movimenti di Lin Ming.


Tuttavia scoprirono di non poterlo seguire!


Potevano ricordarsi dei suoi movimenti e vedere le piccole rune, ma non sapevano il significato dietro il suo disegno!


Anche se usavano ogni sorta di tecnica d'analisi della via inortodossa, non riuscivano a capire come fossero connesse.


Una volta che si perdevano anche il minimo dettaglio, sarebbero rimasti sempre più confusi ad ogni tratto.


Alcuni maestri di rune divine oscuri avevano già iniziato a sudare copiosamente!


Lin Ming ci mise molto tempo per disegnare il simbolo del Fuoco Celeste. In un batter d'occhio erano passate sei ore.


Non era un processo facile per Lin Ming. La sua fronte era imperlata di sudore. Xiao Moxian, accanto a lui, non osò nemmeno aiutarlo ad asciugarsi la fronte per paura di disturbarlo.


Dopo quei diversi mesi di tentativi, le possibilità di Lin Ming di disegnare i due simboli runici potenziati erano aumentate drasticamente.


Aveva il 60-70% di probabilità di successo per il simbolo del Dio Blasfemo, mentre per quello del Fuoco Celeste il 90%.


Così ci sarebbe stato un certo margine di errore. Ma se Lin Ming avesse fatto circolare la sua energia più che poteva usando il mantra di Nebbia Divina e non avesse esitato a consumare ogni briciolo della sua forza spirituale per disegnare il simbolo del Fuoco Celeste, allora sarebbe riuscito a garantire il 100% di probabilità di successo!


Quando l'ultima piccola componente apparì nel vuoto, le più di 2000 rune sembrarono prendere vita. Mentre fluttuavano nell'aria, sembravano una galassia, emanando un'aura vasta.


<em>Om!</em>


Una fiamme nera come la pece penetrò nelle rune, portando con sé delle strane Leggi.


Questo era il fuoco che possedeva Lin Ming!


"Xian'er!" Disse Lin Ming. In realtà non doveva nemmeno avvertirla; Xiao Moxian stava già trasferendo il suo fuoco del nirvana, radunandolo nel simbolo runico.


Le sue fiamme erano molto più pure di quelle di Lin Ming.


Questa scena sbalordì molti partecipanti. Questa giovane ragazza vestita di nero seguiva Lin Ming ovunque. All'inizio pensavano fosse solo un bel faccino, ma non si sarebbero mai immaginati che il fuoco che controllava potesse essere così puro. Inoltre... sembrava che fosse arrivata al concetto di settimo livello!!


Questo era uno stadio che faceva piangere di vergogna molti Re del Mondo dell'elemento fuoco! E questa giovane sembrava avere un'età e una coltivazione simile a quella di Lin Ming.


Com'era possibile? Non era una coppia perfetta? Era troppo strano!


Lin Ming iniziò a muoversi più velocemente. Le sue mani lasciarono delle immagini residue a mezz'aria mentre fondeva le briciole di fuoco nero come la pece al centro di ogni runa.


Tutti questi segni sembrarono prendere vita, al loro interno c'erano piccole fenici oscure che tremavano, parevano volessero spiegare le ali e volare via.


Il fuoco cupo balzò per tutte le rune, danzando tra di esse.


Il pubblico lo guardava con il fiato sospeso, non osava nemmeno battere gli occhi per non perdersi il minimo cambiamento nelle rune infuocate.


Huo Yi Liu lo osservò ancora più intensamente. Smise perfino di respirare. Era arrivato il momento più critico!


Ciò che non aveva capito era sopratutto come Lin Ming riusciva a fondere le leggi del Dao Celeste Asura nei suoi simboli, ma ora il giovane stava iniziando la terza fase, la fusione delle leggi Asura!


Lin Ming mosse un dito e una runa divina color blu scuro sfrecciò in avanti. Era una rara runa blu spirituale e uno dei materiali necessari.


Le leggi del Dao Celeste Asura discesero, disegnando motivi incredibili a mezz'aria. La loro traiettoria era elusiva e imprevedibile. Le persone ordinarie sarebbero rimaste stordite dopo una sola occhiata.


"Ci siamo! Ci siamo!"


Huo Yi Liu strabuzzò gli occhi. Questo era il momento che stava aspettando! Ma non poteva capire minimamente i motivi di queste leggi! Una luce brillante coprì il suo campo visivo, ma si rifiutò di distogliere lo sguardo. Persistette con ostinazione, anche quando la luce diventò ardente e i suoi occhi si iniettarono di sangue.


Questo era un bagliore irradiato dal Dao Celeste Asura. Perfino un Re del Mondo avrebbe provato dolore se avesse fissato questa luce. Un Lord Divino o un Sacro Lord che non capiva il Dao Celeste Asura avrebbe potuto perdere la vista facendolo!


Gli occhi di Huo Yi Liu iniziarono a sanguinare. Naturalmente sapeva che questi strani segni erano il vero motivo per cui le arti runiche di Lin Ming erano così potenti!


Tuttavia, anche se aveva usato tutte le tecniche oscure a sua disposizione, anche se i suoi occhi stavano sanguinando, non riusciva ancora a leggere questi motivi, né comprendere cosa stava accadendo!


"Come può essere?! Dove ho sbagliato?!?!"


Huo Yi Liu quasi impazzì mentre cercava di capire. Il tempo però stava passando rapidamente.


Quando quel bagliore glorioso si condensò, converse in tutte le strane linee delle leggi del Dao Celeste, radunandosi in un pezzo di carta ordinario per simboli.


Il simbolo del Fuoco Celeste era stato completato!


Lin Ming tirò un lungo sospiro di sollievo. Aveva appena consumato una grande quantità di energia. Per assicurarsi di disegnare con successo questo simbolo del Fuoco Celeste, non aveva badato a spese mentre usava la sua forza spirituale. Questo aveva reso ancora più perfetto il simbolo che aveva disegnato!


Dopo aver finito, Lin Ming barcollò in avanti verso la scrivania ed iniziò a sorreggersi con la mano destra.


Il vecchio Xue invece aveva già preso frettolosamente il simbolo runico.


Chiudendo gli occhi, iniziò a percepirne la struttura e sospirò con ammirazione!


"Bravo moccioso, questo simbolo del Fuoco Celeste è perfino migliore del primo che ho usato!"


Le sue parole fecero sussultare con meraviglia il pubblico. In quel momento, senza dire un'altra parola, Song Wen attivò immediatamente la formazione di prova!


Anche se nessuno sospettava più di Lin Ming, volevano vedere personalmente il risultato di questo processo!


Quando il paesaggio delle grandi Terre Desolate apparì e le bestie feroci si manifestarono, un'esplosione terrificante riempì l'aria e le fiamme impetuose divamparono. Il vecchio Xue fu veloce e deciso. Usò il simbolo del Fuoco Celeste che Lin Ming aveva appena creato per bruciare una creatura forte quanto un Re del Mondo!


Questo era un potere troppo spaventoso! Era ancora più formidabile della runa della prova precedente!


Se fosse stato un Sacro Lord al picco del suo stadio ad usarlo, anche se fosse stato più inefficace rispetto a come lo usava il vecchio Xue, non sarebbe stato un problema ferire gravemente un Re del Mondo!


Alla fine della prova, il vecchio Xue gettò un'occhiata soddisfatta verso Huo Yi Liu. Sogghignò allegramente e disse: "Vecchio Huo, ti sono quasi usciti gli occhi fuori dalle orbite a forza di guardare. Dimmi, hai scoperto qualcosa di interessante?" Anche se non era un maestro di rune divine oscuro, poteva capire dall'espressione di Huo Yi Liu che non aveva ottenuto nulla. Huo Yi Liu non poteva essere più rabbuiato di così!


Il vecchio non disse nulla. Si ricompose e fissò Lin Ming senza disturbarsi a nascondere l'intenso intento omicida nei suoi occhi. Poi, senza indugi, tornò silenziosamente nella sua suite VIP.


"Non le mostrerò la porta." Song Wen sorrise lievemente. Salì sul palco e disse ad alta voce: "Signore e signori, l'asta inizierà tra poco. Fratello Lin..."


"Naturalmente." Rispose Lin Ming. Tirò fuori un simbolo speciale e usò una penna runica per lasciare un marchio spirituale. Questo segno conteneva le fluttuazioni particolari della sua anima; era impossibile da falsificare.


Song Wen prese le cambiali che Lin Ming aveva appena tracciato e la posò sulla piattaforma del palco. Disse: "Signore e signori, ora metteremo all'asta le cambiali del signor Lin. Se non ci sono obiezioni, inizieremo adesso!"
                                


                                



