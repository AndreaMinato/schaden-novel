---
weight: 16430
title: Capitolo 1643 – Offerta astronomica
pubDate: 2025-12-15T08:37:10.418Z
tags:
    - mw
---


<em>Capitolo sponsorizzato, grazie mille Matteo!
7 capitoli in coda, 0/5
-Schadenfreude</em>


"Presidente Song, si sbrighi. Il signor Lin ha già dimostrato la sua forza. Se desidera vendere cambiali, allora la famiglia Dongfang della città del tramonto è disposta a fare un'offerta!"


"Sono Ouyang Hou della città del grande Yang, anche io vorrei..."


Per un po' molti iniziarono a gridare, sollecitando Song Wen ad iniziare l'asta.


Vedendo questo, il presidente sorrise lievemente: "Dato che la pensate tutti così, non sprecherò tempo con chiacchiere. Ora l'asta avrà inizio. Il prezzo di partenza è zero! Ogni aumento di prezzo non può essere inferiore ai 20 milioni!"


Zero come prezzo di partenza?


Tra i partecipanti si scatenò del trambusto.


Song Wen aveva fatto questa decisione per fare perdere ogni sorta di criterio agli offerenti. Sarebbe stato impossibile per loro farsi un'idea sul valore di questi 500 simboli del Fuoco Celeste. Così il prezzo probabilmente sarebbe diventato astronomico!


Un prezzo di partenza alto invece avrebbe fatto perdere coraggio a molte persone. Questo avrebbe attenuato l'entusiasmo dei partecipanti e avrebbe soffocato sul nascere la competizione.


Questa era la prima volta che Song Wen vendeva cambiali; non ci aveva mai provato. Era un precedente incredibile, specialmente per la casa d'aste delle rune divine rinomata per l'intera Strada Asura interna.


Se queste cambiali fossero state vendute ad un prezzo basso, sarebbe stata derisa dai suoi rivali, ma ora sembrava che ci fossero pochissime probabilità che accadesse!


E una volta che fossero arrivati ad una cifra molto elevata, la casa d'aste delle Rune Divine avrebbe creato una leggenda!


"100 milioni!"


Gridò qualcuno dai posti più bassi.


"150 milioni!"


"200 milioni!"


Proprio mentre l'ultima persona aveva finito di fare la sua offerta, un altro aumentò la posta. Alcuni gridavano allo stesso tempo.


Molti dei praticanti di arti marziali nei piani inferiori fecero le loro offerte con impazienza.


100 milioni? 200 milioni?


"È ridicolo!"


La prima persona che aveva sollecitato il presidente Song ad iniziare, Miao Dongfang della città del Tramonto sogghignò.


Lin Ming aveva appena disegnato un simbolo runico e aveva anche ricevuto 800 milioni in anticipo per farlo. Non era un insulto offrire 100-200 milioni?


Miao Dongfang si alzò e gridò: "La mia famiglia offre 1,3 miliardi!"


Le persone dalla posizione e la prospettiva diversa spesso avevano capacità di valutazione differenti.


Molti coltivatori nei posti più bassi ne furono scioccati. Avevano appena gridato 100-200 milioni, ma ora qualcuno aveva offerto 1 miliardo. Li aveva colti di sorpresa.


"1,4 miliardi!"


Gridò con tono indifferente qualcuno in una delle suite VIP. Non si sapeva chi fosse.


Dopo un momento di silenzio, l'apprendista senior di Suya all'improvvisò grido: "1,5 miliardi!"


Le terre sacre della Stella Estrema sicuramente non si sarebbero astenute dal fare un'offerta!


Ormai si erano già persi l'occasione di attirare il favore di Lin Ming. Dopo aver visto il suo talento mostruoso nelle arti runiche, come avrebbero potuto ripetere lo stesso errore?


E, l'aspetto più importante era che gli effetti dei simboli di quinto livello di Lin Ming avrebbero avuto un effetto incredibile sulla guerra contro le terre sacre della Lotta Celeste!


Naturalmente l'apprendista senior di Suya sapeva che 1,5 miliardi era solo l'inizio. Sarebbe stato impossibile acquistare questi simboli con questa cifra.


"1,8 miliardi..." Dall'area ovest, una voce fredda risuonò da una misteriosa suite VIP. Come aveva previsto l'apprendista senior di Suya, 1,5 miliardi erano ben lontani dall'essere sufficienti.


Nessuno dei coltivatori dei posti più in basso riuscì a ribattere.


Ormai era una battaglia riservata a chi alloggiava nelle suite VIP!


Il ritmo con cui arrivavano offerte era già rallentato, ma non perché 1,8 miliardi fossero il loro limite, ma perché molti stavano usando tecniche segrete per contattare il loro quartier generale.


Tra queste persone, molti avevano strumenti simili al Collegamento Spirituale delle Mille chilometri. Finché fossero stati nello stesso universo del loro Sect, allora avrebbero potuto contattare i loro superiori qualunque fosse la distanza tra di loro.


"Sommo Anziano, c'è una questione urgente per cui devo farle rapporto. C'è un talentuoso maestro di rune divine che ha creato un gruppo di simboli runici... queste sono cambiali. Non si allarmi, mi permetta di spiegarmi..."


"Attivi la formazione di trasmissione delle immagini. Devo trasmettere un filmato del simbolo del Fuoco Celeste al sovrano... Devo chiedergli di autorizzare una spesa di almeno 2,5 miliardi per l'asta..."


Quando il vecchio Xue aveva messo alla prova il simbolo del Fuoco Celeste, molte persone avevano registrato la dimostrazione usando dischi di formazione.


Non appena le pietre di trasmissione si illuminarono per le varie suite VIP, sempre più organizzazioni si unirono all'asta!


<em>'Non ho nemmeno finito di parlare con il quartier generale che sono arrivati a 2 miliardi! Maledetti!'</em>


Pensò con rabbia Suya. Aveva appena faticato per richiedere 2 miliardi di punti, ma proprio mentre stava cercando di fare un'offerta, avevano già superato il suo limite! Sembrava che 2,5 miliardi non sarebbero stati sufficienti!


"Apprendista junior Suya, non si preoccupi. Il Sovrano sta già contattando diversi Anziani del Palazzo Celeste per chiedere loro aiuto."


A causa della guerra contro le Terre Sacre della Lotta Celeste, le riserve della setta erano state quasi prosciugate.


Per aumentare ulteriormente l'offerta, sarebbero dovuti intervenire gli Anziani, radunando le loro ricchezze. Una volta che la setta avesse recuperato le forze, naturalmente sarebbero stati ripagati.


Quando la cifra arrivò a 2,3 miliardi, l'intera sala si era calmata.


2,3 miliardi per una cambiale di Lin Ming, era pazzesco!


"2,5 miliardi!" Gridò a denti stretti Miao Dongfang della città del Tramonto. Tuttavia, anche se aveva messo in gioco tutte le sue risorse, non riuscì ad impedire che il prezzo aumentasse drasticamente.


E 2,5 miliardi non furono abbastanza alti da dare a Song Wen l'occasione di iniziare un conto alla rovescia. Suya uscì dalla sua suite VIP. Fluttuò con grazia nel cielo e disse con chiarezza: 2,6 miliardi!"


Suya aveva già fatto l'offerta più alta che poteva. All'inizio pensava che sarebbe stato sufficiente, ma ora si era resa conto che non lo era. I punti che aveva richiesto servivano anche per altri tesori. Se ne avesse spesi troppi, allora dopo non sarebbero riusciti a comprare la radice spirituale della betulla bianca!


Tuttavia il vice capo palazzo l'aveva informata che avrebbero potuto cercare alternative per recuperare i punti per la radice spirituale.


Sentendo l'offerta di Suya, Dongfang Miao cambiò espressione. Perfino 2,5 miliardi non era sufficiente per scoraggiare gli altri competitori. Voleva ottenere questi simboli del Fuoco Celeste ad ogni costo e aveva richiesto un enorme numero di punti per farlo. Ma non si sarebbe mai immaginato che questa lotta per le cambiali sarebbe stata così brutale!


Sollevò la mano, sul punto di alzare l'offerta. Il braccio gli stava tremando. Non era una cifra da poco! Non sarebbe stato facile per la sua famiglia Dongfang sopportare un prezzo del genere.


Strinse i denti, stava per ribattere. In quel momento però, dalle sezioni più alte delle suite VIP, risuonò una voce solenne: "3 miliardi!"


Questa voce scioccò tutti. La gente alzò lo sguardo e sussultò.


Proveniva dalle stanze dell'Empireo Signore Celeste!


L'Empireo Signore Celeste aveva davvero fatto un'offerta!


I due Empirei non avevano detto una sola parola dall'inizio dell'asta. Era chiaro che finora non fosse apparso nulla capace di destare il loro interesse.


Ma ora l'Empireo Signore Celeste aveva parlato e il suo primo intervento era stato un'offerta sconvolgente!


Chi avrebbe pensato che avrebbe fatto un'offerta astronomica e per le cambiali di un junior al Lord Divino realm!


"3... 3 miliardi..."


Dongfang Miao impallidì e si accasciò sul suo posto. 3 miliardi erano un'offerta che lo aveva scoraggiato completamente. Date le sue origini, non aveva i requisiti per lottare contro l'Empireo Signore Celeste.


Competere con una figura del genere... non tutti avrebbero avuto il coraggio di farlo. Questa non era solo la pressione che proveniva da una cifra molto alta, ma dalla forza. Come poteva un praticante di arti marziali comune opporsi ad un Empireo?


Ma in quel momento, in un'altra suite VIP, Suya si morse le labbra. Riluttante ad arrendersi, fece un respiro profondo e offrì: "3,1 miliardi!"


La sua voce risuonò per tutto il pubblico. Per un po' Suya attirò l'attenzione di tutti!


Gli altri partecipanti rimasero scioccati. Questa donna aveva osato sfidare l'Empireo Signore Celeste!


In quel momento Suya stava ansimando violentemente. La sua schiena e i suoi palmi erano fradici di sudore! Competere con un Empireo era come affrontare direttamente la sua maestà e la sua dignità; era una pressione incredibile.


"3,2 miliardi!"


Ribatté l'Empireo Signore Celeste, aumentando la posta in gioco!


"3,3 miliardi!"


Sembrava che Suya fosse irritata. Si rifiutava di arrendersi!


"Oh?" L'Empireo Signore Celeste alzò le sopracciglia. Rimase in silenzio per diversi respiri di tempo e poi rispose: "3,6 miliardi!"


L'Empireo Signore Celeste aveva riversato una potente impeto nella sua voce, intimorendo chi lo sentiva.


Il pubblico sentì tremare il cuore non appena sentirono quella cifra!


Anche Suya era sbiancata. Aveva mantenuto i contatti con le terre sacre della Stella Estrema mentre competeva con un Empireo; non poteva più continuare ormai!


"Apprendista junior, rinuncia per favore! Non fare più offerte, avremo più occasioni in futuro." Disse con un po' di amarezza l'apprendista senior della donna.


Le guance di Suya erano rosse ed era fradicia di sudore profumato.


Si morse le labbra, come se fosse sul punto di fare un'altra offerta, ma non aveva l'energia di infrangere il limite di 3,6 miliardi che l'Empireo Signore Celeste aveva stabilito.


In quel momento incrociò lo sguardo con Lin Ming. Nonostante la sua espressione fosse indifferente, le sue labbra si mossero.


Suya ne fu sbalordita. Le aveva detto: "Non si preoccupi."


Suya sentì allentare la forte pressione che incuteva su di lei.


Sapeva che Lin Ming avrebbe trovato un altro modo per aiutarla in modo che non dovesse lottare contro qualcuno con cui non poteva vincere.


Suya si rincuorò e si sentì bruciare un po' il naso.


"Grazie..."


Rispose Suya mentre si accasciò nel suo posto. Anche se Lin Ming non avesse detto nulla, non poteva davvero continuare a fare offerte.


"3,6 miliardi, qualcuno è disposto ad offrire di più?"


Song Wen scorse con lo sguardo il pubblico e si fermò sulla suite VIP dell''Empirea del Mistero Viola. Tuttavia quella famosa donna non disse una parola.


Iniziò il conto alla rovescia. Nessuno decise di offrire di più.


"Allora dichiaro che la cambiale di Lin Ming per i 500 simboli del Fuoco Celeste è stata venduta per 3,6 miliardi di punti! Congratulazioni all'Empireo Signore Celeste!"


Proclamò Song Wen battendo il martelletto contro il podio. Gli stavano tremando le mani!


Aveva diretto innumerevoli aste. C'erano stati molti tesori che avevano superato di gran lunga 3,6 miliardi, ma era la prima volta che vendeva una cambiale per 3,6 miliardi!


Questo significava che, in media, ogni simbolo del Fuoco Celeste valeva 7,2 milioni! Era davvero un prezzo sconvolgente!


Lin Ming aveva ottenuto un totale di 4,37 miliardi di punti disegnandone uno e mettendone all'asta 500 in anticipo!


Guadagnare così velocemente tutti questi punti era praticamente folle!


L'offerta finale di 3,6 miliardi per un po' di tempo lasciò senza parole la gente.


Dopo un po' il pubblico si mise ad applaudire a causa del rispetto e dello shock che provava.


In seguito, grazie ai rappresentanti mandati da varie organizzazioni all'asta, le notizie di ciò che era accaduto si diffusero in un lampo!


Normalmente la gente avrebbe sospettato che fossero soltanto delle esagerazioni per farsi pubblicità o che la persona che l'avesse comprato fosse un idiota, ma l'ultimo offerente era stato l'Empireo Signore Celeste!


Chi avrebbe osato dire che era uno sciocco? Le capacità di valutazione dell'Empireo Signore Celeste erano di gran lunga superiori a quelle di una persona ordinaria!


Inoltre, data la sua posizione di Empireo, come potrebbe aver alzato il prezzo per la casa d'aste?


Così nessuno osò questionare la veridicità di queste notizie!


L'asta della città delle Rune Divine attirava già l'attenzione di molte persone ed era argomento di moltissime discussioni, ma dopo questo evento divenne ancora più famosa!


La persona che aveva venduto la cambiale era solo un umano, un membro della giovane generazione al Lord Divino realm!


Non solo, ma questo giovane aveva disegnato un simbolo runico di fronte ad un pubblico di centinaia di migliaia di persone, incluso il granmaestro Yi Liu e oltre una decina di maestri della via inortodossa!


E ciò che era ancora più ridicolo era che questo giovane non aveva temuto che questi esperti copiassero le sue tecniche, anzi, li aveva costretti a pagare quasi 800 milioni di punti per guardare!


Dalle espressioni di Huo Yi Liu e degli altri, il pubblico aveva capito che non erano riusciti ad ottenere nulla, anche dopo aver pagato per spiarlo!


Questo lasciò sbigottite ancora più persone, accendendo ancora più discussioni!


Per un po', le notizie di come un Empireo aveva speso 3,6 miliardi di punti per comprare una cambiale e di un membro della giovane generazione al Lord Divino aveva guadagnato 4,37 miliardi di punti in meno di un giorno si diffusero per varie reti di informazioni. Molti ne parlavano nei ristoranti e in piazza. Era stato davvero sconvolgente!


Questo fece anche aumentare drasticamente la popolarità dell'asta della città delle Rune Divine di quest'anno!


Molti iniziarono a precipitarsi in città. Volevano vedere di persona cos'era successo. Avevano difficoltà a credere che un giovane Lord Divino potesse compiere miracoli simili.


Tuttavia la questione non finì qui!


Mentre tutti si erano convinti che l'asta per la cambiale del Simbolo del Fuoco Celeste fosse la notizia più importante ed sconvolgente dell'asta, la gilda fece un altro annuncio straordinario!


Tra quindici giorni, il creatore del Simbolo del Fuoco Celeste potenziato avrebbe venduto un'altra delle sue opere: il simbolo del Dio Blasfemo!


E il suo potere superava perfino quello del simbolo del Fuoco Celeste! Tutti i rappresentanti di grandi Sect erano stati invitati a partecipare!


Per un po', molte grandi organizzazioni nella Strada Interna Asura iniziarono ad agitarsi.


Perfino molti coltivatori al livello di Empirei iniziarono ad entrare silenziosamente nella città delle Rune Divine...
                                


                                



