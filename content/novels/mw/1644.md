---
weight: 1644
title: Capitolo 1644 – Raduno dei Grandi
pubDate: 2025-12-15T08:37:10.418Z
tags:
    - mw
---


<em>Capitolo sponsorizzato, grazie mille Matteo!
6 capitoli in coda, 0/5
-Schadenfreude</em>


Quindici giorni passarono in un batter d'occhio.


Durante questo periodo di tempo, la fiera di mercato vendette molti tesori preziosi che destarono un'ondata di entusiasmo.


Ma l'argomento di cui la gente parlava di più era l'asta del simbolo del Dio Blasfemo.


Quindici giorni dopo, un maestro al Lord Divino realm di nome Lin Ming aveva usato un simbolo del Fuoco Celeste potenziato e una cambiale per 500 simboli per creare un miracolo nella storia delle aste.


Ora, quanto sarebbe stato sorprendente questo simbolo del Dio Blasfemo che si diceva fosse ancora più potente di quello del Fuoco Celeste?


L'attenzione di quasi tutti era concentrata sul simbolo del Fuoco Blasfemo che presto sarebbe stato messo all'asta.


Durante l'asta precedente, quando il simbolo del Fuoco Celeste potenziato aveva ferito gravemente una potente bestia feroce come il Corvo Fenice Dorato e si era anche formato più volte dopo, le immagini di questo evento erano state registrate in un disco da formazione e si erano diffuse per tutta la città delle Rune Divine.


Erano stati tutti scossi da queste registrazioni.


Perfino alcune organizzazioni nella Strada Asura esterna avevano sentito parlare di questo evento e stavano accorrendo.


Dopo una lunga attesa di quindici giorni, le speranze e il desiderio covati da tempo stavano per esplodere.


Quel giorno il sole brillava nel cielo limpido come uno specchio, cristallino e splendido.


Dal momento in cui la città delle Rune Divine aveva disattivato le formazioni che proteggevano le mura, si era aperto ogni sorta di canale a mezz'aria. Enormi navi emergevano da questi varchi, tutti alimentati da potenti cristalli di energia.


<em>Rumble! Rumble! Rumble!</em>


La più piccola di queste navi era alta più di 30 piedi. Volavano in avanti come palazzi fluttuanti, emettendo ondate di luce.


Gli scafi di queste imbarcazioni erano pieni di incisioni di fenici e draghi. Innumerevoli rune scintillavano attorno ad esse, parevano un mare di stelle.


"Cavolo, temo che ognuna di quelle navi appartenga ad un pezzo grosso... incredibile, così incredibile..." Un visitatore arrivato da fuori fissava le navi dal basso, ammirato.


"Pezzi grossi?" Un locale della città delle Rune Divine lo guardò con sdegno. La coltivazione del visitatore non era elevata e aveva contato sul suo discreto senso per gli affari per guadagnare un po' di soldi. Una persona del genere non era minimamente importante, né era molto rispettata. "Ognuna di quelle navi ospita una concubina. Sono le concubine del sovrano della nazione Tianshang, Xu Wuzi."


"Cosa? Concubine?!" Il visitatore spalancò gli occhi. Aveva difficoltà a crederci.


"Cosa c'è di così strano..?" Il suo interlocutore sembrava irritato: "Il sovrano della nazione Tianshang è un Empireo che ha protetto il destino del suo paese per oltre 10 milioni di anni. Raramente esce dai confini, ma oggi è venuto a porgere visita alla nostra città delle Rune Divine. Sembra che la fiera di quest'anno stia diventando sempre più eccezionale!"


"Empireo?"


Il visitatore fu colto dal panico. Un altro Empireo!


I simboli runici che Lin Ming aveva creato non erano molto utili per un Empireo, ma erano lo erano per i Sect che avevano fondato. In altre parole, erano ottime armi per una guerra!


E quest'asta di simboli avrebbe inevitabilmente coinvolto un grande numero di punti. Un Empireo sarebbe riuscito ad aumentare all'istante il prezzo, mentre i suoi sottoposti non avrebbero avuto il coraggio di farlo.


Mentre il giorno dell'asta si avvicinava, eroi si radunarono qui da ogni angolo del mondo. Razze e clan diversi accorsero in gran quantità.


Il castello volante comprendeva otto canali spaziali costruiti con i cristalli spaziali della migliore qualità. Questi varchi erano connessi alle enormi suite VIP disposte in cerchio nell'arena.


Dal basso, sembrava che il castello avesse otto lunghi tentacoli.


In quel momento ogni posto singolo e stanza erano occupati.


Diversi oggetti erano stati già messi all'asta all'inizio, ma non erano riusciti a destare troppo interesse.


L'atmosfera era estremamente strana. Non c'era molto movimento tra le suite VIP.


Una clessidra fluttuava in alto nel cielo. La sabbia gialla al suo interno frusciava in fondo, stava per esaurirsi.


Alla fine ci furono dei movimenti tra le stanze silenziose.


Song Wen indossava un abito raffinato mentre saliva sul palco. Sorrise e disse: "Signore e signori, avete aspettato a lungo. La prossima asta sarà per i simboli del Dio Blasfemo!"


Song Wen era stato conciso ed efficace. La sua voce rimbombò in ogni angolo del castello, diffondendosi in ogni stanza.


Per un po' i movimenti tra le varie stanze rallentarono.


L'asta per il simbolo del Dio Blasfemo finalmente stava per iniziare!


<em>'Questo simbolo del Dio Blasfemo è ancora più potente di quello del Fuoco Celeste potenziato?'</em> Pensarono molte persone, i loro sguardi erano ardenti. Puntarono gli occhi su Song Wen mentre tirava fuori un contenitore di pietra spirituale grigio.


"Si dice che questo simbolo del Fuoco Blasfemo sia ancora più forte di quello del Fuoco Celeste potenziato, in che modo?"


Iniziarono a chiedere in molti dalle suite VIP.


In realtà, a parte gli Empirei, nonostante molti fossero accorsi come stormi di papere per unirsi all'asta, quasi nessuno di loro aveva la speranza di vincere.


L'asta precedente per la cambiale del simbolo del Fuoco Celeste li aveva già lasciati impotenti e frustrati. Inoltre, si diceva che fosse ancora più potente. Era difficile prevedere quanto sarebbe stato alto e spaventoso il prezzo finale. Così la maggior parte della gente era venuta perché voleva vedere con i suoi occhi la potenza del simbolo.


Song Wen l'aveva già previsto. Posò la mano sulla scatola di pietra spirituale e si voltò. Un giovane vestito di nero entrò nel palco dal retro. La sua aura era riservata, era alto e la sua andatura era lenta e salda, ogni passo che faceva sembrava risuonare con i battiti cardiaci degli spettatori.


Era Lin Ming.


Sarebbe stato lui a mettere alla prova personalmente il simbolo del Dio Blasfemo!


Solo mostrando la sua vera potenza di fronte a tutti avrebbe spinto i partecipanti a fare più offerte. Lo stava facendo per aumentare il più possibile il prezzo finale.


"È la persona che lo ha creato!"


Molti riconobbero Lin Ming.


Mentre lo indicavano, Lin Ming sentì innumerevoli percezioni spirituali fissarsi su di lui dalle suite VIP.


In particolare, molte di esse contenevano un'energia profonda come il mare. In confronto a quei maestri di rune divine che lo avevano spiato quindici giorni fa, erano centinaia di volte più terrificanti!


Era chiaro che i proprietari di queste percezioni spirituali erano le esistenze supreme della Strada Asura, molti di loro erano Empirei!


Non avevano offeso Lin Ming, né avevano tentato di sondare il suo mare spirituale. Anche così, fecero irrigidire Lin Ming come se il solo sguardo di queste persone fosse più che sufficiente per fissarlo sul posto.


Lin Ming non sprecò tempo. Sfregò le mani contro il contenitore di pietra spirituale, tracciando strane linee sulla sua superficie. La scatola si aprì, rivelando un simbolo runico blu dall'aspetto semplice.


Quando apparì, rivelò un'aura antica e misteriosa, come se non fosse stato tracciato poco tempo fa.


"Che meravigliose fluttuazioni di leggi..." In una suite VIP, un vecchio spaventosamente forte abbassò le mani, stava muovendo le dita così velocemente da creare illusioni. Sembrava che stesse cercando di capire il significato dietro queste linee.


Tuttavia i motivi del Dao Celeste Asura era stato lasciato dal maestro della Strada Asura. Come poteva un Empireo sperare di svelarne i misteri?


Non importava quanto questo vecchio cercasse di comprenderlo, poté solo accigliarsi. Non poteva capirle. Concluse che doveva essere un'eredità speciale studiata da Lin Ming. Il potente maestro misterioso che lo istruiva... che sorta di persona era?


In quel momento, nel palco, Lin Ming teneva il simbolo del Dio Blasfemo tra le mani, pienamente concentrato.


Le sue pupille brillarono con una luce viola elettrica. Nei suoi palmi emersero lentamente delle fiamme del nirvana nere come la pece, crepitavano mentre bruciavano.


Un'aura vasta emerse dal centro del simbolo.


La particolarità del simbolo del Dio Blasfemo era che utilizzava sia le leggi del fuoco che del fulmine!


E Lin Ming era il candidato ideale per dimostrarne i poteri!


Il simbolo del Dio Blasfemo era estremamente speciale. Nonostante fosse stato derivato dal simbolo della Bipolarità, era già profondamente diverso.


Aveva ogni sorta di effetto speciale. Se un'altra persona avesse cercato di usarlo e Lin Ming non gli avesse detto come attivarlo, non sarebbe riuscita a mostrare nessuno dei suoi misteri!


Non era esagerato dire che questo simbolo metteva in mostra le sue tecniche migliori!


Song Wen attivò la formazione illusoria della casa d'aste.


<em>Bang!!</em>


Il mondo tremò.


L'ambiente attorno non si trasformò nelle praterie primordiali di prima, ma in un deserto sconfinato di sabbia gialla, tetro e cupo.


Immersi in questo mondo giallo, tutti erano concentrati su Lin Ming.


Tutti volevano sapere, cosa c'era di così speciale in questo simbolo del Dio Blasfemo da spingere la casa d'aste a fargli così tanta pubblicità?
                                                


                                



