---
weight: 16450
title: Capitolo 1645 – Attacco e difesa
pubDate: 2025-12-15T08:37:10.419Z
tags:
    - mw
---


<em>Capitolo sponsorizzato, grazie mille Matteo!
5 capitoli in coda, 0/5
-Schadenfreude</em>


Nelle profondità delle sabbie gialle si potevano scorgere due tornado.


Al loro interno, due luci brillavano come lanterne nell'oscurità.


Dopo un po' videro una creatura dal corpo ricoperto di scaglie color ocra dall'aspetto bizzarro e irreale.


"Quello è un Mistico Tihu Giallo!"


Molti tra il pubblico riconobbero immediatamente la bestia feroce prodotta dalla formazione illusoria. Il Mistico Tihu Giallo non aveva un forte potere combattivo, ma le sue difese erano estremamente formidabili.


Nelle profondità delle grandi terre desolate c'erano guerrieri che usavano questa creatura come un castello semovente per trasportare i loro uomini.


Le capacità difensive di questa creatura erano di gran lunga superiori a quelle di un normale Re del Mondo! Poteva perfino rivaleggiare con un Grande Re del Mondo debole!


La casa d'aste stava mettendo alla prova il simbolo del Dio Blasfemo con questo tipo di bestia feroce. Dovevano avere piena fiducia nella sua forza!


"Che questo simbolo del Dio Blasfemo possa ferire un Grande Re del Mondo?"


Il pubblico si ammutolì. Molti guardarono Lin Ming con totale attenzione, aspettando una risposta.


Lin Ming prese il simbolo del Dio Blasfemo. Fiamme nere come la pece e fulmini viola brillarono insieme. Allo stesso tempo, innumerevoli leggi del Dao Celeste Asura si radunarono, connettendosi con gli elementi.


Vedendo il potere delle saette e del fuoco si fondevano con le leggi Asura, la percezione del tempo di Lin Ming sembrò rallentare drasticamente, come i granelli che cadevano lentamente in una clessidra.


Lin Ming destò la sua forza spirituale, il simbolo fluttuava di fronte a lui.


Sollevò le mani. Toccò il simbolo con gli indici, creando due increspature di luce che si diffusero attorno.


Il suo sguardo emanò una scarica elettrica che si intrecciò ad una delle increspature, poi una sottile fiamma nera si intrecciò all'altra.


Di fronte a lui apparirono ondate di forza spirituale materializzata. Le due increspature iniziarono a torcersi a mezz'aria, come se una mano invisibile le stesse manipolando, attorcigliandosi fino a formare le immagini di fiori.


L'intero processo sembrava molto lento, ma fu anche completato quasi all'istante.


E a poche chilometri di distanza da Lin Ming, ai confini del deserto, si potevano vedere i due tornado che si stavano per avventare su di lui, divorando ogni ostacolo lungo il loro cammino.


Lin Ming rimase immobile. Di fronte a lui rimasero due bagliori viola e nero.


La formazione della casa d'aste era diversa da quella per le dimostrazioni affittata dalla gilda che era di tipo illusorio, questa invece avrebbe potuto uccidere una volta che fosse stata attivata!


Se uno fosse rimasto immobile e avesse lasciato che la formazione lo attaccasse, allora sarebbe rimasto gravemente ferito!


"Cosa sta facendo? Non ha attivato quel simbolo del Dio Blasfemo? Quel mistico Tihu giallo sta per schiacciarlo!"


Ma quando tutti videro Lin Ming controllare i cerchi di fulmini e fuoco, senza però attivare il simbolo, alcuni iniziarono ad avere dei dubbi. Cosa stava facendo?


Se Lin Ming avesse attirato il Mistico Tihu Giallo a sé per poi detonare il simbolo, allora sarebbe stato travolto anche lui dall'esplosione!!


Il pubblico vide il Mistico Tihu Giallo arrivare a cento piedi di distanza da Lin Ming, era il momento migliore per fare scoppiare il simbolo!


I due tipi di energia attorno a Lin Ming iniziarono a produrre dei piccoli motivi composti da fili più sottili della seta. Queste linee sfrecciarono nel vuoto, sviluppandosi in numerosi disegni.


In un batter d'occhio una serie di fili di energia sottili circondarono Lin Ming, ognuno era diverso dall'altro. Avevano delle traiettorie che i presenti non avevano mai visto prima d'ora e sembravano contenere decine di milioni di combinazioni. Ogni linea sembrava intrecciarsi con le altre, provocando ancora più mutamenti. In un solo istante, metà di questi fili furono permeati da saette e l'altra metà da fuoco, condensandosi rapidamente in un diagramma rosso e viola.


Uno tsunami di sabbia si stava precipitando su Lin Ming, ma fu completamente sommerso dal diagramma del fulmine e del fuoco nella sua mano.


Xiao Moxian non poté trattenersi dal gridare allarmata. Anche se sapeva che Lin Ming non era in pericolo, le si strinse il cuore vedendo uno spettacolo del genere.


<em>Bang!</em>


Ci fu un'enorme esplosione!


Il Mistico Tihu Giallo impattò a piena velocità contro il diagramma usando la sua corazza incredibilmente robusta!


Aveva lo slancio di una meteora. Le ondate d'urto sollevarono maree di sabbia da decine di migliaia di tonnellate!


Questa forza terrificante fece tremare l'intera sala! I partecipanti ebbero difficoltà a rimanere fermi e alcuni dei coltivatori più deboli gridarono allarmati.


Lin Ming non aveva ancora attaccato, invece usò il diagramma del fulmine e del fuoco per bloccare la carica frontale della bestia feroce!


Quando il polverone si calmò, tutti videro che la testa del Mistico Tihu Giallo era ricoperta di sangue dopo lo scontro con il diagramma, che invece si era solo piegato lievemente senza mostrare segno di rompersi! Lin Ming si era difeso dall'attacco a piena potenza di un Re del Mondo usando il simbolo del Dio Blasfemo.


Che fosse un simbolo runico di tipo difensivo?


Pensarono subito tutti quanti. Un simbolo difensivo era raro e spesso era molto più costoso rispetto alla sua controparte offensiva.


Ma dalle descrizioni della città delle Rune Divine, doveva avere un potere distruttivo immenso!


Prima che le persone potessero rifletterci sopra, Lin Ming afferrò il simbolo con entrambe le mani e lo spinse.


Il simbolo del Dio Blasfemo delle dimensioni di un palmo si alzò e innumerevoli fili di saette e fiamme rotearono fino a formare un enorme vortice che avvolse l'enorme creatura.


Tra le sconfinate sabbie gialle si manifestò una luce brillante come un sole nascente.


Al suo centro le saette crepitanti si torcevano accompagnate dalla conflagrazione delle fiamme impetuose.


Il fuoco e il fulmine si attorcigliavano, ruggendo come due draghi composti da fiamme e saette.


Diverse centinaia di esplosioni tonanti riecheggiarono dal centro dell'enorme vortice, illuminando il mondo come un'apocalisse.


Il fulmine faceva collassare la terra mentre serpenti di fuoco si levarono al cielo.


In questo turbine, il Mistico Tihu Giallo ruggì più volte, ma i suoi ululati divennero sempre più tenui e profondi per poi spegnersi gradualmente...


Le esplosioni producevano una luce brillante che formò una colonna di fulmini e fuoco incredibilmente densa. Mentre vorticava, sembrava lacerare il mondo attorno mentre faceva collassare la terra attorno, aveva formato un enorme cratere profondo centinaia di chilometri.


Gli scoppi avevano creato una voragine senza fondo.


Le scaglie del Mistico Tihu Giallo erano quasi cadute tutte. La sua enorme coda penzolava a terra.


Nonostante fosse ancora vivo, era sul punto di morire ad ogni respiro che faceva.


"Il marchio dei motivi Asura si invertiranno a mezz'aria per riformare i motivi yin yang del Dao Celeste... questo è anche concorde con il vero significato del simbolo della Bipolarità, i poli assoluti del fulmine e del fuoco... il suo potere è forte come previsto. Inoltre, con la rivoluzione yin e yang, può attaccare, ma è anche in grado di formare all'istante una barriera!"


Gocce di sudore colavano sulla punta del naso di Lin Ming. Era estremamente soddisfatto dalla dimostrazione di forza del simbolo.


Si era impegnato con grande diligenza per creare il simbolo del Dio Blasfemo e facendolo aveva approfondito di molto la sua comprensione del Dao Celeste Asura...


Il pubblico si era ammutolito.


Questo era un simbolo sia offensivo che difensivo!


Normalmente i simboli potevano essere usati solo una volta per difendersi o attaccare, ma la rete di fulmini e fuoco formata dal simbolo del Dio Blasfemo aveva entrambi gli effetti!


Durante uno scontro mortale in cui due contendenti avevano utilizzato tutte le loro abilità ed erano completamente esausti, se una parte avesse avesse usato il simbolo del Dio Blasfemo proprio mentre stavano ricorrendo ai loro attacchi finali, che cosa sarebbe successo?


Inoltre questo simbolo aveva raggiunto un livello terrificante sia in difesa che in attacco. Anche il Mistico Tihu Giallo così resistente da rivaleggiare con un Grande Re del Mondo debole era stato ridotto in fin di vita!


In altre parole, anche se il nemico fosse stato un Grande Re del Mondo, se non avesse capito gli attributi unici del simbolo e fosse stato ingannato, sarebbe finito in una situazione estremamente difficile, probabilmente sarebbe rimasto ferito!


Per un po' l'intero castello si ammutolì. Si potevano sentire i respiri dei partecipanti anche da molto lontano.


In quel momento, il potere brutale e violento del fuoco e del fulmine iniziò a radunarsi. I motivi del Dao Celeste Asura si condensarono, creando una sfera di luce.


Il potere degli elementi fu risucchiato in un enorme vortice, che poi si rimpicciolì fino a trasformarsi in un simbolo intatto nelle mani di Lin Ming!


Il simbolo del Dio Blasfemo era rinato!


Vedendo questa scena, nonostante molti se lo fossero già aspettati, rimasero a bocca aperta.


Questo era l'attributo speciale del marchio "Lin"!


Tuttavia, considerando che il simbolo del fuoco del nirvana e della tribolazione non era molto più forte dell'originale, il fatto che potesse essere riutilizzato non era troppo sbalorditivo.


Il simbolo del Fuoco Celeste invece era assurdamente potente, al punto da essere mostruoso. Inoltre poteva essere usato più volte. Era molto più impressionante ed era anche per questo che aveva raggiunto il prezzo astronomico di 3,6 miliardi di punti.


Ora però questo simbolo del Dio Blasfemo poteva sia attaccare che difendere e sembrava che colpisse usando ogni sorta di incredibile mistero in attesa di essere svelato.


Questo simbolo poteva quasi riportare in vita i morti in una situazione critica, era così anormale da poter ferire un Grande Re del Mondo e poteva essere usato più volte!


Questo sconvolgeva ogni nozione preesistente! Con diversi simboli del Dio Blasfemo, allora anche un ordinario Re del Mondo sarebbe riuscito a sfidare un Grande Re del Mondo debole!


Ed era ovvio quanto sarebbe stato utile in guerra! Erano diversi dai simboli del fuoco del nirvana e della tribolazione, quelli del Dio Blasfemo potevano essere utilizzati in battaglie tra figure di alto livello. Se poteva ribaltare la situazione in uno scontro tra Re del Mondo, allora avrebbe avuto un valore astronomico!


Bisognava sapere che un coltivatore poteva diventare Re del Mondo solo ammassando un'immensa quantità di risorse!


Pensando a questo, diversi Empirei nelle suite VIP cambiarono espressione.
                                


                                



