---
weight: 1646
title: Capitolo 1646 – Le condizioni di un Empireo
pubDate: 2025-12-15T08:37:10.419Z
tags:
    - mw
---


<em>Capitolo sponsorizzato, grazie mille Matteo!
4 capitoli in coda, 0/5
-Schadenfreude</em>


"La prova dell'amico Lin è terminata. Anziano Xue, vorrei chiederle di valutare il livello di questo simbolo." Song Wen fece un respiro profondo, il suo sguardo era entusiasta. Aveva la sensazione che l'asta di oggi avrebbe raggiunto un successo senza precedenti!


L'Anziano Xue si irrigidì per un momento. Distolse con riluttanza lo sguardo dalla formazione illusoria.


"Questo..." L'Anziano Xue esitò per diversi respiri di tempo. Poi disse: "Amico Lin Ming, questo simbolo del Dio Blasfemo... quante volte può essere usato?"


La sua espressione era affabile mentre osservava il giovane.


"Circa tre o quattro volte..." Disse Lin Ming dopo aver riflettuto per un po'. Se lo avesse usato lui, avrebbe potuto attivarlo fino a cinque volte, ma gli altri non ne sarebbero stati capaci. "Visto che può attaccare e difendere, il flusso di energia è estremamente vasto e il peso sulle rune è molto più grande, così può essere utilizzato un numero di volte limitato."


Tra i tre simboli runici che Lin Ming aveva potenziato, quello del Dio Blasfemo poteva essere usato il minor numero di volte.


Questo era il prezzo da pagare per la sua enorme forza, ma anche così era sufficiente per fare impazzire di desiderio i partecipanti.


Questo era un simbolo di massimo livello che poteva perfino difendersi da un Grande Re del Mondo!


Era un potere molto più importante rispetto al numero di volte che poteva essere utilizzato. Un simbolo meno forte non sarebbe stato utile nemmeno se avessero potuto riutilizzato diverse volte!


"Potenza formidabile, tecnica eccellente... questo simbolo può essere paragonato ad un simbolo runico superiore di sesto livello solo in quanto a forza, ma è in grado sia di attaccare che di difendere, inoltre può essere utilizzato più volte... e, aspetto più importante, ha molte meno restrizioni, di gran lunga inferiori a quelle di un simbolo superiore di sesto livello. A causa di tutti questi fattori, il suo valore non può essere paragonato a quello di un ordinario simbolo superiore di sesto livello. È impossibile per me determinarne il prezzo. Dovrò chiedere a tutti voi altri di dare il vostro giudizio."


Ricapitolò l'Anziano Xue dopo aver riflettuto per un po'.


Sesto livello, superiore: questo era il dominio di un Grande Re del Mondo!


"Superiore di sesto livello?" Molti rimasero sbigottiti. Se le arti runiche di Lin Ming avessero continuato a migliorare, allora sarebbe riuscito a disegnare un vero e proprio simbolo superiore di sesto livello, forse anche quasi al settimo!


Che sorta di concetto era un simbolo al settimo livello?


Un Re del Mondo avrebbe potuto minacciare un guerriero ad un passo dal diventare un Empireo utilizzandolo!


"Che tesoro meraviglioso. In effetti è di gran lunga migliore del simbolo del Fuoco Celeste potenziato. Non ho fatto questo viaggio invano..."


"Nonostante il simbolo del Dio Blasfemo abbia bisogno di un po' di tempo per radunare il suo potere, nel frattempo può difendere il suo proprietario!"


"Lin Ming è anche molto più potente dei coltivatori al suo livello. Anche se sembra al Lord Divino realm, usare quel simbolo richiede la forza di un Sacro Lord al picco del suo stadio. Se lo avesse usato un normale Lord Divino, avrebbe già prosciugato la sua forza spirituale..."


Questo intervento improvviso fece destare tutti dallo stordimento. Visto che Lin Ming aveva creato un miracolo dopo l'altro, molti si erano dimenticati che era un mero Lord Divino.


"In tal caso, iniziamo l'asta! La cambiale promette ancora 500 simboli runici. Il prezzo di partenza è zero e ogni aumento d'offerta non può essere inferiore a 50 milioni di punti!"


La voce di Song Wen era chiassosa. Ma proprio quando gli offerenti stavano per iniziare una lotta accanita, una persona chiese: "Quando si potranno ritirare i 500 simboli?"


Era uno dei residenti delle suite VIP, la sua voce rifletteva la sua esperienza, sembrava che gli anni che aveva vissuto contenessero il concetto di eternità.


Tutti sussultarono. Alzarono lo sguardo verso le suite VIP e rabbrividirono.


La persona che era intervenuta era il sovrano della Nazione Tianshang, Xu Wuzi. Xu Wuzi era diventato un Empireo molti anni fa e aveva anche raggiunto grandi risultati nell'alchimia e nelle arti runiche.


Perfino maestri di rune al livello di un Empireo volevano acquistare i simboli di Lin Ming.


Sia il simbolo del Dio Blasfemo che del Fuoco Celeste, la loro caratteristica più importante erano i requisiti più bassi che permettevano ai praticanti di arti marziali di livello inferiore di utilizzarli. Questa era un'abilità che nemmeno i maestri di rune Empirei possedevano.


Xu Wuzi aveva capito subito quanto era complesso il simbolo del Dio Blasfemo. Aveva difficoltà ad immaginare che fosse davvero di quinto livello!


E, corrispondentemente, più era complesso un simbolo, più era difficile da creare. Più tempo ci voleva a disegnarlo, più c'erano possibilità che fallisse!


Era facile promettere 500 simboli, ma in realtà non era una richiesta facile da soddisfare, specialmente se la coltivazione del suo creatore non fosse stata sufficientemente alta.


Xu Wuzi trapassò con lo sguardo le formazioni delle suite VIP e fissò Lin Ming.


Anche Song Wen e molti altri offerenti puntarono gli occhi su Lin Ming.


Lin Ming rifletté per un momento: "Forse... tre anni."


Al momento, il tasso di successo di Lin Ming era di circa il 60-70%.


Nonostante avesse potuto disegnare di fronte a tutti il simbolo del Fuoco Celeste, non poteva fare lo stesso con quello del Dio Blasfemo. Anche se avesse usato tutta la sua forza spirituale, c'erano ancora possibilità che fallisse!


Inoltre, tracciare un simbolo del Dio Blasfemo richiedeva un'enorme quantità di forza spirituale. Poteva disegnarne uno al giorno al massimo.


Considerato questo ritmo e anche il fatto che doveva creare simboli del Fuoco Celeste, aveva fatto una stima di tre anni.


Questo era un termine che poteva permettersi di stabilire. Inevitabilmente la sua forza spirituale sarebbe aumentata lentamente e, giorno dopo giorno, la sua comprensione del Dao Celeste Asura sarebbe diventata sempre più profonda. Così, forse non avrebbe avuto nemmeno bisogno di così tanto tempo.


"Oh?"


Xu Wuzi ne fu sorpreso!


Gli inesperti potevano non sapere cosa significava, ma in quanto maestro di rune divine, Xu Wuzi capiva cosa voleva dire completare 500 simboli del Fuoco Celeste e 500 del Dio Blasfemo in questo periodo di tempo. Solo un simbolo del Dio Blasfemo poteva esaurire la forza spirituale di un maestro di rune divine di sesto livello!


"Bene! Allora non ho problemi nel fare un'offerta. Ma ho bisogno di un termine di scadenza. Se vincerò, allora spero che ogni tre mesi la gilda mi manderà i simboli finiti. Se i 500 simboli non potranno essere completati entro tre anni, richiederò anche che mi vengano restituiti tutti i punti!"


Le parole di Xu Wuzi lasciarono senza fiato tutti gli altri offerenti. Questa condizione era più che crudele!


Se Lin Ming non avesse potuto rispettare il termine di scadenza, allora non solo avrebbe perso tutti i suoi punti, avrebbe anche dovuto pagare i soldi per i materiali e avrebbe perso una grande quantità di tempo ed energie!


Era come gettare al vento tre anni di duro lavoro!


Molti maestri di rune divine rimasero sbigottiti.


Tuttavia, se uno vendeva cambiali, certamente avrebbe dovuto stabilire un termine di scadenza. Date queste condizioni, solo qualcuno con un'assoluta fiducia nelle sue capacità avrebbe accettato. La difficoltà nel disegnare questo simbolo del Dio Blasfemo era davvero spaventosa.


Le parole di Xu Wuzi conquistarono l'approvazione di molti grandi offerenti che provenivano da tutta la Strada Asura interna! Queste figure di massimo livello erano tutti Empirei. Nonostante fossero interessati al simbolo del Dio Blasfemo, non avrebbero acquistato cambiali solo per un breve momento di impulsività.


Così prima di iniziare, avevano deciso di stabilire questa condizione!


Tutti volsero lo sguardo verso Lin Ming.


Una persona ordinaria non avrebbe potuto sopportare questa atmosfera opprimente. L'espressione di Lin Ming era calma. Rifletté per un momento e disse: "Sì, accetto!"


Queste semplici parole erano piene di vigore, lasciando scioccato il pubblico. Lin Ming aveva davvero accettato!


La sua sicurezza era sconvolgente. Sembrava che credesse davvero di poter completare tutti quei simboli entro tre anni!


"Ma... spero anche di poter stabilire un'altra condizione."


Aggiunse Lin Ming. Xu Wuzi alzò le sopracciglia e disse: "Parla."


"Non è niente di speciale. Spero solo che dopo l'asta sarà finita, il pagamento sarà fatto per metà tramite dei punti e per l'altra metà con rari materiali."


Lin Ming aveva più che abbastanza punti ora. Ciò di cui aveva bisogno era di materiali.


In particolare rare e preziose risorse, il genere che non poteva essere trovato nei mercati.


"Bene, non ho obiezioni al riguardo!"


Xu Wuzi accettò prontamente. Anche gli altri Empirei avevano approvato tacitamente questa proposta.


Xu Wuzi non si disturbò ad aspettare che Song Wen riniziasse l'asta. Disse direttamente: "L'asta è iniziata allora, no? Allora sarò il primo a fare un'offerta. 4 miliardi!"


Questa cifra mozzò il fiato del pubblico.


Anche con un prezzo di partenza zero, Xu Wuzi aveva proposto direttamente 4 miliardi! Questo aveva escluso istantaneamente il 99% dei partecipanti all'asta, non avevano più nemmeno il coraggio di offrire un prezzo migliore.


All'inizio, molti avevano pensato di unirsi alla mischia. Nonostante non si aspettassero di ottenere il simbolo del Dio Blasfemo, volevano competere contro Empirei e partecipare a questo grande evento. In futuro avrebbero potuto dire ai loro amici e alla loro famiglia di essersi uniti a questa lotta!


Ma non si sarebbero mai immaginati che Xu Wuzi non avrebbe nemmeno dato loro l'occasione di farlo.


Fin dall'inizio, quest'asta sarebbe stata una battaglia riservata agli Empirei!


L'intera arena si acquietò. L'asta per i simboli del Dio Blasfemo non erano diventati una battaglia accesa come pensavano tutti.


Era una guerra severa e gelida.


Nonostante questo, ogni nuova offerta incuteva timore nella gente!


"4,2 miliardi!"


Riecheggiò la voce tenue di una donna. Era stata l'Empire del Mistero Viola. Questa era solo la seconda offerta, eppure il prezzo era salita in modo vertiginoso. Anche all'Empireo della Stella Estremo che si era precipitato qui dal palazzo celeste si mozzò il fiato!


Aveva il presentimento che le sue Terre Sacre avrebbero perso stavolta.


Erano fin troppo folli! E al suo Sect non rimanevano molte ricchezze.


Quando Suya vide l'espressione un po' scontenta dell'Empireo, si rese conto che le sue Terre Sacre ormai erano state escluse dalla competizione.


Ormai dipendeva tutto dal suo rapporto personale con Lin Ming.


Tuttavia il giovane aveva già accettato di completare 1000 simboli runici entro tre anni, dove avrebbe trovato il tempo di aiutare le Terre Sacre della Stella Estrema?


Mentre Suya si preoccupava, l'offerta era già salita a 4,5 miliardi!


Poi l'Empirea del Mistero Viola ribatté. Sembrava che questa donna dalle origini sconosciute desiderasse ottenere a tutti i costi i simboli del Dio Blasfemo.


"4,6 miliardi!"


La sua voce riecheggiò nella sala. A parte gli Empirei in competizione, tutti gli altri rimasero in silenzio. Perfino il banditore Song Weng non disse una sola parola, non chiese nemmeno se qualcuno voleva offrire di più.


"Questa donna..." Xu Wuzi si accigliò. Aveva gridato 4 miliardi all'inizio e, nonostante sembrasse un'esagerazione, era riuscito solo a spaventare gli offerenti nei posti e nelle stanze ordinarie. Gli Empirei nelle suite VIP non erano stati intimoriti minimamente da questa tattica. Potevano competere se lo desideravano.


"Sua maestà, non si faccia confondere..." Avvertì un vecchio accanto. Era il precettore imperiale della nazione Tianshang. Se poteva parlare in questo modo al sovrano, era chiaro che ricoprisse una posizione estremamente importante.


Nonostante l'avvertimento, come poteva Xu Wuzi mantenere la calma in un momento come questo? Temeva che la sua nazione potesse essere travolta dalle fiamme della guerra e il motivo di questo conflitto riguardava la prova finale...


Un'altra voce risuonò dalle suite VIP: "4,8 miliardi."


"È l'Empireo Vasta Oscurità!" 


Gridò qualcuno con allarme. Le posizioni di molti Empirei non erano mai state un segreto. Inoltre, solo dalla loro aura e dalle cavalcature e dalle navi spirituali con cui erano arrivati, molti erano riusciti a capire le loro identità.


"Era una lotta tra due Empirei, ma ora ne è intervenuto un altro! Chissà chi vincerà!"


Questi Empirei erano tutti incredibilmente ricchi. Per loro il problema non erano i soldi, ma quanto valessero i simboli del Dio Blasfemo.


Dopotutto, anche se avevano molte risorse a disposizione, dovevano comunque riflettere prima di spendere miliardi di punti.


"4,9 miliardi!" Xu Wuzi si fece coraggio e propose questo prezzo. Si sentiva un po' mancare. Se questo Empireo Vasta Oscurità aveva fatto un'offerta, probabilmente era venuto preparato. Per lui questa cifra poteva essere solo la sua prima mossa!


Xu Wuzi certamente temeva un avversario del genere!


"5 miliardi!"


"5,1 miliardi!"


L'Empireo Vasta Oscurità e Xu Wuzi iniziarono a lottare selvaggiamente. Di questo passo chissà a che punto sarebbe arrivato il prezzo!


Nella sua suite VIP, nonostante Xu Wuzi era già avanzato allo stadio di Empireo e potesse trattare con indifferenza la maggior parte dei tesori di questo mondo, aveva i palmi ricoperti di sudore. Stava diventando sempre più difficile per lui mantenere la compostezza.


"5,5 miliardi!" Disse all'improvviso l'Empireo Vasta Oscurità. Aumentando all'improvviso il prezzo di 400 milioni, sembrava che volesse sconfiggere Xu Wuzi con un colpo solo!


Le pupille di Xu Wuzi si rimpicciolirono. Boccheggiò, ma alla fine non aumentò l'offerta.


In quel momento, la voce di una donna risuonò nell'intera sala: "5 miliardi di punti e un'erba di saliva di drago di un milione di anni! Comprerò tutti questi simboli del Dio Blasfemo!"


Queste parole sbalordirono il pubblico. Destò perfino l'attenzione di Lin Ming. Erba di saliva di drago di un milione di anni!


Aveva proprio bisogno di questo tesoro!


All'asta c'era solo il corno di giada di drago in vendita; era il contratto del drago che sarebbe stato messo all'asta tra qualche giorno.


Tuttavia non aveva trovato erba di saliva del drago.


Comunque Lin Ming aveva ricercato vari sostituti, che però, nonostante potessero soddisfare i requisiti del Manuale del Tiranno Celeste, avrebbero avuto un effetto di gran lunga inferiore rispetto all'ingrediente originale.


Lin Ming aveva provato a cercare l'erba di saliva del drago usando diversi metodi negli ultimi giorni. E sembrava che l'Empirea del Mistero Viola l'avesse scoperto.


Prima di partecipare all'asta, aveva radunato informazioni su Lin Ming e si era preparata!


Secondo le informazioni nel Manuale del Tiranno Celeste, era sufficiente usare un'erba di saliva del drago di cinquecentomila anni, ma l'Empirea del Mistero Viola ne aveva offerta una di un milione di anni. Solo questo ingrediente valeva più di un miliardo di punti.


Inoltre l'Empirea del Mistero Viola aveva anche fatto un'offerta di 5 miliardi di punti. In altre parole, era arrivata ad un totale di più di 6 miliardi. In media, ogni simbolo del Dio Blasfemo avrebbe venduto per più di 12 milioni di punti!


Era un prezzo praticamente ineguagliabile. Perfino Lin Ming lo trovò un po' assurdo!


L'Empireo Vasta Oscurità rimase in silenzio.


Il pubblico fece lo stesso. Song Wen iniziò il conto alla rovescia, ma nessuno fece un'altra offerta. Alla fine annunciò che era stata l'Empirea del Mistero Viola a prevalere!


Insieme ai 6 miliardi di punti e alle ricchezze che Lin Ming aveva ottenuto mettendo all'asta i simboli del Fuoco Celeste, in appena più di quindici giorni aveva accumulato 10 miliardi di punti.


Sembrava irreale come una fiaba!


Così tante figure importanti erano impazzite per queste cambiali e perfino molti supremi Empirei non se le sarebbero potute permettere. Sarebbe stato difficile da credere senza vederlo con i propri occhi!


Molti rimasero scioccati per molto tempo, non sentirono altro che profonda invidia e venerazione. Non si destarono dal loro torpore se non dopo molto tempo.


La gente ammirò sempre di più questo giovane misterioso e formidabile. Sembrava fosse spuntato dal nulla nella strada interna Asura, nessuno aveva sentito notizia di lui prima!


Il suo talento era straordinario, la sua forza insolita e la sua eredità di arti runiche era inconcepibile. Tutto questo, combinato con la sua età scheletrica, aveva reso Lin Ming un miracolo ancora più sconvolgente dell'asta dei simboli del Dio Blasfemo!


Dopo diversi giorni, il nome di Lin Ming e il suo marchio divennero famosi per tutta la strada interna Asura. Molte grandi organizzazioni vennero a sapere delle sue imprese!


Ciò che attirò di più l'attenzione era che Lin Ming non sembrava essersi unito ad un Sect!


Nonostante la città delle Rune Divine fosse un'organizzazione al livello di un Empireo, era più simile ad un'alleanza fatta per i propri interessi che ad un vero Sect.


La città delle Rune Divine inoltre non proibiva ai suoi membri di unirsi ad altri Sect.


Questo spinse molte organizzazioni a fare proposte a Lin Ming.


Alcune di esse prepararono materiali rari e preziosi, cercando di invitarlo ad unirsi a loro. L'asta della città delle Rune Divine divenne ancora più animata!


Nella gilda, navi spirituali galleggiavano a mezz'aria sopra la residenza di Lin Ming. Molti messaggeri di grandi organizzazioni volevano proporgli di unirsi ai loro Sect.


Tuttavia Lin Ming usò la scusa di dover sfruttare al meglio il suo tempo per completare l'ordine di 1000 simboli runici per rifiutare di incontrarli!


Lin Ming era ben consapevole che queste organizzazioni avrebbero offerto condizioni allettanti. Ma allo stesso tempo, avrebbero voluto ricevere molto in cambio.


Lin Ming non aveva intenzione di rimanere a lungo nella Strada Asura. Una volta terminata la prova finale, aveva intenzione di tornare nel Regno Divino. Se si fosse unito a quelle organizzazioni e avesse accettato i loro doni, forse non lo avrebbero lasciato andare così semplicemente.


Per quanto riguardava disegnare simboli per loro, Lin Ming doveva solo tracciare un nuovo simbolo e avrebbe potuto venderlo a caro prezzo, perché avrebbe dovuto sottomettersi alle loro restrizioni?


Così, anche se qualcuno gli avesse offerto un corno di drago di giada per unirsi al suo Sect, Lin Ming non avrebbe comunque accettato.


Alcuni gli offrirono perfino delle fornaci viventi di massimo livello. Alcuni Empirei volevano proporgli di sposare le loro nipoti dai fisici speciali in modo che Lin Ming potesse coltivare in coppia con loro. Ma Lin Ming non era interessato a queste offerte e le rifiutò tutte, senza fare eccezione.
                                


                                



