---
weight: 16470
title: Capitolo 1647 – Asta del Corno di Drago di Giada
pubDate: 2025-12-15T08:37:10.419Z
tags:
    - mw
---


<em>Capitolo sponsorizzato, grazie mille Matteo!
3 capitoli in coda, 0/5
-Schadenfreude</em>


L'asta delle Rune Divine divenne ancora più animata a causa di Lin Ming e del suo marchio!


Anche se i suoi simboli erano stati venduti, l'atmosfera era ancora accesa. Gli Empirei non se n'erano andati e nei giorni seguenti fu venduta ogni sorta di tesoro a prezzi astronomici.


Per quanto riguardava Lin Ming, aveva anche acquistato un raro materiale per raffinare la variazione di una pillola per il recupero spirituale.


Questo medicinale non era per lui, lo stava preparando per l'Empireo Nebbia Divina. Prima di ottenere i materiali di cui aveva bisogno, era già andato alla gilda per acquistarne il resto. Con le sue abilità nel campo dell'alchimia, insieme alle sue arti runiche, Lin Ming aveva la sensazione di poter raffinare a stento una pillola che avrebbe avuto effetto per un Empireo.


Nel frattempo l'Empirea del Viola Misterioso lo aveva pagato in anticipo con l'erba della saliva del drago.


Era un materiale di qualità sublime.


Normalmente ci volevano 100.000 anni per germogliare per l'erba della saliva di drago. Poi per crescere e fiorire avrebbe avuto bisogno di altri 100.000 anni.


Dopodiché, per maturare, un drago divino avrebbe dovuto proteggere quest'erba, bagnandola ogni giorno con la sua saliva affinché facesse frutto.


Solo un Empireo sarebbe riuscito a prenderla dagli artigli di un drago!


Così si poteva immaginare quanto fosse costoso questo materiale!


Lin Ming teneva la scatola di giada di legno spirituale tra le mani. Guardando lo stelo di color giada scuro e il frutto viola dorato, sentì una trazione alla sua energia del sangue, sembrava che il suo sangue fu sul punto di schizzare dal suo corpo.


Quest'erba della saliva di drago era cresciuta con l'essenza vitale di un Vero Drago, così naturalmente risuonava con il suo sangue di Vero Drago! Anche se Lin Ming non avesse usato questo ingrediente per l'alchimia, solo inghiottirlo sarebbe stato di enorme vantaggio per lui!


Vedendo l'erba della saliva di drago, Lin Ming ebbe l'impulso di iniziare a raffinare la pillola del Lupo Famelico.


Tuttavia, dato il livello della sua forza, sapeva che sarebbe stato estremamente difficile assicurarsi che la sua raffinazione avesse successo.


Poteva solo reprimere la sua impazienza e mettere da parte l'erba della saliva di drago.


Poi trascorsero altri cinque giorni.


L'asta della città delle Rune Divine stava per finire. Oggi avrebbero venduto qualcosa che Lin Ming doveva comprare!


Sul vasto palco, due splendide assistenti spingevano un piccolo carrello su cui era posata una scatola di giada coperta da seta gialla.


Il contenitore era lungo sette piedi. Dopo che lo aprirono, rivelarono un tesoro alto quanto una persona. Questo tesoro era bianco come la neve e assochilometriva ad un'enorme falce senza impugnatura.


Song Wen tirò fuori di persona questo tesoro. Per un po' il tesoro emanò un'aura vasta e cupa che si condensò nell'immagine di un drago bianco, sembrava che la creatura stesse per volare via da un momento all'altro!


Quando tutti i presenti videro questa immagine, sentirono l'ambiente attorno cambiare drasticamente. Il mondo attorno ora sembrava freddo e caotico, il suolo era cosparso da ossa di animali, proprio come nelle profondità delle grandi terre desolate.


Il contratto del drago!


Lo sguardo di Lin Ming brillò. Questo contratto del drago era stato raffinato usando un corno di drago di giada ed era un tesoro da Empireo!


La giada di drago era anche chiamata drago bianco. Era una specie estremamente rara con delle scaglie nivee.


Ora nell'intero Regno Divino era impossibile trovare traccia di un drago bianco, per trovarlo bisognava recarsi in altri territori nei 33 Cieli.


Lin Ming doveva raffinare la pillola del Lupo Famelico e il corno di giada di drago era un materiale insostituibile. Era anche estremamente raro. Sicuramente Lin Ming non se lo sarebbe perso!


Con una ricchezza di 10 miliardi di punti, avrebbe ottenuto ad ogni costo questo contratto di drago!


"Signore e signori, questo è un contratto di drago che un Re del Mondo aveva trovato nelle profondità di un'antica rovina! Inoltre questo tesoro contiene lo spirito di un Vero Drago che può essere evocato per aiutarti in battaglia! Non solo, ma il contratto di drago in sé è un'arma tagliente che può essere usata per abbattere i nemici!"


Disse con sicurezza Song Wen. Quando molti praticanti di arti marziali videro questo Contratto di Drago, i loro sguardi brillarono con avarizia.


"Che bel tesoro! È un altro tesoro da Empireo e piuttosto buono per la sua categoria!"


"Naturalmente, solo i materiali usati per raffinarlo sono straordinari; è necessaria un corno di giada di drago estremamente raro. Solo quel materiale costa 700-800 milioni di punti ed è stato solo usato per raffinare questo tesoro!"


Gli sguardi di molti praticanti di arti marziali, specialmente Re del Mondo, si accesero. Nonostante i Re del Mondo presenti fossero incredibilmente ricchi, pochissimi tra loro avevano tesori da Empireo. Perfino i Grandi Re del Mondo erano nella stessa condizione.


La risposta del pubblico non superò le aspettative di Song Wen. Sorrise lievemente e disse: "Che l'asta abbia inizio. Il prezzo di partenza è un miliardo di punti! Ogni aumento d'offerta non può essere inferiore a 20 milioni di punti!"


Quando sentirono il prezzo, l'entusiasmo di molte persone si spense e diversi partecipanti sospirarono con avvilimento.


Solo il prezzo di base era un miliardo di punti. L'offerta finale probabilmente sarebbe stata di gran lunga superiore. Dove avrebbero cercato i punti per ottenerlo?


In realtà si aspettavano di non potersi permettere questo contratto di drago. Solo che non potevano trattenersi dal fantasticare di ottenerlo visto che ce l'avevano di fronte. Se avessero davvero potuto comprarlo, quanto sarebbe stato meraviglioso? E dopo aver sognato di ottenerlo, molti si erano perfino immaginati di i poterlo acquistare.


Tuttavia il prezzo di partenza gridato da Song Wen aveva distrutto tutte le loro fantasticherie.


Un Re del Mondo strinse i denti e gridò da una stanza ordinaria:


"1,02 miliardi!"


"1,05 miliardi."


Gridò un altro Re del Mondo.


"1,1 miliardi!"


L'offerta aumentò rapidamente. Generalmente parlando, un Empireo non sarebbe stato interessato ad un tesoro del genere. Erano per lo più Re del Mondo ad intervenire e i coltivatori che potevano pagare un miliardo di punti per un tesoro da Empirei erano indubbiamente ricchi.


In quel momento, la voce di un vecchio riecheggiò:


"1,3 miliardi!"


La persona che aveva fatto questa offerta era un anziano tra i posti ordinari! Dato l'aumento di 200 milioni, era chiaro che desiderasse ottenere questo contratto di drago ad ogni costo!


Molti furono sorpresi da questo vecchio. Erano rimasti scioccati che ci fosse una persona del genere tra i posti ordinari. Questo vecchio indossava abiti logori e sembrava un po' trasandato, ma nessuno osava sottovalutarlo perché era un Grande Re del Mondo!


Molti Grandi Re del Mondo erano ben consapevoli che non avrebbero progressi per il resto della vita, così avevano dedicato tutto il loro tempo e la loro energia per fare ricerche e raffinare strumenti magici per aumentare la loro forza combattiva.


Questo vecchio dall'abito logoro chiaramente era in questa situazione.


Ma dopo Lin Ming aprì bocca e stese due dita. Disse lentamente: "2 miliardi!"


Questo intervento improvviso fece sussultare il pubblico. Perfino Song Wen ne fu scioccato.


Lin Ming aveva aumentato l'offerta direttamente a 2 miliardi! In termini di punti, era disgustosamente ricco!
                                


                                



