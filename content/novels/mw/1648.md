---
weight: 1648
title: Capitolo 1648 – []
pubDate: 2025-12-15T08:37:10.419Z
tags:
    - mw
---


<em>Capitolo sponsorizzato, grazie mille Matteo!
2 capitoli in coda, 0/5
-Schadenfreude</em>


"Da 1,3 miliardi a 2 miliardi all'improvviso?!"


I partecipanti volsero lo sguardo verso la stanza dov'era Lin Ming. Per un Empireo pagare 2 miliardi sarebbe stato doloroso, ma fattibile. Le persone che competevano per il contratto di drago però erano per lo più Re del Mondo. 2 miliardi di punti sarebbe stata una quantità sufficiente a farli andare in bancarotta.


Lin Ming aveva aumentato la posta in gioco di 700 milioni all'improvviso; non era sorprendente che avesse scioccato tutti.


"Quella è l'offerta di Lin Ming!"


"Così è lui..."


In questi giorni, molti ormai avevano memorizzato la posizione della stanza di Lin Ming. Il giovane non aveva nemmeno usato la formazione isolante, così gli altri potevano vederlo.


"L'offerta di Lin Ming farebbe esitare chiunque. Il tesoro da Empireo che è costato di più ha raggiunto solo 2 milioni finora e quella è stata una lotta tra due tigri..."


Il tesoro spirituale da Empireo da 2 miliardi si riferiva alla lancia dorata viola acquistata dal duca Haoyue.


A parte Suya, nessuno sapeva che il motivo per cui quell'arma era stata venduta ad un prezzo così alto era perché Lin Ming aveva raggirato il duca Haoyue.


E secondo Lin Ming, il contratto di drago era indubbiamente molto più prezioso della lancia dorata viola!


Solo i materiali usati per raffinare il contratto di drago valevano più di un miliardo di punti.


Inoltre, mentre il contratto di drago era apparso e Song Wen l'aveva presentato, Lin Ming aveva fatto una nuova scoperta.


All'interno dell'arma era sigillato lo spirito di un Vero Drago. Era possibile evocare questo spirito in battaglia.


Il cosiddetto spirito di un Vero Drago di cui Song Wen aveva parlato in realtà era l'anima incompleta di un drago.


L'artefatto conteneva un filo di un'anima di drago! Questo era il motivo per cui era definito contratto.


Un corno di giada e il filo di un'anima di drago, questi oggetti divini erano di grande beneficio per Lin Ming. Dopotutto aveva il sangue di un Vero Drago nelle vene. Doveva vincere ad ogni costo quest'asta!


Lin Ming spostò gli occhi verso la suite VIP in cui risiedeva il duca Haoyue.


Negli ultimi giorno il duca aveva mantenuto un basso profilo ed era molto più riservato rispetto in passato. Questo perché nella città delle Rune Divine erano venute figure di alto livello della provincia dei Nove Inferni del regno del Vuoto Divino e il loro scopo era di partecipare all'asta per il simbolo del Dio Blasfemo.


Il duca Haoyue vide l'espressione di Lin Ming attraverso la sua formazione della VIP suite.


In effetti sapeva che era impossibile per Lin Ming vederlo, ma per qualche motivo, si raggelò quando notò il suo sguardo ed ebbe difficoltà a continuare ad osservarlo.


Questa era la pressione dovuta alle umiliazioni che il giovane gli aveva inflitto!


"Questo moccioso!"


Il duca Haoyue strinse i pugni. Ai suoi occhi, Lin Ming era solo un ragazzo al Lord Divino realm e alla fine poteva essere paragonabile ad un Sacro Lord al picco del suo stadio. Non c'erano paragoni tra di loro. Tuttavia quando fronteggiava Lin Ming perdeva coraggio. Questa sensazione di inferiorità era estremamente sgradevole per il duca Haoyue.


In quel momento, Lin Ming mosse le labbra.


Il duca Haoyue sussultò. Nonostante le mura e la formazione isolante, poté leggergli le labbra.


"In effetti mi interessa molto questo contratto di drago. Se stai pensando di spennarmi, allora sentiti libero di gridare il prezzo che vuoi. Ma non garantirò che non possa fermarmi quando voglio. Se accadrà, spero che tu abbia abbastanza punti per prenderti la responsabilità dell'offerta che hai fatto."


Disse Lin Ming con un'espressione sicura. Il duca Haoyue si avvilì.


Aveva usato tutte le sue ricchezze per comprare la lancia dorata viola. Tutto quello che gli rimaneva erano i fondi del regno del Vuoto Divino.


Non poteva usarli come desiderava, doveva comprare gli oggetti desiderati dal re dei Nove Inferni della sua provincia. Se Lin Ming avesse deciso di rinunciare all'asta e il duca Haoyue avesse finito col comprare a prezzo esorbitante questo contratto di drago, allora sarebbe stato spacciato.


Non sapeva quanto Lin Ming desiderava ottenere il contratto di drago. Se fosse stato ingannato di nuovo, allora avrebbe provato il più grande rimpianto di tutta la sua vita.


Se avesse voluto competere con Lin Ming, le sue ricchezze ora ammontavano a 2 miliardi di punti; non aveva né la forza di volontà, né l'energia per continuare. Inoltre non aveva così tanto bisogno del contratto di drago. Non aveva il coraggio di rischiare la vita solo per cercare di fargli spendere diverse centinaia di milioni di punti in più.


"Haoyue, cosa c'è? Sembra che Lin Ming ti stia prendendo di mira?"


Chiese un vecchio vestito di blu accanto al duca.


Questo vecchio era uno degli assistenti più importanti del re dei Nove Inferni ed era ad un passo dallo stadio di Empireo. Nella sua provincia, la sua posizione era di un grado superiore a quella del duca.


Nessuno sapeva del conflitto tra il duca Haoyue e Lin Ming a parte Suya e poche altre persone. Così, dopo che il vecchio vestito di blu era arrivato in città, nemmeno lui ne aveva sentito parlare.


Questa domanda imbarazzò un po' il duca Haoyue. Mormorò vagamente: "Ho solo gareggiato con lui per comprare una lancia..."


Disse il duca Haoyue, nascondendo i conflitti che aveva avuto con il giovane. L'assistente annuì, sembrò aver capito cosa stava accadendo. Disse con significato mentre guardava il duca: "Mm... è meglio se non ti scontri con lui. Questo giovane maestro di rune divine ha un potenziale illimitato! Il re dei Nove Inferni è interessato in modo particolare a questo tipo di persona. Quando sono venuto nella città delle Rune Divine, mi ha consigliato di mantenere buoni rapporti con lui se possibile; sicuramente ci sarebbe di grande aiuto! Devi sapere che la competizione tra le sette province del regno del Vuoto Divino è estremamente feroce..."


Sentendo queste parole, il duca Haoyue si sentì male.


"Cosa? Ti sei scontrato con Lin Ming?" Lo sguardo del vecchio era brillante come una torcia. Aveva intuito che il conflitto tra il duca Haoyue e Lin Ming non era semplice come sembrava. "Non importa per quale motivo è iniziato, è meglio se rimedi se possibile..."


Il duca Haoyue strinse i denti. Represse l'amarezza che provava e cercò di dire con più sincerità che poteva: "Sì... capisco!"


Dopo essere stato ingannato da Lin Ming e il rimprovero di questo vecchio, si poteva immaginare com'era l'umore del duca Haoyue.


.....


"2 miliardi di punti, qualcuno offre di più?"


Disse ad alta voce Song Wen dal palco. I potenziali offerenti si scambiarono occhiate costernate. Alcuni esitarono, sembravano sul punto di intervenire, ma alla fine nessuno riuscì a radunare il coraggio per competere con Lin Ming.


Tutti sapevano quanto era ricco il giovane, era semplicemente impossibile batterlo.


Tuttavia, ognuno aveva il suo punto di vista. Alcuni consideravano estremamente importante il contratto di drago, come Lin Ming. Agli occhi di certe persone, solo quel filo di spirito di drago valeva quasi un miliardo di punti!


"2,1 miliardi!" Disse un uomo pallido con i capelli e la barba rossi!


Era un guerriero ad un passo dallo stadio di Empireo. In realtà possedeva già un tesoro da Empireo, ma era molto interessato a questo contratto di drago!


Era un tipo solitario che non aveva il sostegno di un Sect. Così non gli importava dei simboli runici di Lin Ming, né temeva di offenderlo.


All'inizio la maggior parte degli spettatori pensava che l'offerta assurda di Lin Ming avrebbe segnato il termine di quest'asta, ma non si aspettavano la comparsa di questa persona.


"Oh? Quello è..."


Questo competitore era seduto in una stanza ordinaria e non aveva attivato la formazione sigillante. Questo permise a Lin Ming di percepire la lieve aura draconica che proveniva dal suo corpo.


"Capisco, così ha dei rapporti con la stirpe di una razza di drago..."


Lin Ming si accigliò un po'. C'erano fin troppe esistenze sbalorditive qui. Non era strano che qualcuno avesse ottenuto del sangue di drago.


Questo significava che per l'altro, il contratto di drago gli era utile come lo era per Lin Ming!


"2,2 miliardi!" Gridò Lin Ming con tono calmo.


"2,3 miliardi!" Le sopracciglia dell'uomo si alzarono. Sapeva che Lin Ming era ricco, ma non sapeva quanto il giovane teneva a questo contratto di drago.


Questo era dovuto alla differenza nella densità e nella purezza del loro sangue. La stirpe di drago del vecchio era simile ad una figura di massimo livello del clan dell'Antico Drago del Regno Divino. Ma in confronto a Lin Ming, che aveva assorbito l'osso di drago supremo dal regno mistico, che si era allenato nell'Antico Abisso Demoniaco e che era stato battezzato dall'aura di un Drago Nero nella formazione della valle della Morte Tragica, erano fin troppo diverso. Questo aveva permesso a Lin Ming di percepire la presenza di sangue di drago nel vecchio, ma non viceversa.


"2,4 miliardi!" Lin Ming mosse le dita. Dal suo tono e dalla sua espressione calmi, sembrava che i punti non fossero altro che un numero per lui.


A questo punto, le labbra del vecchio fremettero. Guardò Lin Ming e disse: "Giovane, il contratto di drago è inestimabile per me. Sarebbe meglio se smettessi di competere con me. Sarebbe solo un tesoro da Empireo per te, andrebbe sprecato! Ma se lo ottenessi io, ne ricaverei benefici che non potresti immaginarti. So che sei ricco, ma la tua forza non è limitata? Potrebbe non essere positivo incorrere all'ostilità di qualcun altro..."


Il vecchio aveva parlato senza fretta, ma il suo tono conteneva una lieve minaccia.


Alzò di nuovo la mano e disse con fare cupo: "2,5 miliardi!"


"Davvero?" Lin Ming ridacchiò. "Pensavo che ci sarebbero stati altri competitori, ma non mi sarei mai immaginato che sarebbe stato qualcuno come te. Che coincidenza. Anche il contratto di drago sarà estremamente utile per me. Te invece... hai solo un po' di sangue di drago, credi davvero che sia necessario fare così tanto il misterioso?"


Le parole di Lin Ming scioccarono il vecchio, che ebbe subito la sensazione che questo giovane fosse misterioso. Chiaramente aveva nascosto la sua aura di drago, eppure Lin Ming l'aveva vista. Com'era possibile?


Il giovane fece un sorrisetto: "Se vuoi partecipare all'asta, allora dobbiamo farlo apertamente e con correttezza. Credi che sia utile minacciarmi?"


"3 miliardi!"


Lin Ming aumentò in modo terrificante la posta in gioco, ma la sua espressione rimase comunque calma!


Se fosse stato qualcun altro a mostrare questa espressione, sarebbe sembrata una finzione. Dopotutto perfino un Empireo avrebbe dovuto riflettere prima di spendere 3 miliardi.


Ma per Lin Ming sarebbe stato ragionevole.


Avevano assistito tutti alle sue capacità terrificanti. In soli quindici giorni e con due cambiali aveva guadagnato 10 miliardi di punti. Chi poteva paragonarsi a lui?


"Tu...!"


Il vecchio strinse i denti e lanciò un'occhiataccia risentita a Lin Ming. Ma rimase in silenzio.


Non importava quanto desiderava il contratto di drago, poté solo rimanere a guardare impotente mentre Lin Ming se lo portava via. 3 miliardi di punti in effetti superavano i suoi limiti.


"3 miliardi di punti, qualcuno offre di più?"


Chiese diverse volte Song Wen. Dopodiché iniziò a fare il conto alla rovescia. Alla fine, era stato Lin Ming a vincere il contratto di drago!


Così, per lui, l'asta della città delle Rune Divine era finita alla perfezione. Aveva ottenuto tutto ciò che voleva.


Nonostante 3 miliardi per il contratto di drago fosse una cifra un po' esagerata, Lin Ming poteva accettare questo scambio. Per lui il contratto di drago valeva fin dall'inizio 2 miliardi. E ora che aveva saputo del filo di anima di drago, aggiungere un altro miliardo non era una perdita così grande.



