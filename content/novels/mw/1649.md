---
weight: 1649
title: Capitolo 1649 – La pulsazione dell'uovo di drago
pubDate: 2025-12-15T08:37:10.419Z
tags:
    - mw
---


<em>Capitolo sponsorizzato, grazie mille Matteo!
1 capitoli in coda, 0/5
-Schadenfreude</em>


Dieci giorni dopo, in una stanza runica di settimo livello nella gilda, Lin Ming stava meditando di fronte ad una scrivania, preparandosi a disegnare i 1000 simboli potenziati.


Non aveva oziato in questo periodo di tempo. Aveva acquistato un'enorme quantità di oggetti.


A parte il corno di drago di giada e l'erba della saliva di drago che aveva ottenuto dall'asta, Lin Ming aveva bisogno di altri due rari materiali: la cistifellea del serpente divoratore del cielo e la quintessenza di giada primordiale.


Questi due materiali si potevano trovare nel deposito della gilda, così Lin Ming spese 600 e 800 milioni di punti rispettivamente per comprarli. Per quanto riguardava le giade dei nove soli che doveva pagare, Lin Ming le rimpiazzò con dei punti.


Dopo aver comprato tutti i materiali di cui aveva bisogno, gli rimanevano ancora più di 4 miliardi di punti!


Lin Ming non li sprecò. Li scambiò per enormi pile di altri preziosi materiali dalla gilda!


Ogni volta che si teneva l'asta, il deposito della gilda sarebbe stato nelle sue condizioni migliori e avrebbe avuto a disposizione più pillole e tesori. Questo perché innumerevoli organizzazioni sarebbero arrivate da ogni dove e avrebbero scambiato i loro materiali e i loro tesori per dei punti.


Cogliendo questa opportunità, Lin Ming riuscì ad acquistare ogni materiale che aveva attirato la sua attenzione. Poteva contattare altre persone per trovare qualsiasi risorsa che desiderava.


Alcuni non erano stati disposti a scambiare i loro tesori per dei punti, così Lin Ming avrebbe pagato più del 20% del prezzo di mercato in punti per ottenere i materiali.


Non gli importava di queste spese extra. Molti di questi materiali non erano disponibili normalmente. Una volta che questo periodo movimentato fosse passato, sarebbe dovuto passare un po' di tempo prima di poterli ritrovare.


Nell'arco di sette giorni, Lin Ming aveva speso la maggior parte dei 4 miliardi di punti che aveva. Alla fine gli rimasero solo diverse centinaia di milioni.


Con questa cifra, acquistò un comando Asura che gli avrebbe permesso di viaggiare per la Strada Asura. Grazie ad esso, sarebbe potuto entrare ed uscire liberamente dalla Strada Asura.


Inoltre, comprò anche un altro materiale di cui aveva bisogno per raffinare la pillola per attivare il terzo palazzo del dao: un cristallo dei fulmini gemelli.


Lin Ming provò soddisfazione vedendo il palazzo di Primordius pieno zeppo di materiali. Queste risorse sarebbero durate per molto tempo. La sua strada per la trasformazione del corpo sarebbe stata lastricata con questi materiali.


Naturalmente era ancora troppo presto per raffinare la pillola del lupo famelico necessaria per aprire il secondo palazzo del Dao. Prima avrebbe dovuto completare i 1000 simboli del Fuoco Celeste e del Dio Blasfemo potenziati. Per lui questa era un'occasione per temprarsi.


Dopo aver completato questo obiettivo, sia la sua comprensione del Dao Celeste Asura che la sua forza spirituale sarebbero aumentati di molto.


Così sarebbe stato più sicuro di poter raffinare una pillola del Lupo Famelico.


Bagliori ad arco brillarono nella stanza delle rune divine dalla luce fioca. Le mani di Lin Ming nuotarono nel vuoto, lasciando splendide tracce radiose, incantevoli come fiori.


Poco a poco si manifestarono piccole rune piene di potere del fulmine e del fuoco...


Tutta la forza spirituale di Lin Ming era concentrata a disegnare questo simbolo del Dio Blasfemo. Il tempo sembrava aver perso ogni significato...


Accanto a lui, Xiao Moxian stava prestando attenzione a Lin Ming mentre meditava. In questi anni, aveva ottenuto molti più progressi nella coltivazione rispetto a Lin Ming, era già arrivata agli stadi avanzati del Lord Divino realm.


Allenare le arti runiche inevitabilmente avrebbe influenzato la coltivazione di Lin Ming. Anche se questa attività era di grande beneficio per la forza spirituale e la comprensione delle leggi Asura di Lin Ming, non avrebbe aumentato direttamente la sua coltivazione.


L'intera stanza era piena di luce. Saette e scintille inondarono la stanza, riempiendola di un'atmosfera misteriosa.


Lin Ming disegnò una alla volta le piccole rune. Quando arrivò alla 1300esima, non notò la debole luce emessa dal suo anello spaziale.


Questo bagliore portava un'aura fresca e vibrante mentre si mescolava silenziosamente alla forza spirituale di Lin Ming...


Mentre il giovane stava per legare le due linee di energia, il bagliore tra le sue mani fu influenzato da questa strana forza. Le linee di energia rimbalzarono e si fusero nelle piccole rune infuse con il potere degli elementi.


Sotto l'influenza delle leggi del Dao Celeste Asura, queste due forze si erano unite in modo bizzarro, ma meravigliosamente armonioso. Questo improvviso aumento di forza però distrusse il loro equilibrio.


Ci fu una piccola esplosione. Un'energia selvaggia e caotica divampò e si riversò nelle altre rune.


Ben presto, una terrificante reazione a catena si diffuse tra le più di 1000 piccole rune!


<em>Bang! Bang! Bang!</em>


Ci furono innumerevoli piccoli scoppi, che poi si radunarono in innumerevoli fili di fulmini e fuoco che si levarono al cielo. Lin Ming schivò l'onda d'urto causata dalle esplosioni. Fortunatamente riuscì a fare circolare la sua vera essenza protettiva in tempo, così non era rimasto ferito.


Perfino Xiao Moxian non riuscì a reagire in tempo. Il suo bel viso presto fu ricoperto da fuliggine.


Lin Ming si irrigidì sul posto, rimase immobile per molto tempo.


Cos'era successo? Per quale motivo l'energia aveva perso il controllo? Era chiaro che fosse andato tutto liscio poco prima.


"Sembra che durante questo momento critico, uno strano potere si sia manifestato e abbia distrutto l'equilibrio di energia tra le rune..."


Lin Ming ripensò ad ogni passo che aveva fatto. Si lambiccò il cervello, cercando di trovare la forza esterna che aveva interferito.


Fu in quel momento che sentì il potere irrequieto emanato dal suo anello spaziale.


"Sì, era questo!"


Aprì velocemente l'anello spaziale e un'aura vasta e desolata fuoriuscì a tutta forza.


Quest'aura era vecchia e spirituale; proveniva dal corno di giada di drago cristallino.


Da quando Lin Ming lo aveva ottenuto dall'asta, non aveva fatto un solo movimento.


Ora però le rune sigillanti del corno stavano brillando come le onde di un oceano.


Tutto questo bagliore si era diffuso in un angolo silenzioso del suo anello spaziale.


Lì c'era un piccolo oggetto ovale.


Le pupille di Lin Ming si rimpicciolirono e mostrò un'espressione sbalordita.


Questo oggetto nero come la pece era qualcosa che aveva ottenuto dal compagno di avventure dell'Empireo Primordius nell'Antico Abisso Demoniaco, l'onorata bestia divina. Era l'uovo del drago nero.


Quest'uovo aveva bisogno di una grandissima quantità di energia prima di schiudersi. A volte Lin Ming l'avrebbe rifornito con medicine, giade dei nove soli ed energia spirituale.


Sfortunatamente, anche se quest'uovo aveva assorbito un'enorme quantità di energia, non aveva mostrato la minima risposta.


Non si sarebbe mai immaginato che il corno di drago lo avrebbe animato!
                                


                                



