---
weight: 16500
title: Capitolo 1650 – Antico Contratto
pubDate: 2025-12-15T08:37:10.420Z
tags:
    - mw
---


<em>Capitolo sponsorizzato, grazie mille Matteo!
0 capitoli in coda, 0/5
-Schadenfreude</em>


Lin Ming sussultò. Tirò fuori il corno di drago e l'uovo dal suo anello spaziale. Dopo aver ottenuto il contratto del drago l'aveva riposto nell'anello spaziale, proprio dove stava tenendo momentaneamente l'uovo. Visto che ora erano nello stesso spazio, chiaramente erano avvenuti dei cambiamenti a causa dell'attrazione reciproca delle loro aure.


Il corno di drago bianco come la neve era alto quanto una persona, ma in confronto all'uovo sembrava grande quanto un piatto.


Il guscio color nero puro era coperto da strani motivi che emanavano alternatamente sia luce chiara che scura, come se l'uovo stesse respirando. Tra le tenebre, il debole bagliore formato dall'energia circondava l'uovo di drago, creando una debole aureola cupa.


E sotto l'uovo di drago, il corno bianco come la neve stava emettendo una gentile luce bianca.


"Fratellone Lin, credo che... lo spirito del corno di drago sia stato destato... sembra che stia risonando con il piccoletto nell'uovo di drago..."


Disse Xiao Moxian da dietro Lin Ming. Stordita, avanzò e rimase di fronte al corno.


Il suo sguardo era annebbiato. Sporse le mani verso il bagliore lucido del corno, sembrava che stesse scorrendo le dita tra le acque di un lago.


"È vero, sembra che lo spirito nel corno  si stia radunando lentamente nell'uovo..." Sussurrò in modo assorto Xiao Moxian.


Lin Ming chiuse gli occhi, anche lui stava sentendo lo stesso fenomeno.


Lo spirito nel corno era estremamente incompleto. Gli mancava qualsiasi coscienza, solo grazie al contratto poteva essere controllato.


Ora, nonostante la creaturina nell'uovo di drago non potesse controllare il contratto del drago. Pareva che stesse contando sul rapporto particolare che c'era tra membri della stessa razza per assorbire l'antico spirito!


E questo spirito non sembrava che stesse resistendo affatto.


Lin Ming collegò la sua percezione divina al contratto del drago ed ebbe la sensazione che provasse lieve tristezza e avvilimento!


Lin Ming aveva assimilato sangue di drago e questo gli permetteva di comunicare appena con l'antico spirito. Poteva sentire la sua disperazione e il suo dolore...


Visto che l'antico spirito era estremamente incompleto, gli mancava quasi qualsiasi percezione di coscienza.


Ma aveva comunque i suoi istinti.


Centinaia di milioni di anni fa, era stato imprigionato nel corno di giada. Sigillato da un antico contratto, non era diventato nient'altro che una marionetta!


Il tempo era passato, centinaia di milioni di anni, sempre la stessa storia.


Era passato tra molti padroni ed era andato in ibernazione nelle profondità delle antiche rovine. Aveva viaggiato per diversi universi e ucciso innumerevoli vite. Ma non importava quanto fosse lunga la vita di un drago, alla fine si era avvicinato alla morte. Si era trasformato in pura energia spirituale, ma poi era stato imprigionato dal contratto...


Era ancora considerato una marionetta priva di coscienza, usato come strumento per uccidere dai suoi maestri, più e più volte...


Questo tipo di vita riempiva di disperazione lo spirito del drago!


E ora del sangue familiare lo stava chiamando. Senza opporre la minima resistenza, lo spirito si lasciò evocare...


Per questo spirito, piuttosto che rimanere imprigionato per sempre in questo contratto, senza più potersi reincarnare, fare parte di una nuova vita era un tipo di salvezza...


Lin Ming rimase ad occhi chiusi per molto tempo. Passarono diverse ora prima che li riaprisse.


Le Bestie Divine erano veramente poche e la loro popolazione era sparsa. Per sopravvivere, era molto più facile fidarsi le une delle altre invece che di un umano.


I conflitti tra gli esseri umani erano comuni. In effetti, tra i 33 Cieli, innumerevoli mortali e coltivatori di ogni razza perivano ogni anno.


Lotte per le risorse, per vendette, per derubare... innumerevoli motivi avevano condotto allo sterminio di innumerevoli vite.


Ma le Bestie Divine nella maggior parte delle situazioni non avrebbero fatto così, erano troppo poche. Se avessero lottato tra di loro, probabilmente si sarebbero estinte tutte!


Il corno di giada stava emettendo sempre più luce. Nel vuoto della stanza runica, il bagliore si trasformò in un brillante drago bianco. Un indicibile numero di marchi a forma di drago e perfino essenza vitale iniziarono a volare verso l'uovo.


Questa era l'essenza dello spirito che era stato sigillato nel contratto per chissà quanti anni. In un certo senso, era un tipo di eredità.


Questa era la forma più pura della sua essenza vitale, conteneva tutto il suo talento, i suoi poteri sovrannaturali e altro ancora.


Lin Ming rimase a guardare in silenzio. Dopo un intero giorno, la luce dell'uovo iniziò a spegnersi gradualmente fino a scomparire. La forza dello spirito si era fusa completamente nell'uovo di drago, sparendo nel nulla.


Lin Ming aspettò in silenzio. Aveva anche rimandato la creazione dei simboli runici. Fu estremamente paziente. Quest'uovo di drago nero era la sua bestia da contratto e i loro spiriti e le loro vite erano legati. Poteva percepire che, dopo aver assorbito lo spirito, l'uovo del drago nero stava attraversando una grande serie di cambiamenti!


Fare schiudere l'uovo di un Vero Drago era un progetto incredibilmente vasto!


Anche con il nutrimento di innumerevoli materiali celesti e innumerevoli quantità di energia del mondo, sarebbe stato un processo che avrebbe richiesto decine di migliaia di anni. Grazie allo spirito però il tempo di incubazione si era ridotto di molto. Allo stesso tempo, l'essenza vitale, il talento e i poteri sovrannaturali che erano entrati nell'uovo avevano accelerato la sua crescita. Una volta che si fosse schiuso, sarebbe stato sicuramente molto più potente dell'affamato Da Huang di Xiao Moxian, un Taotie!


Il tempo passò lentamente, un secondo alla volta. Lentamente, sulla superficie del guscio apparì un motivo appariscente e mistico.


Poi ne comparve un altro.


Questi motivi splendenti, l'uovo divenne cristallino e traslucido.


Lin Ming poteva sentire un lieve sussurro provenire dal guscio, leggero e impercettibile come la polvere che cadeva.


Dopodiché, il vago profilo di un piccolo di drago apparì ad intermittenza nell'uovo, indistinto e nascosto...


Stava assorbendo lentamente il potere dello spirito come se stesse bevendo da un ruscello. Lin Ming aveva capito subito che non poteva concludere il processo in un solo giorno.


Era come un piccolo insetto che mangiava un'enorme torta.


A che livello sarebbe arrivato questa creatura dopo aver finito di essersi nutrita e aver assorbito altri materiali celesti?


Le fluttuazioni vitali dell'uovo iniziarono ad attenuarsi, tornando al loro aspetto precedente. La sola differenza erano i marchi nel guscio che emettevano ancora un bagliore luminescente.


Stava mostrando chiaramente la pulsazione vitale all'interno.


"Sembra che avrà bisogno di molto più tempo prima di schiudersi..." Lin Ming osservò con soddisfazione l'uovo. Avrebbe lasciato che la piccola vita digerisse lentamente il potere dello spirito.


In quel momento doveva fare del suo meglio per non disturbare l'uovo; doveva dargli il tempo necessario per svilupparsi. Il processo doveva essere graduale.


Proprio mentre riponeva l'uovo e il corno di drago nel suo anello spaziale, si sentì bussare alla porta.


Chi era venuto stavolta?


Lin Ming non era contento di essere stato disturbato. Xiao Moxian si accigliò e aprì la porta. Videro due vecchi che mostravano strani sorrisi all'entrata. Accanto a loro c'erano due giovani; chiaramente erano apprendisti.


"Chi siete?" Xiao Moxian li scorse con lo sguardo e notò che i loro distintivi erano diversi da quelli della città delle Rune Divine, così non dovevano appartenere alla gilda.


"Abbiamo appena sentito dell'energia caotica. Sembra che..." Uno dei vecchi spostò lo sguardo oltre a Xiao Moxian e scorse con lo sguardo la stanza. Quando vide quel caos, capì che doveva esserci stata un'esplosione. Perfino i dischi delle formazioni erano danneggiati.


"Sembra che ci sia stata un'esplosione... Sir Lin è al sicuro?" Chiese un vecchio alto e magro. Nonostante mostrasse un sorriso, si poteva sentire chiaramente il suo tono ansioso e preoccupato.


L'altro vecchio era basso e grasso. Nonostante non avesse parlato, la sua espressione scioccata era eloquente.


Queste due persone chiaramente avevano sentito le strane fluttuazioni di energia nell'aria.


"Non provenite dalla gilda dei maestri di Rune Divine..." Xiao Moxian si accigliò. Da dove venivano questi due vecchi? Perché erano qui?


"Sono Zhao Chang, un maestro di rune divine dalle Terre Sacre del del Viola Misterioso. Prima Sir Lin non ha detto che avrebbe consegnato i simboli del Dio Blasfemo completi ogni qualche mese? Così l'Empirea del Viola Misterioso ci ha mandato qui in qualità di responsabili e aiutanti. Se avete bisogno d'aiuto per qualunque questione, sentitevi liberi di cercarci, faremo del nostro meglio per aiutarvi in ogni modo."


Disse il maestro di rune Zhao con un tono amichevole. Mentre parlava, continuò a sondare la stanza runica con la sua percezione, cercando di capire quanti progressi stava facendo Lin Ming.


Xiao Moxian rimase sbalordita per un po' prima di riprendersi. Sembrava che l'Empirea del Viola Misterioso non si fidava troppo di loro e aveva mandato diversi supervisori a tenerli d'occhio!


Questo mise molto a disagio Xiao Moxian. Le sue sopracciglia fremettero e sbatté loro la porta in faccia. In quel momento però Lin Ming la fermò e sorrise dicendo: "Non preoccupatevi, consegnerò i simboli ogni tre mesi, in tempo. Per quanto riguarda questa stanza di rune ha delle formazioni d'isolamento piuttosto buone ed è quasi impossibile sentire le fluttuazioni di energia dall'esterno. Signori, forse vivete nella stanza accanto?"


Lin Ming sorrise, ridacchiando un po'. Non gli importava che l'Empirea del Mistero Viola avesse mandato questi supervisori. Ad essere sinceri, al suo posto avrebbe fatto lo stesso. Dopotutto c'erano in gioco 5 miliardi di punti e 2 miliardi in erba della salive del drago. Come poteva l'Empirea non preoccuparsene?


Le parole di Lin Ming fecero arrossire d'imbarazzo i due vecchi. Naturalmente, avevano il compito di monitorarlo ogni giorno. Non era molto diverso dal piazzare una panchina proprio di fronte alla loro porta.


Tuttavia non potevano disturbare Lin Ming mentre disegnava simboli, così non potevano entrare nella sua stanza. Solo dopo aver sentito l'esplosione avevano colto l'opportunità per vedere i suoi progressi.


