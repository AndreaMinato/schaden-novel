---
weight: 1655
title: Capitolo 1655 – Rivedere l'Empireo Nebbia Divina
pubDate: 2025-12-15T08:37:10.421Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda, 0/5
-Schadenfreude</em>


La Cresta del Cimitero degli Dei si trovava nella Strada Asura esterna e bisognava attraversare le grandi Terre Desolate per raggiungerla. Nemmeno un Empireo avrebbe potuto fare un viaggio del genere, figuriamoci Lin Ming.


Tuttavia, Lin Ming aveva impiegato parte dei suoi 5 miliardi di punti per acquistare un Comando asura. Usandolo avrebbe potuto utilizzare un'antica formazione di trasmissione che l'avrebbe teletrasportato nella Strada Asura esterna.


Erano passati quasi 30 anni da quando era partito dalla Cresta del Cimitero degli Dei.


Questo territorio era ancora una terra pericolosa ben nota nelle grandi Terre Desolate. A volte uno sfidante riceveva missioni che l'avrebbero mandato nelle periferie o anche nella Cresta del Cimitero degli Dei stessa, e avrebbe dovuto ingaggiare una guida o due per fargli strada. Anche così, avrebbe avuto pochissime possibilità di sopravvivere a questo luogo da incubo.


Naturalmente per Lin Ming non era affatto un problema.


Attraversò la Cresta del Cimitero degli Dei quasi senza fare deviazioni. Non c'era molto che potesse ostacolarlo.


Solo un'ora dopo, arrivò nella valle della Morte Tragica.


Questo posto non era cambiato affatto. L'entrata assochilometriva ad un enorme buco nero, un ingresso in cui si poteva solo entrare senza più poterne uscire.


Lin Ming non esitò. Controllò il palazzo celeste di Primordius ed entrò.


In confronto all'entrata enorme, la dimora volante sembrava un ciottolo che sprofondava in un lago. Sprofondò in esso senza sollevare la minima increspatura.


Non appena entrò nella valle della Morte Tragica, Lin Ming e Xiao Moxian uscirono dal palazzo celeste e arrivarono con facilità alla tomba delle Bestie Divine.


Qui c'era la dimora in cui risiedeva l'Empireo Nebbia Divina.


Ma proprio quando arrivò di fronte alla residenza e vide la situazione di Nebbia Divina, Lin Ming si addolorò.


La dimora dell'Empireo era stata costruita nella fenditura tra due enormi ossa di Bestie Divine. All'interno c'era un enorme cristallo in cui Nebbia Divina aveva sigillato il suo corpo. Era simile ad un insetto intrappolato dentro dell'ambra.


Ma, l'enorme cristallo era già rovinato, era ricoperto di fenditure e in molte parti era stato ridotto in polvere bianca; questo succedeva dopo che un cristallo spirituale perdeva la sua energia.


Dopo aver spolverato la pietra, Lin Ming vide l'Empireo Nebbia Divina.


Al momento gli occhi dello spirita erano chiusi. Il suo aspetto era vecchio e decrepito, come un pezzo di legno secco che aveva perso ogni vitalità.


Il suo corpo non brillava, né emanava energia. Non era diverso da un uomo morto.


"Nonno Nebbia Divina..." Surrurrò Xiao Moxian, addolorata. Aveva paura. Nei nove anni che aveva trascorso nella valle della Morte Tragica, aveva accompagnato l'Empireo per la maggior parte del tempo e lentamente aveva iniziato a chiamarlo nonno.


Lin Ming si accigliò. Dopo aver fissato a lungo l'Empireo, tirò fuori lentamente la pillola del Recupero Spirituale che aveva raffinato.


Questo medicinale aveva consumato dei materiali del valore di 200 milioni. Era la pillola di più alto livello che potesse creare al momento.


 Guidò gentilmente un filo di essenza spirituale nel cristallo, nutrendo lentamente il corpo decrepito dell'Empireo.


Lin Ming aveva percepito che Nebbia Divina non era ancora completamente morto, doveva essere entrato in uno stato di animazione sospesa nella quale ogni attività vitale era praticamente nulla.


In realtà questo stato non era molto diverso da una vera morte.


La pillola che Lin Ming aveva raffinato era comunque quasi al livello trascendente. Anche un filo di essenza spirituale era straordinario. Il cristallo che aveva perso quasi tutta la sua energia tornò a brillare dopo che era stato rivitalizzato.


Tuttavia l'Empireo rimase immobile, i suoi occhi erano ancora serrati.


Lin Ming comunque aveva un'enorme pazienza. Lentamente, poco a poco, riversò in lui l'energia spirituale della pillola sotto forma di fili sottili e tenui. La stava usando con cautela perché temeva che l'Empireo Nebbia Divina non sarebbe riuscito a sopportare l'influsso di energia.


Questo processo continuò per un intero giorno.


Dopo aver consumato un quinto dell'energia della pillola del Recupero Spirituale, le palpebre dell'Empireo Nebbia Divina tremarono.


Nonostante fosse un movimento quasi impercettibile, Xiao Moxian quasi balzò sul posto: "Fratellone Lin!"


"L'ho visto..."


L'espressione di Lin Ming era estremamente concentrata. Continuò il processo senza esitare, mantenendo con delicatezza e costanza il flusso di energia.


In quel momento Lin Ming e Xiao Moxian sentirono la voce di un vecchio riecheggiare nelle loro orecchie: "Siete... siete tornati..."


L'Empireo Nebbia Divina aprì lentamente gli occhi con difficoltà perché aveva quasi perso tutta la sua forza vitale.


Nonostante avesse ripreso i sensi, il suo fuoco vitale era simile ad una fiamma tremolante in mezzo ad un uragano. L'aura maestosa di un Empireo era quasi scomparsa. Al momento assochilometriva ad un vecchio mortale al termine della sua vita.


"Una pillola del Recupero Spirituale quasi al livello trascendente... è sprecata... per me..."


L'Empireo Nebbia Divina sospirò lievemente, come se avesse già rinunciato a sopravvivere a questo inferno.


"Nonno Nebbia Divina, come mai non vuoi sopravvivere? Non volevi vendicarti?" Disse Xiao Moxian con un tono di lieve rimprovero.


"Vendetta? È troppo irrealistico..." L'Empireo richiuse gli occhi, era troppo stanco. Il suo nemico era una Vera Divinità e sarebbe stato impossibile per lui vendicarsi.


Nebbia Divina non sperava nemmeno che Lin Ming lo vendicasse. Anche se era sicuro che Lin Ming un giorno sarebbe diventato una Vera Divinità, ci sarebbero voluti innumerevoli anni. Inoltre, dato che entrambi sarebbero stati Vere Divinità, perché Lin Ming avrebbe rischiato la vita per affrontare l'Empireo Vuoto Divino per uno spirita mezzo morto?


L'Empireo Nebbia Divina aveva da tempo rinunciato alla vendetta.


"Questa pillola... dove l'hai trovata?"


L'Empireo Nebbia Divina guardò Lin Ming. Anche se sapeva che il giovane era forte, la sua coltivazione era comunque limitata. Sarebbe stato estremamente difficile per lui ottenere un medicinale del genere. Non avrebbe potuto comprarla nemmeno se avesse venduto tutti i suoi averi.


"L'ho raffinata io." Disse con sincerità Lin Ming.


"Cosa?" L'Empireo Nebbia Divina mostrò un'espressione sbalordita.


"L'hai raffinata... tu...?"


L'Empireo Nebbia Divina lo guardò con incredulità, quasi incapace di credere alle sue orecchie. "Questa pillola... nemmeno un Grande Re del Mondo alchimista... sarebbe sicuro di poterla raffinare... inoltre... contiene anche arti runiche..."


L'Empireo Nebbia Divina era uno spirita, quindi naturalmente conosceva le arti runiche. Aveva notato che sulla pillola c'era un simbolo che doveva essere stato creato da un individuo considerevolmente talentuoso.


Proprio mentre Lin Ming stava pensando a dei modi per spiegarsi, l'Empireo sospirò e disse: "Non importa... sei riuscito ad attraversare la formazione della tomba delle Bestie Divine in cui è nessuno riuscito ad entrare per 10 miliardi di anni... non è strano... che tu ci sia riuscito..."


Disse lentamente l'Empireo, ogni parola sembrava consumare un'enorme quantità della sua energia Origin.


Lin Ming esaminò la situazione dell'Empireo Nebbia Divina. Alla fine giunse alla conclusione che nemmeno la pillola del Recupero Spirituale sarebbe riuscito a farlo riprendere...


La vita dell'Empireo era già rovinata. Anche se avesse digerito completamente l'efficacia medicinale in questa pillola, sarebbe potuto vivere al massimo per qualche chilometriio di anni. Anche se Lin Ming avesse continuato a raffinare pillole per lui, sarebbe potuto sopravvivere al massimo 10.000 anni.


E nel frattempo avrebbe soltanto sofferto.


Era vissuto in questa terra abbandonata così a lungo. Viverci per altri 10.000 anni... che significato c'era nel farlo?


Se l'Empireo Vuoto Divino non fosse morto, non sarebbe mai riuscito ad andarsene da lì.


E vista la potenza del nemico, Lin Ming non sarebbe riuscito ad ucciderlo prima che l'Empireo Nebbia Divina si riducesse in cenere.


Pensando a questo, Lin Ming si fermò, come se fosse giunto ad una decisione.


"Fratellone Lin, cosa stai..."


Xiao Moxian era perplessa.


Lin Ming esitò per un po' di tempo. Poi disse: "Senior Nebbia Divina, ho uno strumento divino che può contenere la sua anima. Ma solo la sua anima. Dovrà abbandonare il suo corpo."


Si stava riferendo al Cubo Magico.


Gli spirita avevano dei corpi, ma non potevano quasi allenarli. Lo scopo principale delle loro spoglie mortali era di contenere le loro anime.


Lin Ming aveva chiesto all'Empireo Nebbia Divina di rinunciare al suo corpo e a lasciare che la sua anima venisse sigillata nel Cubo Magico, dove sarebbe caduto in un sonno profondo. Una volta che fosse diventato abbastanza potente, Lin Ming avrebbe trovato un modo per aiutarlo a riprendere i sensi e poi avrebbe cercato un corpo per lui.


Se non altro l'Empireo Nebbia Divina avrebbe potuto assistere alla vendetta contro la sua nemesi.


Poi sarebbe potuto morire in pace.


"Strumento divino?" L'Empireo sussultò. Aveva il presentimento che Lin Ming si stesse riferendo ad uno suo grande segreto. Se lo aveva definito divino, non poteva essere un oggetto ordinario. Doveva essere almeno uno strumento raffinato da una Vera Divinità.


Tuttavia, sospirò e disse: "È inutile. Finché uscirò dalla valle della Morte Tragica, mio fratello percepirà anche la mia anima. Quando arriverà, morirai..."


"Possiamo provare..."


Lin Ming aveva una grande fiducia nel Cubo Magico. In tutti questi anni, aveva confermato che era uno strumento che superava il regno di una Vera Divinità.


Nel Cubo Magico esisteva un altro mondo, separato da ogni regola.


Qualunque norma incontrasse, il Cubo Magico non ne era mai stato limitato. La sola eccezione era avvenuta con il padrone della Strada Asura. In qualche modo, le regole che aveva stabilito non potevano essere violate dal Cubo Magico; potevano essere definite alla pari.


Lin Ming non credeva che l'Imperatore Spirituale Vuoto Divino fosse allo stesso livello del Maestro della Strada Asura.


Per quanto riguardava i segreti del Cubo Magico, una volta che l'anima dell'Empireo Nebbia Divina fosse stata sigillata al suo interno e fosse caduta in un sonno profondo, sarebbe stato impossibile per lui rivelarne i segreti, così Lin Ming non era preoccupato.


Lin Ming mosse le dita. Un cubo nero volò lentamente dal suo mondo interno e iniziò a vorticare nell'aria.


Quando l'Empireo Nebbia Divina lo vide, sussultò!


Aveva recuperato un po' di spirito nonostante fosse sull'orlo della morte. Fissò il Cubo Magico, sorpreso e senza parole.


Spalancò gli occhi e poi mormorò: "Com'è possibile... questo... questo è..."


Lin Ming fu sbigottito dalla sua reazione e chiese: "Senior, conosce questo strumento divino?"
                                


                                



