---
weight: 1656
title: Capitolo 1656 – Leggenda degli Spirita
pubDate: 2025-12-15T08:37:10.421Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda, 0/5
-Schadenfreude</em>


L'Empireo Nebbia Divina sembrò iniziare un lungo periodo di riflessione. Chiuse gli occhi, assorto nei suoi pensieri. Dopo molto tempo, cominciò a dire lentamente: "Non ne posso essere sicuro, ma se non erro, dovrebbe essere la pietra della Vita Eterna citata dalle sacre scritture degli Spirita. Con questa pietra, la tua anima diventerà eterna e la tua vita perpetua..."


"Sacre scritture degli spirita..." Mormorò Lin Ming. Ripensò a ciò che sapeva e ricordò che in effetti esisteva un libro del genere.


Lin Ming aveva divorato i ricordi dei maestri di rune divine oscuri e perversi come Zhu Chuan. E questi esperti erano quasi tutti spirita. Alcuni di loro avevano anche letto delle copie delle sacre scritture, ma visto che queste nozioni non erano troppo importanti per migliorare le arti runiche, Lin Ming non le aveva studiate. Comunque non le aveva nemmeno rimosse.


Ora che l'Empireo Nebbia Divina ne aveva parlato, Lin Ming rievocò i ricordi al riguardo.


Le Sacre Scritture degli spirita potevano essere definite i testi più misteriosi ed enigmatici per la loro razza. Era impossibile sapere chi fosse l'autore, ma all'interno erano descritti i segreti dell'universo, note sulle leggi e c'erano anche alcune profezie. Tutto questo era stato verificato lentamente nel tempo!


Non si potevano più ritrovare le sacre scritture originali. Secondo alcune dicerie, era nelle mani di un imperatore al livello di una Vera Divinità. I testi diffusi per tutto il territorio degli spirita invece non era altro che delle copie.


Anche se erano dei duplicati, non tutti potevano leggerle perché contenevano fin troppi segreti. Erano testi strani e mistici, e gli spirita ordinari non sapevano nemmeno della loro esistenza.


Le persone al livello di Zhu Chuan potevano solo entrarci in lieve contatto.


Le copie delle sacre scritture potevano mostrare solo i segreti dell'universo e qualche arcaica profezia. Le note sulle leggi e altri aspetti del genere erano impossibili da copiare.


Così non c'erano paragoni tra il valore dell'originale e quello delle copie.


Secondo Zhu Chuan, se qualcuno dal talento straordinario fosse riuscito ad ottenere le sacre scritture originarie, avrebbe potuto coltivarne le leggi. Avrebbe potuto contare sulle informazioni nelle sacre scritture per sfuggire ai disastri e governare il mondo, diventando inevitabilmente un sovrano di un'intera era!


L'Empireo Nebbia Divina stava ancora fissando il Cubo Magico.


Sia la forma, sia i motivi, che la sua aura destavano timore reverenziale in qualsiasi spirita, era estremamente simile alla pietra della Vita Eterna di cui parlavano le sacre scritture.


Questa oppressione spirituale ignorava ogni confine e coltivazione. Chiunque fosse stato di fronte a questo misterioso cubo magico avrebbe capito che era il maestro di tutte le anime e non sarebbe riuscito a resistergli!


Tutto questo dimostrava che l'ipotesi dell'Empireo Nebbia Divina doveva essere corretta!


"Non avrei mai pensato... che prima di morire... avrei avuto la possibilità di vedere uno strumento divino del genere. Nel mio periodo migliore potevo fare tremare la terra e cambiare il flusso dei venti, ma ora sono in condizioni così tristi. Anche così, nelle profondità della mia disperazione, mentre sono sull'orlo della morte, ho potuto vedere la Pietra della Vita Eterna..." L'Empireo Nebbia Divina sospirò. Quando osservò Lin Ming, il suo sguardo emise una luce brillante.


"Junior... sembra che tu abbia da un po' di tempo la Pietra della Vita Eterna. Forse ha avuto una grande influenza anche sulle tue capacità. Dovresti sapere bene quanto è preziosa, eppure me l'hai mostrata. Non temi che non sia debole come sembri e che potrei rubartela?"


Disse con significato l'Empireo Nebbia Divina. Perfino Xiao Moxian si allarmò sentendolo.


Dopotutto un Empireo era una figura fin troppo temibile. Anche un Empireo sull'orlo della morte avrebbe potuto rilasciare una pressione terribile, come una tigre ferita di fronte ad un mortale.


Lin Ming disse con tranquillità: "A Senior Nebbia Divina piace proprio scherzare. Posso percepire che è davvero vicino alla morte e non ha motivo di fingere di essere così indebolito di fronte a noi. Se non avesse il potere di uccidermi, allora sarebbe inutile fingere. D'altra parte, se potesse farlo, non avrebbe comunque bisogno di nasconderlo. Mi avrebbe ucciso e basta. In effetti, non avrebbe dovuto aspettare fino ad ora. Avrebbe potuto uccidermi quando sono entrato nella valle della Morte Tragica e ho svelato i segreti della formazione. Allora ero ancora più debole e lei più forte..."


Mentre spiegava la sua analisi con un tono calmo e placido, Lin Ming aveva mantenuto piena allerta.


In realtà perfino l'Empireo Nebbia Divina aveva difficoltà a valutare la forza di Lin Ming. Anche se il giovane non poteva ancora competere con un Grande Re del Mondo, avrebbe potuto affrontarlo usando l'ambiente speciale nella valle della Morte Tragica, le formazioni, i suoi simboli runici e anche la sua comprensione del Dao Celeste Asura.


Un Empireo sembrava terrificante, ma era solo di uno stadio superiore ad un Grande Re del Mondo.


Come poteva l'Empireo Nebbia Divina sull'orlo della morte essere superiore ad un Grande Re del Mondo?


E, aspetto più importante, Lin Ming aveva il Cubo Magico come asso nella manica. L'artefatto divino sarebbe stata la nemesi della forma spirituale dell'Empireo.


Per questo Lin Ming era stato disposto a mostrare il Cubo Magico, altrimenti lo avrebbe protetto fino alla fine. Il Cubo Magico era il suo più grande segreto. Nessun altro lo sapeva a parte Xiao Moxian e Mu Qianxue.


L'Empireo Nebbia Divina osservò intensamente Lin Ming. Poi disse: "Sei proprio coraggioso... per salvarmi sei stato disposto a correre un rischio simile. Ricorderò questo favore..."


Un tempo era stato un coltivatore estremamente potente e di rado faceva promesse così solenni: "Non mi sarei mai immaginato che possedessi la Pietra della Vita Eterna. Forse... forse potrebbe essere un'occasione per me per trovare un punto di svolta nella mia vita... se potrò riprendermi, allora ti aiuterò con tutto me stesso!"


Mentre finiva di parlare, l'Empireo Nebbia Divina esaurì le forze. Le fluttuazioni del suo spirito tornarono caotiche. Era semplicemente troppo debole. Anche con l'aiuto della pillola del Recupero Spirituale, non poteva parlare troppo.


"Senior, cosa dicono le sacre scritture riguardo alla Pietra della Vita Eterna?" Chiese Lin Ming. I ricordi di Zhu Chuan erano fin troppo carenti.


L'Empireo Nebbia Divina divenne assorto, come se stesse radunando energia per parlare. Poi, disse con lentezza e stanchezza: "Dicono che chi ottiene il Cubo Magico e poi coltiva il Dao Celeste degli Spirita contenuto nelle sacre scritture, e poi soddisfa altre condizioni, potrebbe controllare la potenza più formidabile nell'universo e ottenere la vita eterna. Un'eterna giovinezza..."


"Eterna giovinezza..." Mormorò Lin Ming. Ogni creatura vivente nell'universo desiderava essere immortale, era l'obiettivo finale di qualsiasi coltivatore.


In un certo senso, il motivo per cui i praticanti di arti marziali correvano ogni tipo di pericolo mortale e continuavano a perseguire degli stadi superiori era per la soddisfazione data dal potere, ma anche perché desideravano vivere!


Più lo stadio della propria coltivazione era elevato, più potevano sopravvivere a lungo. Per i coltivatori era una tentazione fatale.


Anche Lin Ming desiderava l'immortalità.


Dopo aver governato l'universo, dominato ogni creatura vivente, vissuto in modo brillante, essersi goduto ogni piacere dell'esistenza, chi sarebbe stato disposto a farsi sconfiggere dalle sabbie del tempo, cadere nell'entropia e indebolirsi lentamente fino ad essere ridotto in polvere?


La fine di un eroe, l'appassire della bellezza, chiunque avrebbe provato una paura indescrivibile immaginandosi il profondo sonno eterno e la solitudine dopo la morte.


In questo mondo, la persona più forte che Lin Ming conosceva era il maestro della Strada Asura. Si chiese se fosse riuscito a rompere la barriera dell'immortalità. Era morto o esisteva ancora in qualche angolo nascosto del mondo?


Che fosse riuscito o no a diventare immortale, cercare di rompere questa barriera era quasi impossibile. Ora però l'Empireo Nebbia Divina aveva dichiarato che le sacre scritture contenevano un metodo di coltivazione per farlo, come poteva Lin Ming non esserne sorpreso?


Fece ancora domande a Nebbia Divina riguardo ai contenuti delle sacre scritture. Tuttavia i testi che l'Empireo aveva visto erano solo una copia, l'originale era stato perduto da tempo.


Così, nemmeno l'Empireo Nebbia Divina sapeva come raggiungere l'immortalità. A parte possedere il Cubo Magico e coltivare il Dao Celeste Spirita, che altre condizioni bisognava rispettare?


.....


Dopo la sua conversazione con l'Empireo Nebbia Divina, Lin Ming impiegò tre giorni per fare assorbire l'energia spirituale della pillola all'Empireo. Poi Lin Ming distrusse il cristallo e spostò l'anima di Nebbia Divina nel Cubo Magico!


Lo spirito dell'Empireo cadde in un sonno profondo, congelato nel Cubo Magico.


Dopo aver finito il processo, Lin Ming non lasciò la valle della Morte Tragica. Rimase sul posto per un po' di tempo.


Aveva molte questioni di cui occuparsi.


Non si poteva raggiungere all'istante gli stadi avanzati del Lord Divino; ci voleva tempo e pazienza. Lin Ming doveva consolidare le fondamenta della sua coltivazione per avanzare di livello.


Inoltre doveva anche affinare le sue tecniche runiche e alchemiche per raffinare la pillola del Lupo Famelico. Prima che la prova finale iniziasse, doveva attivare il secondo palazzo del Dao!


Tutto questo richiedeva tempo.


Per quanto riguardava la valle della Morte Tragica, era l'unico luogo che Lin Ming avesse mai visto che deformava il flusso del tempo, ma non influenzava le leggi. Era il luogo migliore per coltivare.


Poi Lin Ming tirò fuori il palazzo celeste di Primordius e ci entrò insieme a Xiao Moxian, entrando in un lungo periodo di isolamento.


Un mese fuori, una primavera e un autunno nella valle. Il tempo passava impercettibilmente mentre si allenavano. Un anno dopo l'altro trascorse silenziosamente.


Prima di venire qui, Lin Ming aveva speso i suoi punti contributo per acquistare un'enorme pila di materiali dalla gilda. E ora li avrebbe usati per esercitare le sue arti runiche e alchemiche.


Per partecipare alla prova finale, avrebbe dovuto disegnare alcuni forti simboli runici per prepararsi per eventuali emergenze.
                                


                                



