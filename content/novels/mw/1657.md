---
weight: 16570
title: Capitolo 1657 – Antica Terra Proibita
pubDate: 2025-12-15T08:37:10.421Z
tags:
    - mw
---


<em>Capitolo sponsorizzato, ringraziamo Matteo!
4 capitoli in coda, 0/5
-Schadenfreude</em>


Erano trascorsi 15 anni.


Fiamme nere si levarono al cielo. La formazione della tomba delle Bestie Divine fu avvolta da questo fuoco.


In mezzo a questo mare nero, una fenice ardente gridò e iniziò a volare in cerchio. Poi si gettò in picchiata verso il basso, causando una violenta esplosione!


Nella tempesta impazzita, una ragazza vestita di nero si stiracchiò. Sembrava uno spirito del fuoco mentre vagava tra il fuoco capace di sciogliere la pietra.


Era Xiao Moxian.


15 anni dopo, aveva superato Lin Ming ed era entrata negli stadi avanzati del Lord Divino realm!


Lin Ming invece, visto che studiava le arti runiche, coltivava il corpo e l'energia, e doveva anche praticare l'alchimia, non poteva tenere il passo con lei.


"Fratellone Lin, sono avanzata di livello!"


Xiao Moxian sorrise contenta mentre spegneva le fiamme. Così sarebbe riuscita ad aiutare meglio Lin Ming durante la prova finale.


Dopo essere avanzata di livello e aver superato il suo primo nirvana, nonostante fosse un po' più debole di Lin Ming, non sarebbe stato un problema per lei affrontare un Re del Mondo mediocre.


"Ben fatto!" Disse Lin Ming, molto felice per lei. "Anche le mie arti runiche hanno raggiunto un livello sufficiente. Ora potrei avere buone possibilità di raffinare la pillola del Lupo Famelico... è quasi il momento di partire. Ho intenzione di aprire il secondo Palazzo del Dao e poi di tornare in isolamento. Prima di partecipare alla prova finale dovrò anche arrivare agli stadi avanzati del Lord Divino realm!"


Mentre parlava, Lin Ming tirò fuori diversi rari materiali dal suo anello spaziale.


Dopo aver rivelato l'erba della saliva del drago e il corno di giada, i tesori spirituali emisero una forte aura draconica, mischiandosi nel vuoto. Si poteva sentire il debole ruggito di un drago bianco e di uno azzurro nell'aria.


Anche la cistifellea del serpente divoratore del cielo sembrava essersi destata. Rilasciò un profondo intento omicida, dando una sensazione di desolazione e mistero.


L'immagine di un enorme pitone apparì nel cielo. Le sue scaglie argentee brillavano mentre sibilava, in opposizione con le due aure del drago.


Per quanto riguardava la quintessenza primordiale di giada, rimase tranquilla. Emetteva ondate di luce color ocra, come una tartaruga che non si era mossa per decine di migliaia di anni...


Lin Ming strinse i pugni vedendo tutti questi fenomeni.


Si era impegnato molto per ottenere ciascun materiale. Ora finalmente stava per compiere il passo finale e raffinare la pillola del Lupo Famelico.


"Fratellone Lin, vuoi raffinarla ora?" Chiese con aspettativa Xiao Moxian mentre guardava le luci brillanti dei tesori spirituali che fuoriuscivano dall'anello spaziale.


Vedendo lo sguardo speranzoso di Xiao Moxian, Lin Ming scosse la testa: "Non così presto. Le Nove Stelle del Palazzo del Dao sono tutte strane e insolite, e anche i metodi per attivarli sono vari e diversi. Questo perché ogni stella rappresenta un certo significato delle leggi dell'universo. Questo vero significato dev'essere compreso e aggiunto, e solo allora si può davvero raffinare la pillola richiesta per avanzare di stadio."


Xiao Moxian si accigliò: "Ma fratellone Lin, quando hai cercato di attivare la Stella del Distruttore di Eserciti, il processo non sembrava così complesso. Ti sei impegnato a fondo e sei riuscito ad avanzare..."


"Non così complesso?" Lin Ming ridacchiò. Avrebbe potuto parlare per giorni dei vari preparativi che aveva dovuto finire per sbloccare il primo Palazzo del Dao.


"Per il primo palazzo del Dao, ho iniziato a fissare le fondamenta necessarie assorbendo la vitalità del cuore del grande imperatore nell'Antico Abisso Demoniaco. Poi ho usato l'essenza della Perla Primordiale come forza medicinale principale, l'energia della mia personificazione come supporto e alla fine ho anche dovuto contare sul tuo yin primordiale della fenice per liberarmi a stento dei legami del mondo e a raffinare la stella del Distruttore di Eserciti.
Allora, perfino la formazione offensiva della Cresta del Cimitero degli Dei mi ha aiutato aumentando il destino nel mio corpo, permettendomi di ritentare di avanzare di stadio anche dopo che Tian Mingzi mi aveva bloccato. L'intento omicida di allora era mostruoso. È stato un contributo importante nel mio tentativo di sbloccare lo stadio iniziale delle Nove Stelle del Palazzo del Dao."


Lin Ming ripensò al passato. Si poteva dire che fosse stata una serie di fattori combinati ad aiutarlo a superare quell'ostacolo.


L'energia infernale di quella zona pericolosa non lo aveva aiutato direttamente a sbloccare la stella del Distruttore di Eserciti, ma era risuonata con la natura e il significato della prima stella.


Ora, per attivare il secondo palazzo, avrebbe dovuto raffinare la stella del Lupo Famelico.


Se le leggi celesti non fossero cambiate, non sarebbe stato difficile compiere questo passo. Ma ora la questione era diversa. Secondo il Manuale del Tiranno Celeste, la stella del Lupo Famelico cambiava in continuazione ed era difficile da catturare. Considerando le attuali leggi del Dao Celeste, on sarebbe stato facile sbloccare il palazzo della Punizione Divina del Dao e la stella del Lupo Famelico corrispondente.


Aveva intenzione di usare lo slancio selvaggio e primordiale dell'universo per sopprimere l'astuta ed evasiva stella del Lupo Famelico!


Così per raffinarla avrebbe avuto bisogno dell'aiuto di un certo ambiente!


Nella tomba delle Bestie Divine ululavano venti freddi. Lin Ming era completamente immerso nel Manuale del Tiranno Celeste. Le sue mani fendettero il vuoto. La forza spirituale circolò seguendo le note nel manuale, formando lievi profili di catene montuose, fiumi e galassie...


Immerso nel suo allenamento, si dimenticò del passare del tempo.


Un mese trascorse in un batter d'occhio. Lin Ming continuava ad analizzare il metodo per attivare il secondo Palazzo del Dao.


Data la sua comprensione del Manuale del Tiranno Celeste e i ricordi di Zhu Chuan, iniziò a pensare al regno mistico più adatto per lui.


Esaminò ogni possibilità e ne escluse uno dopo l'altro. Dopodiché, un bagliore viola brillò nei suoi occhi. Aveva più o meno determinato il suo obiettivo.


"Xian'er, andiamo!" Disse alzandosi Lin Ming.


"Lasciamo la valle della Morte Tragica?"


"Sì, torneremo nella Strada Asura interna!"


Lin Ming era risoluto. Xiao Moxian lo guardò, un po' perplessa, e lo seguì.


15 anni nella valle della Morte Tragica era un anno e mezzo fuori. I due ritornarono nella Strada Asura interna.


Stavolta il suo obiettivo era il Segreto Celeste.


In passato Lin Ming si era recato in quell'organizzazione per chiedere informazioni sui metodi di coltivazione delle Nove Stelle del Palazzo del Dao e per cercare maestri di rune divine malvagi come Zhu Chuan.


Il Segreto Celeste non lo aveva deluso. Aveva ricevuto dati accurati ogni volta.


Così era abbastanza fiducioso nei loro metodi.


Il quartier generale del Segreto Celeste era localizzato nella città delle Rune Divine. Stavolta Lin Ming non avvertì nessuno del suo ritorno, né rivelò la sua vera identità mentre rientrava in città. Lasciò che Xiao Moxian rimanesse nel Palazzo Celeste di Primordius dopo aver cambiato aspetto.


La tecnica della Rinascita del Corpo di Lin Ming derivava dalla legge di Sogno Divino. Lin Ming era solo negli stadi avanzati del Divine Transformation realm, ma poteva ingannare un Re del Mondo.


In passato, quando Lin Ming era partito per la prima volta per la Cresta del Cimitero degli Dei, aveva incontrato il principe imperiale Naqi e il signor Zhou alle porte della città. Anche se il signor Zhou stava usando una tecnica segreta per cercarlo, non era comunque riuscito ad identificarlo. Poi, dopo che erano entrati nella valle della Morte Tragica per inseguirli, Naqi e il suo seguito erano stati tutti annientati.


Ora che la forza di Lin Ming era aumentata, la sua tecnica della Rinascita del Corpo era completamente diversa rispetto al passato. Avrebbe potuto ingannare anche qualche Empireo più debole con il suo travestimento.


Questo lo avrebbe protetto. Quando aveva lasciato la città delle Rune Divine, aveva solo lasciato al vecchio Xue solo una lettera da passare al presidente della gilda. A parte questo, aveva parlato solo a pochi individui prima di partire. Dopotutto poteva esserci sempre qualche disperato che avrebbe cercato di catturarlo e di costringerlo a raffinare speciali simboli runici.


Ora che era tornato nella città delle Rune Divine, non voleva usare la sua identità originale per evitare ogni possibile guaio.


La luce lunare era brillante e fredda. Lin Ming camminava da solo tra le strade spente, la sua ombra si allungava dietro di lui.


Mentre passava davanti alla gilda, Lin Ming si fermò per un po' di tempo. I negozi per le strade erano giù chiusi e c'erano solo un lieve viavai. Alcuni di loro erano maestri di rune divine che entravano e uscivano dalla gilda, ma nessuno di loro degnò Lin Ming di una seconda occhiata. Pensavano che fosse un giovane che voleva diventare uno di loro e che viveva vicino alla gilda. Davanti all'organizzazione c'erano sempre folle di giovani che sognavano di diventare esperti di rune e che avrebbero oziato di fronte all'entrata.


Il vento notturno era freddo, rendendo la città delle Rune Divine più desolata e solitaria.


Tuttavia Lin Ming non entrò. Come aveva detto Suya, non si sarebbero incontrati mai più.


Nelle tenebre della notte, Lin Ming continuò a camminare. I suoi passi riecheggiarono sulla strada lastricata di lucido cristallo, riecheggiando sempre più in lontananza...


.....


Il quartier generale del Segreto Celeste si ergeva nella regione centrale della città delle Rune Divine.


Bagnato dalla luce lunare, il padiglione cristallino sembrava incredibilmente misterioso.


Quando entrò nel primo piano, due giovani vestiti di blu fermarono Lin Ming. Le loro voci erano basse e i loro toni rispettosi: "onorabile ospite, torni più tardi. Il padiglione è chiuso e il superiore sta riposando."


Il padiglione del Segreto Celeste aveva un gestore ad ogni piano ed erano le persone che si occupavano delle informazioni.


Le guardie all'entrata non scoraggiarono Lin Ming, che sorrise lievemente e tirò fuori una tessera di cristallo. Era una ricevuta di pagamento, ma anche un simbolo della sua posizione di cliente VIP: "Ho una questione importante di cui occuparmi. Potrei dover andare ad un piano superiore per fare una richiesta..."


Nel Segreto Celeste, più si saliva in alto, più costose sarebbero state le informazioni.


Una delle guardie alla porta gettò un'occhiata verso la tessera di cristallo, esitò un momento e poi invitò Lin Ming ad entrare.


Lin Ming si recò direttamente al sesto piano ed entrò in una stanza lussuosa. Dopo aver aspettato un momento, risuonò il fruscio delle tende di perline.


Era entrato un vecchio vestito di blu. Sembrava in buona salute e il suo spirito e il suo sguardo erano taglienti e feroci. "I superiori del padiglione stanno già riposando e sono rimasto solo io. Signore, potrei chiedere che informazioni desidera?" Il capo del padiglione scrutò Lin Ming, ma non riuscì a capire che il giovane stava usando una tecnica di mascheramento.


"Vorrei chiedere informazioni riguardo al mondo della Strada Asura. Ho bisogno di tutti i dati riguardo a certe zone proibite."


"Quali posti?" Chiese il il superiore del padiglione sollevando lentamente le palpebre.


"La valle della disperazione Yin Yang, la Tomba dei Mortali Abbandonati." Scandì Lin Ming.


Il superiore del padiglione tremò quando sentì questi nomi. Guardò intensamente il giovane e spalancò gli occhi. Anche il suo respiro era diventato ansimante.


"Sono le zone proibite più pericolose nella Strada Asura e sono i peggiori tabù da menzionare... ha intenzione di andarci?"


"Mm." Lin Ming annuì.


"Va bene!"


Il padiglione del Segreto Celeste si limitava solo a dare informazioni; non avrebbe mai cercato di persuadere i suoi clienti a cambiare idea. Naturalmente avrebbe accontentato Lin Ming.
                                


                                



