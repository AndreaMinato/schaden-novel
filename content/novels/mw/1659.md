---
weight: 1659
title: Capitolo 1659 – Fornace del Vuoto
pubDate: 2025-12-15T08:37:10.421Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda, 0/5
-Schadenfreude</em>


Il Dao Celeste Asura era diffuso per tutta la Strada Asura; questo valeva anche per ogni singolo regno mistico.


Dopotutto erano state create dalla stessa persona. Anche se nessuno sapeva come la valle della disperazione Yin Yang si fosse formata, doveva essere comunque collegata al maestro della Strada Asura.


"Andiamo..."


Lin Ming avvicinò Xiao Moxian a sé e iniziò ad avanzare insieme a lei.


Poteva sentire chiaramente le fluttuazioni dovute alle distorsioni spaziali.


Era ovvio che lo spazio qui non era stabile.


Secondo il padiglione del Segreto Celeste, la posizione della valle della disperazione Yin Yang sarebbe cambiata costantemente e bisognava pagare un caro prezzo per ottenere informazioni al riguardo. Sembrava che avessero ragione...


Tuttavia questa sorta di zona pericolosa gli sarebbe stata di grande vantaggio nella raffinazione della pillola del Lupo Famelico.


Ogni Palazzo del Dao delle Nove Stelle rappresentava un significato diverso dell'universo, un mistero a sé.


La stella del Lupo Famelico corrispondeva al palazzo della Punizione Divina del Dao. Era strano e criptico, si poteva dire che rappresentasse il significato più elusivo e mutevole.


"Punizione Divina" si riferiva al potere del mondo. Dopo che un praticante di arti marziali sbloccava questa stella, avrebbe potuto contare su di essa per comunicare con il cielo e la terra, integrando il potere del mondo nel suo corpo mortale e ottenendo una forza terrificante con cui avrebbe potuto annientare tutti i suoi nemici!


Per aprire il palazzo della Punizione Divina del Dao ci voleva un enorme slancio da parte del mondo stesso. Solo una zona pericolosa adatta avrebbe potuto dargli qualche possibilità di successo.


Lin Ming non aveva fretta. Estese lentamente la sua percezione per trovare un posto nella valle della disperazione Yin Yang che aveva una ricca energia del mondo così da poter raffinare la pillola del Lupo Famelico.


Dopo aver finito di prepararsi, Lin Ming e Xiao Moxian avanzarono verso la loro destinazione.


Lungo la strada trovarono molte aree pericolose piene di fenditure spazio temporali. Inoltre incontrarono dei flussi di energia terrificanti, erano simili al fuoco infernale che si era precipitato su Xiao Moxian.


Tuttavia queste correnti di energia seguivano tutte il Dao Celeste Asura. Così non fu difficile per la coppia evitarli.


Arrivarono con cautela in un posto ricco di energia.


Se le correnti impetuose nella valle della disperazione Yin Yang potevano essere paragonate ad una tempesta, allora questo posto sarebbe stato l'occhio del ciclone. Era un'area estremamente calma e la più adatta per la raffinazione nonostante fosse circondata da un'inondazione di energia.


Per sicurezza però Lin Ming creò comunque delle formazioni protettive per prepararsi ad ogni evenienza.


Dopo aver finito, Lin Ming tirò fuori una scrivania runica e una varietà di rari e preziosi materiali. Dopo aver studiato per così tanti anni la pillola del Lupo Famelico, finalmente avrebbe iniziato a raffinarla. Certamente era entusiasmato da questa prospettiva, ma continuò a muoversi con compostezza e calma, senza mostrare la minima fretta.


Queste erano le abitudini che aveva acquisito negli anni disegnando i simboli del Fuoco Celeste e del Dio Blasfemo potenziati.


Doveva organizzare alla perfezione ogni dettaglio del processo. Solo questa precisione gli avrebbe permesso di sbloccare il palazzo della Punizione Divina del Dao.


Le sue dita tracciarono una linea nel vuoto, attirando un filo di fuoco della tribolazione. Disegnò una via curva a mezz'aria.


Le sue mani sembravano volare. Uno alla volta, strani motivi di energia iniziarono ad apparire, condensandosi in ogni sorta di piccola runa.


Xiao Moxian era vicino a lui e batteva gli occhi, perplessa. "Fratellone Lin, non raffinerai la pillola del Lupo Famelico? Come mai stai tracciando un simbolo runico?"


"Prima devo raffinare il simbolo medicinale potenziato."


Disse piano Lin Ming. Mentre era nella valle della Morte Tragica, aveva impiegato un intero anno per fare ricerche sul simbolo medicinale più appropriato. Lo aveva scelto perché rispettava un certo numero di criteri e sarebbe stato il migliore supporto per la pillola del Lupo Famelico.


Senza di esso, il medicinale che avrebbe raffinato avrebbe avuto effetti molto più deboli.


Mentre parlava, Lin Ming si mosse più velocemente. Le sue mani iniziarono a lasciare delle immagini residue, rapide come dei fulmini.


Nella valle della Morte Tragica, aveva studiato molto questo simbolo medicinale e aveva tracciato molte copie di prova. Ma, per aumentare il più possibile l'efficacia medicinale e renderlo compatibile con le proprietà della pillola del Lupo Famelico, doveva trarre supporto dall'energia del mondo di questo posto.


Durante quei 15 anni nella valle della Morte Tragica, Lin Ming era diventato ancora più abile nel disegnare il simbolo medicinale runico. Ora stava mettendo a frutto tutta la sua pratica.


Grazie anche ai ricordi dei tre maestri runici che aveva assimilato, la sua esperienza gli permetteva di avere molte idee utili e innovative.


Inoltre questo ambiente e le lievi leggi del Dao Celeste Asura lo avrebbero aiutato molto.


Lin Ming spostò silenziosamente le rune del Dao Celeste Asura verso i piccoli simboli, trasformando costantemente il simbolo medicinale, facendolo diventare più complesso e potente.


Alla fine, dopo che trascorsero tre giorni, strani e misteriosi motivi apparirono a mezz'aria.


In un batter d'occhio accadde un fenomeno meraviglioso. Una luce scintillante fiorì come un loto e tutte le rune iniziarono a radunarsi, creando un simbolo runico che sembrava un petalo bianco come la neve.


Questo simbolo runico emise una strana fluttuazione di energia. Finalmente Lin Ming si rilassò, finalmente poteva sospirare di sollievo. Poi afferrò con cautela il simbolo runico, l'aveva completato. La sua creazione contenevano le leggi del Dao Celeste Asura che provenivano dall'ambiente attorno, molto più pure delle leggi che Lin Ming aveva compreso.


Poi si sedette a terra, iniziando a meditare profondamente come un monaco. Il motivo per cui era venuto qui era per sfruttare l'energia di questa zona pericolosa per raffinare la pillola del Lupo Famelico e sbloccare il palazzo della Punizione Divina del Dao.


E Lin Ming poteva usare anche il potere delle leggi del Dao Celeste Asura di questo luogo.


Il giovane cominciò a riflettere e analizzò la valle della disperazione Yin Yang, combinando ogni vario potere del posto, anche le strane fluttuazioni spaziali.


Tuttavia comprese sopratutto un principio; tutto in questo piano doveva conformarsi alle norme del Dao Celeste Asura.


Si poteva dire che queste leggi fossero le vere sovrane del mondo.


Lin Ming continuò a fare calcoli. Una forza insolita fuoriusciva dal suo corpo, agitando le ondate di potere attorno e attirandole.


Gradualmente, lingue di fuoco... nuvole bianche di ghiaccio... increspature spaziali distorte... energia letale nera...


Tutte queste forze iniziarono a circondare Lin Ming.


Il giovane meditò per un intero giorno in questo stato. Era nelle sue condizioni migliori e aveva recuperato tutta la forza spirituale che aveva consumato per raffinare il simbolo medicinale.


Lin Ming spalancò gli occhi e una luce brillante scintillò nelle sue pupille, simile ad un fulmine che saettava in un cielo cupo. Le sue dita tremarono lievemente, ogni sussulto faceva apparire una piccola traccia delle leggi del Dao Celeste Asura.


Al suo fianco, i motivi delle leggi stavano marchiando lo spazio attorno!


Tirò fuori la cistifellea del serpente divoratore del cielo, il corno di drago e altri materiali trascendenti dal suo anello spaziale.


Questi materiali, scossi dall'energia del mondo, manifestarono immagini di draghi e serpenti che si intrecciavano a mezz'aria.


Lin Ming usò le leggi del Dao Celeste Asura come fornace e accelerò il flusso di energia nella valle della disperazione Yin Yang utilizzandolo come se fosse un fuoco per raffinare.


Il potere elusivo e mistico delle leggi si fondeva costantemente con i fili di energia dell'area attorno, iniziando a formare strani motivi a mezz'aria.


Gradualmente emerse il profilo di un enorme fornace nel vuoto...


La fornace vorticò, sollevando ondate di strana energia, sembrava che stesse attraendo ogni tipo di potere dell'ambiente circostante.


Innumerevoli rune accerchiavano come una marea di sabbia la fornace, che scintillava magicamente.


Senza esitare, Lin Ming lanciò il corno di drago di giada, la cistifellea del serpente divoratore del cielo, l'erba della saliva del drago, la quintessenza primordiale e la pila di materiali necessari, lasciando che la forza divoratrice della fornace li attirasse tutti.


Le fiamme della tribolazione nel suo corpo fuoriuscirono dal suo dantian, trasformandosi in un gigantesco drago ardente che si immerse nella fornace del vuoto.


Allo stesso tempo, anche Xiao Moxian evocò le sue fiamme del nirvana nere come la pece e le scagliò nel calderone. Dopo essersi coordinata con Lin Ming per così tanti anni, ormai era in piena sintonia con lui.


Il drago formato dalle fiamme della tribolazione e la fenice oscura del nirvana si levarono in volo insieme, emettendo un'ondata di fuoco terrificante.


La fiamme si divisero in innumerevoli lingue che sfrecciarono verso i materiali rari e preziosi.


Cristalli fluttuanti, seta del baco a tre occhi, ogni tipo di risorsa iniziò a disintegrarsi in mezzo a questo inferno...


Alcuni medicinali spirituali iniziarono a gemere per l'orrore e la paura. Tuttavia il fuoco della tribolazione e del nirvana si era già fuso. Avevano raggiunto entrambi il concetto di settimo livello e potevano bruciare all'istante perfino il picco di una montagna; la loro forza era terrificante.


Mentre Lin Ming e Xiao Moxian iniettavano il loro potere nella fornace del vuoto, sempre più materiali iniziarono a sciogliersi, emettendo ogni sorta di incantevole fragranza.


Solo annusandola, avrebbe dato la sensazione di essere immersi nell'acqua più pura nell'universo. Il corpo si sarebbe sentito purificato e confortevole.


In quel momento, tra le fiamme ardenti, il corno bianco come la neve iniziò a tingersi di rosso.


Uno spirito del drago ululò e si precipitò fuori, lanciandosi contro la fenice oscura e il drago di fuoco.


Nonostante l'anima incompleta fosse scomparsa da tempo, i suoi istinti potevano ancora percepire il pericolo esterno che minacciava la sua esistenza.


Lin Ming e Xiao Moxian si sentirono tremare.


Dopotutto le fiamme che avevano rilasciato erano connessi misteriosamente alle loro anime.


Anche se questo spirito non era altro che una marionetta priva di coscienza, era comunque un Vero Drago. Dopo questo impatto, il fuoco del nirvana e della tribolazione si era indebolito di molto.


<em>Rumble rumble rumble!</em>


Lo spirito del drago era infuriato. Continuò a lanciare una raffica di attacchi, cercando di scappare dalla fornace.


Tuttavia questa fornace del vuoto era stata forgiata da Lin Ming usando le leggi del Dao Celeste Asura nella valle della disperazione, combinando anche ogni sorta di energia diversa.


Era un fenomeno incredibilmente misterioso. Anche se lo spirito del drago era potente e i suoi attacchi facevano tremare la fornace, non riuscì comunque a liberarsi.


Lin Ming aggrottò le sopracciglia; se lo era già aspettato.


Se avesse voluto contare sulla sua forza per raffinare i materiali qui, avrebbe dovuto impiegare un'enorme quantità di tempo ed energia. Inoltre sarebbe stato davvero arduo.


Ma nella valle della disperazione Yin Yang la situazione sarebbe stata completamente diversa.


Poteva contare sulle leggi Asura per evocare e prendere in prestito l'energia del mondo e completare la raffinazione della pillola del Lupo Famelico!
                                


                                



