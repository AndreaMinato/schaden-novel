---
weight: 16610
title: Capitolo 1661 – Tomba dei Mortali Abbandonati
pubDate: 2025-12-15T08:37:10.422Z
tags:
    - mw
---


<em>Capitolo sponsorizzato, ringraziamo Fabio!
3 capitoli in coda, 0/5
-Schadenfreude</em>


Le dita di Lin Ming sfrecciarono nel vuoto, lasciando scie del Dao Celeste Asura. Queste linee formarono una tempesta impetuosa che si abbatté sulla pillola del Lupo Famelico come una pioggia di aghi.


Nell'istante in cui la pillola fu marchiata, Lin Ming la sentì dimenarsi con forza. Sembrava un leone feroce che si stava divincolando; era lo spirito che si era sviluppato nella pillola del Lupo Famelico.


Lo spirito era astuto e agile come la stella del Lupo Celeste stessa. Era crudele e strano. Lin Ming rimase indifferente di fronte ad esso. Spostò velocemente le dita e lo infilzò usando le linee della formazione!


Lo spirito si agitò ancora di più e i suoi lievi ululati miserabili risuonarono nell'aria. Il medicinale pulsava come un cuore, ma emetteva delle grida; era proprio uno spettacolo spettrale!


Dopo un quarto d'ora, la pillola smise lentamente di dimenarsi. Così lo spirito fu cancellato da Lin Ming.


Lo spirito della pillola del Lupo Famelico era astuto e ingannevole, non sarebbe stato disposto a farsi divorare. Quando Lin Ming avesse fatto il suo avanzamento,  avrebbe potuto subìrne il contrattacco se avesse inghiottito subito il medicinale. Questo gli avrebbe causato molti problemi, così la soluzione migliore per lui era cancellarlo.


Lin Ming raccolse con esitazione la pillola del Lupo Famelico. Quando percepì la sua forza opprimente e devastante, si riempì di gioia e soddisfazione.


Anche Xiao Moxian era contenta. Da quando era arrivata negli stadi avanzati del Lord Divino realm, i suoi sensi erano diventati ancora più fini e poteva percepire bene la forza esplosiva contenuta nella pillola del Lupo Famelico.


"Questo... fratellone Lin, hai intenzione di inghiottirla direttamente così?" Xiao Moxian si leccò le labbra. All'inizio pensava che Lin Ming avrebbe assorbito subito la pillola. Ma ora che stava sentendo l'energia incredibilmente densa al suo interno, il suo battito cardiaco accelerò.


La pillola del Lupo Famelico era crudele e malvagia. Se Lin Ming l'avesse inghiottita, sarebbe riuscito a resisterle?


"Devo inghiottirla, ma temo che potrei non riuscire a sopportarne la forza se lo facessi. L'energia della valle della disperazione Yin Yang non è sufficiente. Dobbiamo trovare la Tomba dei Mortali Abbandonati e usare l'energia lì per reprimere la forza del medicinale e sbloccare il palazzo della Punizione Divina del Dao!" L'espressione di Lin Ming divenne solenne e scorse con lo sguardo la valle della disperazione.


Attorno imperversavano le correnti impetuose del fuoco e del fulmine, venti neri sibilanti e anche una zona artica capace di congelare all'istante l'anima di un coltivatore. Le forze distruttive inondavano l'intera valle della disperazione Yin Yang e non si sapeva ancora come si fossero radunate qui.


Lin Ming avanzò, cercando indizi sullaTomba dei Mortali Abbandonati insieme a Xiao Moxian.


Dopo aver esplorato il territorio per un po', scoprirono che la valle della disperazione Yin Yang era un vicolo cieco. C'era solo un'entrata e nessuna uscita. Inoltre, anche se questo posto era molto più piccolo di quanto Lin Ming avesse immaginato, non era riuscito ancora a trovare indizi sulla Tomba dei Mortali Abbandonati.


"Fratellone Lin, la Tomba dei Mortali Abbandonati è davvero fusa alla valle? Non c'è nemmeno l'uscita..."


Lin Ming rimase in silenzio. Stava osservando lo spazio di fronte a sé.


Le fluttuazioni spaziali davanti gli davano una sensazione estremamente strana.


Le leggi del Dao Celeste Asura erano ovunque. Lin Ming analizzò rapidamente ogni cambiamento della loro energia.


Queste deduzioni gli permisero di utilizzare le leggi e di esplorare la valle della disperazione Yin Yang.


Così scoprì che il vuoto di fronte a lui stava emettendo un'aura antica e desolata.


C'era qualcosa di strano qui!


I suoi occhi brillarono e la sua Lancia del Sangue della Fenice scattò, impattando contro un nodo nello spazio.


Questo nodo era il punto più debole nello spazio indicato dalle leggi del Dao Celeste Asura.


Lo spazio distorto, sotto l'impatto di miliardi di jin di forza, iniziò a collassare, come un enorme cancello che aveva iniziato ad accartocciarsi.


Un'atmosfera distante e antica uscì allo scoperto, dava la sensazione di essere un'energia primordiale.


Lin Ming si guardò attorno e vide che l'interno era nebbioso e pieno di forza spirituale. Era un mondo vasto il cui orizzonte si estendeva a vista d'occhio.


Poi ci entrò velocemente.


Xiao Moxian lo seguì.


"Questo è..."


Non appena avanzò, Lin Ming rimase scioccato da ciò che vide.


Questo era un vero e proprio mondo separato e il nodo spaziale che conduceva all'esterno emergeva tra le nuvole.


Lui e Xiao Moxian fluttuavano in alto nell'aria, dando loro la possibilità di vedere il panorama dall'alto.


Questo mondo sembrava sconfinato, si estendeva per diverse centinaia di chilometri!


Dall'alto potevano vedere delle lande selvagge grigie e antiche. I fiumi avvolgevano la terra come draghi potenti e sinuosi!


E queste lande erano oscurate da enormi ombre che assochilometrivano a montagne alte un milione di piedi.


Lin Ming spostò lo sguardo su queste figure e si accorse che erano delle enormi tartarughe nere.


I loro gusci appuntiti arrivavano fino alle nuvole, coperti da un banco di nebbia sconfinato.


Le tartarughe nere emettevano un'aura cupa, simile a quella del drago che viveva nelle profondità dell'Antico Abisso Demoniaco.


Queste tartarughe dovevano essere sicuramente delle Bestie Divine.


"Fratellone Lin, guarda laggiù... ci sono delle enormi bare sopra i loro gusci..." Mormorò scioccata Xiao Moxian, il suo sguardo spostato in lontananza.


Lin Ming alzò gli occhi e vide che in effetti su ogni tartaruga c'era un'enorme bara di bronzo torreggiante!


<em>Weng! Weng! Weng!</em>


Queste antiche bare di bronzo emanavano ondate di ricca forza spirituale che riempivano il mondo di energia.


Innumerevoli rune seguivano questo flusso di forza spirituale, solcando il cielo come fiumi di stelle.


Lin Ming fu colto dal panico vedendo queste antiche bare. L'aura che emettevano spaventarono perfino lui.


Queste antiche bare erano lunghe diverse chilometri, grandi quanto un palazzo. Perfino un gigante della cresta tortuosa ne avrebbe occupato solo un angolino.


"Questa è la Tomba dei Mortali Abbandonati? È questo il significato del suo nome? Che le persone nelle bare siano... mortali abbandonati?"


Lin Ming si accigliò. Esistevano fin troppe leggende nella Strada Asura. Ogni terra, inclusa la valle della Morte Tragica, le grandi Terre Desolate, il Mare Tempestoso, ogni landa aveva i suoi miti corrispondenti.


C'erano molte variazioni di queste storie, ma visto che erano accadute innumerevoli millenni fa, non erano più credibili.


Per quanto riguardava la Tomba dei Mortali Abbandonati, le leggende di questa terra erano molto rare. Questo probabilmente perché la maggior parte dei coltivatori che capitavano qui non sapevano come entrarci. Solo chi aveva avuto un grosso colpo di fortuna sarebbe riuscito ad entrare qui. Nessuno era sicuro però di cosa significasse "mortale abbandonato".


Alcuni credevano che fossero i servi giganti che avevano combattuto al servizio del Maestro della Strada Asura. Altri pensavano che fossero gli antenati dei giganti della cresta tortuosa!


Ma nonostante i giganti che vivevano nelle grandi Terre Desolate fossero considerati una razza potente, non potevano essere paragonati ai Mortali Abbandonati del passato.


La loro stirpe si era diluita troppo nel corso del tempo. Stavano perfino perdendo la loro coscienza e sochilometrivano sempre di più a bestie feroci.


Ma anche se il loro intelletto era diminuito, il loro sangue conteneva ancora il marchio dei "Mortali Abbandonati". Questo era anche il motivo per cui provavano molta paura e timore reverenziale nei confronti della Tomba dei Mortali Abbandonati e difendevano i confini della valle della disperazione Yin Yang.


L'invasione di Lin Ming aveva destato la loro furia. Anche così, il loro timore reverenziale aveva impedito loro di inseguirlo.


Mentre era perso nei suoi pensieri, Lin Ming scorse il luogo in cui c'era più forza spirituale, lì si trovava una tartaruga ancora più grande. Il suo guscio si allungava per migliaia di chilometri ed emanava cascate di potere spirituale nebbioso, talmente denso da poter nascondere il mondo.


Questa tartaruga nera era dieci volte più grossa rispetto alle altre. La sua aura superava il livello di una Bestia Divina e quasi raggiungeva quello di una Vera Divinità. Anche da lontano, Lin Ming aveva difficoltà a fronteggiare la sua aura!


"Andiamo!"


Lin Ming e Xiao Moxian volarono verso la tartaruga nera più grande.


Mentre sfrecciavano nel cielo, superarono molte tartarughe. Nelle leggende, si diceva che una creatura del genere potesse vivere per più di un miliardo di anni ed era la specie più longeva nell'universo. Ma in questa Tomba dei Mortali Abbandonati, senza eccezione, queste tartarughe si erano ridotte in un cumulo di ossa. Solo i loro gusci colossali che si levavano al cielo sembravano suggerire il loro brillante passato.


Volando per questo cimitero, Lin Ming sentì un'aura incredibilmente triste, così profonda che quasi perse la testa. Scioccato, Lin Ming usò frettolosamente il mantra di Nebbia Divina e solo allora si calmò.


Lin Ming si voltò verso Xiao Moxian e scoprì che non doveva preoccuparsi per lei. Il suo fisico da Bestia Divina le rendeva ancora più facile resistere all'aura desolata nella Tomba dei Mortali Abbandonati.


Lin Ming e Xiao Moxian arrivarono sul guscio della tartaruga, era così enorme che assochilometriva ad un pianeta.


Per quanto riguarda la bara, anch'essa era grossa quanto una montagna. La superficie della bara era coperta da rune misteriose che emettevano un bagliore maestoso.


Ogni raggio di luce possedeva una quantità di energia sorprendente, si levava al cielo, creando un vuoto nello spazio.


Lin Ming rifletté per un momento. Poi scosse leggermente la Lancia del Sangue della Fenice verso una piccola parte della luce spirituale. Anche questo piccolo movimento fece tremare e intorpidì il suo braccio. Queste luci avevano un impatto di almeno dieci miliardi di jin.


Le antiche bare erano sigillate e legate da rune. Dato il suo livello, sarebbe stato impossibile per Lin Ming aprirle.


"Mortali Abbandonati... questi grandi talenti dei tempi antichi sono seppelliti qui..." Mormorò tra sé e sé Lin Ming.


Poi non ci pensò più, non era il momento di rimuginare. Dopotutto erano questioni fin troppo remote per lui. L'importante adesso era sbloccare il palazzo della Punizione Divina del Dao!


All'inizio, basandosi sui ricordi di Zhu Chuan, Lin Ming aveva ipotizzato che la Tomba dei Mortali Abbandonati sarebbe stata un posto ideale per avanzare di livello. Ma ora che era giunto qui aveva scoperto che le condizioni erano migliori del previsto!


C'erano queste incredibili tartarughe nere, le strane bare di bronzo piene di energia e, aspetto più importante, l'aura delle leggi del Dao Celeste Asura inondava ogni pollice di questo posto, dieci volte più intensa rispetto a quella della valle della disperazione Yin Yang.


Così avrebbe potuto trarre forza da questa energia, usando il suo impeto per sopprimere la stella del Lupo Famelico.
                                


                                



