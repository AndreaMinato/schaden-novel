---
weight: 16630
title: Capitolo 1663 – Rompere il Diagramma del Dao
pubDate: 2025-12-15T08:37:10.422Z
tags:
    - mw
---


<em>Capitolo sponsorizzato, ringraziamo Fabio!
1 capitoli in coda, 0/5
-Schadenfreude</em>


Il diagramma nel cielo emanava l'aura del Grande Dao. Quando Lin Ming fu sul punto di colpirlo, la sua luce gentile lo avvolse.


La vitalità del sangue di Lin Ming stava ribollendo, ma quando fu coperto da questo bagliore bianco, ebbe la sensazione che qualcosa avesse visto ogni suo ricordo. Era una sensazione strana e inquietante.


In un batter d'occhio il diagramma aumentò di dimensioni. Sulla sua superficie apparì un buco nero da cui sfrecciò una mano cristallina, stava ricevendo il pugno di Lin Ming con fare impassibile.


<em>Bang!</em>


Risuonò un clangore irritante e ci fu una fluttuazione di energia.


Sembrava che due stelle si fossero scontrate. Onde d'urto violente si diffusero dal punto dell'impatto, sollevando un tornado di energia selvaggio.


In mezzo al caos, i miliardi di rune sul diagramma si spensero rapidamente.


"Mm?!" Lin Ming ne fu scioccato. Che questa mano cristallina fosse stata creata dal diagramma? Strano... perché aveva la sensazione di averla già vista prima d'ora?


Il diagramma del dao si deformò e una figura sfocata emerse dal suo centro. Questa persona indossava abiti leggeri ed era piena di fascino infinito. Il suo sguardo sembrava contenere galassie, poter estinguere ogni forma di vita e smascherare ogni menzogna.


Quando questa persona emerse pienamente dal diagramma, Lin Ming mostrò un'espressione scioccata. Come poteva essere lei?!


Era l'Empirea Sogno Divino!


Mentre era sbalordito, il diagramma del dao si distorse di nuovo. Lin Ming sentì che lo spazio dietro di lui si stava comportando in modo strano, ma era già troppo tardi.


Un pugno avvolto da un potere familiare impattò sulla sua schiena.


Aveva una forza vasta e illimitata, che si gonfiava come delle onde e che lacerava lo spazio dietro di sé.


L'impatto era stato violento e brutale. Inaspettatamente, una densa energia primordiale scavò nel suo corpo come un branco di draghi titanici.


Ovunque si diffondesse, stava seminando distruzione nel corpo di Lin Ming.


In quel momento, le gocce di sangue che schizzavano dalle sue ferite fluttuarono nello spazio, simili a rubini. Parevano avere una coscienza propria ed emanavano energia.


"Energia primordiale, leggi primordiale... che sia?"


Lin Ming era gravemente ferito. Si lambiccò il cervello mentre attivava rapidamente lo spazio primordiale per proteggersi. Lo spazio primordiale pesante come una stella formò un muro attorno, proteggendolo e controbilanciando la forza terrificante che gli aveva fatto un agguato.


Anche se Lin Ming aveva già fatto la sua ipotesi, quando vide la persona che lo aveva colpito di sorpresa, fu proprio colto dal panico.


Era un uomo di mezz'età alto. Indossava un'armatura nera con dei motivi draconici che copriva perfino il suo viso. Il suo corpo mortale conteneva una forza di gran lunga superiore a quella di Lin Ming e l'energia primordiale aleggiava attorno a lui. Assomibliava ad un dio della guerra imbattibile!


Dopo una sola occhiata, a Lin Ming era venuto in mente l'Empireo Primordius!


Anche se non l'aveva mai visto prima, poteva ancora confermare che aveva la sua stessa aura e la sua stessa forma.


"Empireo Primordius?!"


Lin Ming era rimasto scioccato, ma si calmò lentamente e la sua espressione divenne ancora più fredda. I suoi occhi brillarono. Pensò: <em>'Gran bella stella del Lupo Famelico! Ti stavo per assorbire per sbloccare il mio palazzo della Punizione Divina del Dao usando il potere della tua luce stellare, e pensare che avresti tentato di ribellarti contro di me!'</em>


La sua vitalità del sangue iniziò a ribollire. L'energia del Tempio Viola circolò all'impazzata e il potere di un Vero Drago divampò. Le sue ferite iniziarono a guarire lentamente.


Era passato appena un attimo da quando Lin Ming aveva scagliato un pugno verso il diagramma del Dao ed erano comparsi i due Empirei.


Tuttavia Lin Ming sapeva che era impossibile che apparissero qui. Primordius era nel Regno Divino e non si sapeva se fosse ancora vivo, come poteva apparire nella Tomba dei Mortali Abbandonati? Inoltre data la loro forza, avrebbero potuto ucciderlo in modo crudele e miserabile con un cenno della mano. Perché lo avrebbero solo ferito?


Dopo un'attenta osservazione, Lin Ming percepì che i due grandi Empirei erano piene di vitalità, le loro aure erano esattamente uguali a quelle che ricordava e perfino il loro aspetto sembrava lo stesso, ma erano privi dell'aura dominante di un vero Empireo!


Non solo, ma Lin Ming aveva scoperto lievi tracce delle leggi distorte attorno ai loro corpi, leggi che emanavano l'aura del Grande Dao.


Senza dubbio, questi due Empirei non erano altro che fantasmi. Quando Lin Ming ripensò alla strana luce che lo aveva avvolto prima, capì che l'astuta stella del Lupo Famelico aveva usato le leggi del Dao Celeste per riprodurre le immagini di questi Empirei e certe caratteristiche della loro forza, tutto per minacciarlo. Dopotutto Lin Ming provava solo profondo rispetto e timore reverenziale nei loro confronti.


Questi due grandi Empirei erano entrambi i capi dell'umanità!


La stella del Lupo Famelico era abile nell'attaccare il cuore e la mente. Nonostante questo attacco illusorio fosse facile da smascherare, visto che la luce bianca aveva assorbito i suoi ricordi, era in grado di influenzare il suo mare spirituale. Se Lin Ming non avesse coltivato il mantra di Nebbia Divina e la sua forza spirituale non fosse incredibilmente potente, allora non sarebbe riuscito a rendersi conto della situazione anche se sapeva per certo che questi due Empirei non sarebbero potuti apparire qui.


Allora avrebbe dovuto lottare contro questi due capi dell'umanità che riveriva e rispettava, e non sarebbe riuscito a mostrare la sua vera forza.


Dopo essersi allertò, Lin Ming divenne ancora più vigile. A causa dell'attacco ricevuto, il suo corpo era stato danneggiato e aveva perso una grande quantità di energia del sangue. Poi, quando aveva attivato il potere del drago per rigenerarsi, aveva consumato una parte dell'energia che aveva risparmiato.


Non era affatto una buona notizia che avesse consumato così tanta energia senza aver rinsaldato il palazzo della Punizione Divina del Dao, né aver distrutto il diagramma.


Questa stella del Lupo Famelico era astuta e insidiosa. Non sarebbe stato affatto semplice assorbirne il palazzo del dao corrispondente.


Dopo un breve momento di riflessione, toccò il suo anello spaziale. Una pillola rotonda e dall'aspetto semplice apparì nella sua mano.


Era l'antica pillola senza nome che aveva ottenuto all'asta!


Aveva speso un miliardo di punti per acquistarla, era al livello trascendente.


Lin Ming non la inghiottì direttamente. Dopotutto il potere contenuto nel medicinale era indescrivibile. Se l'avesse assunta ora, non sarebbe riuscito a reprimerne la forza e la stella del Lupo Famelico avrebbe subito colto l'occasione per attaccarlo.


Lin Ming si limitò a tenerla in mano e usò la sua anima per estrarne l'energia. Assorbì l'essenza del medicinale attraverso i suoi punti di agopuntura.


Il potere puro e vibrante dell'antica pillola continuò a fluire in lui. Il suo corpo gravemente ferito iniziò a rivitalizzarsi.


Ma come poteva la stella del Lupo Famelico dargli tempo per riprendersi? Gli spettri dei due Empirei si precipitarono su di lui allo stesso tempo, usando le leggi primordiali e quelle del Sogno Divino. I loro poteri calarono dal cielo, soverchianti!


Lin Ming non si ritirò di fronte al loro assalto. Anche se sapeva che erano dei falsi, non aveva intenzione di combattere contro di loro. Il suo unico obiettivo era la stella del Lupo Famelico; era inutile lottare contro questi due spettri condensati con le leggi!


Lin Ming evocò il palazzo di Primordius e volò al suo interno!


<em>Bang!</em>


Le formazioni protettiva attorno alla dimora tremarono. Gli attacchi dei due Empirei impattarono sulle sue barriere!


E all'interno, Lin Ming attivò la forza del Dio Blasfemo. Una forza impetuosa divampò dal suo mondo interno.


Con questa forza e le leggi del Dao Celeste Asura, tornò ad attivare i poteri della Tomba dei Mortali Abbandonati! L'energia della tartaruga nera che riempiva l'aria e le volontà residue delle bare fu attirata da lui.


Queste forze erano tutte esistenze che risalivano a miliardi di anni fa ed erano più potenti degli Empirei.


I loro capi potevano rivaleggiare con Vere Divinità!


In un momento, apparirono delle immagini sfocate di tartarughe nere e mortali abbandonati attorno al palazzo. Questi fantasmi circondarono immediatamente i due Empirei.


Lin Ming stava cercando di conservare più energie possibili per assorbire l'astuta stella del Lupo Famelico. Era più che sufficiente sfruttare la forza della tomba per bloccare i due spettri.


Anche se poteva prendere in prestito un milionesimo della forza di queste tartarughe e Mortali Abbandonati, disponeva di un potere terrificante. Questa energia era condensata dalle leggi del Dao Celeste Asura, che si scontrarono immediatamente con quelle della stella del Lupo Famelico.


<em>Bang! Bang! Bang!</em> L'ambiente circostante iniziò a tremare e perfino il vuoto fu ridotto a pezzi.


Lin Ming uscì dal palazzo di Primordius. Fronteggiò il diagramma del dao, strinse con ferocia la Lancia del Sangue della Fenice e iniziò a salire velocemente di quota.


L'energia della tartaruga nera e la forza misteriosa che proveniva dalle bare di bronzo fu sollevata lentamente dalle leggi del Dao Celeste radunate sulla Lancia del Sangue della Fenice.


Gradualmente, l'arma brillò ancora di più. Sembrava una fenice cremisi che spiegava le sue ali, sfrecciando verso la fine del tempo.


Pareva che Lin Ming stesse tenendo un sole tra le mani. La Lancia del Sangue della Fenice trapassò il cielo!


In un attimo, l'arma scagliò una raffica di attacchi. Ogni colpo poteva strappare il vuoto e tagliare a pezzi pianeti.


La Lancia del Sangue della Fenice ululò durante questa folle danza. Innumerevoli fenici avanzarono e rune infuocate formarono un tornado.


Il sangue di Lin Ming si accese, bruciante. Il potere intrecciato aveva creato delle rune rosse che avevano ricoperto il suo corpo.


Mentre tutto il potenziale della lancia si radunava, colpì violentemente un punto del diagramma del dao. Anche la forza di Lin Ming arrivò al limite.


<em>Boom!</em>


Una luce divina brillò, accompagnata da una violenta esplosione. Innumerevoli frammenti dorati schizzarono nell'aria. L'enorme diagramma del dao era stato fatto a pezzi dall'assalto di Lin Ming!
                                


                                



