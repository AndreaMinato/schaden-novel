---
title: Capitolo 1664 – Ricevere il Lupo Famelico
pubDate: 2025-12-15T08:37:10.422Z
tags:
    - mw
---


<em>Capitolo sponsorizzato, ringraziamo Fabio!
0 capitoli in coda, 0/5
-Schadenfreude</em>


<em>Ka ka ka!</em>


Il cielo fu frantumato da Lin Ming e un'esplosione terrificante squarciò lo spazio. Nel momento in cui ruppe il diagramma, una forza impetuosa schizzò verso Lin Ming come uno spesso pitone viola.


Quando questa forza entrò nel suo corpo, ebbe la sensazione di essere rivitalizzato come delle erbe rinsecchite che finalmente venivano annaffiate. In un istante, l'enorme vitalità del sangue che aveva consumato si rigenerò. Allo stesso tempo, uno strano ritmo risuonò nel suo corpo, facendo brillare le rune che marchiavano la sua carne e le sue ossa.


In quel momento però, la lotta incessante tra l'energia della tartaruga nera e dei giganti dorati contro i due Empirei si concluse.


Dopotutto gli spettri degli Empirei erano solo delle simulazioni create dalle Leggi Celesti del Dao; come potevano competere con dei veri Empirei?


I due fantasmi furono soppressi selvaggiamente dall'energia del mondo che Lin Ming aveva preso in prestito dalle tartarughe nere e dalle antiche bare di bronzo.


Le immagini dei due Empirei si frantumarono e le leggi che li formavano fecero la stessa fine.


Queste leggi appartenevano al sistema della trasformazione del corpo e potevano essere definite le leggi del Dao Celeste delle Nove Stelle.


Dall'esterno, le leggi del sistema di raduno dell'essenza e della trasformazione del corpo erano molto diverse tra di loro. Le leggi del sistema di raduno dell'essenza erano infinitamente complesse e differenti dalle rune del Dao Celeste, mentre quelle della trasformazione del corpo assochilometrivano ad una galassia vorticante. Quando la luce stellare brillò, una mostruosa energia del sangue avrebbe oscurato il cielo, piena di vibrante vitalità!


Queste leggi assochilometrivano al potere delle stelle.


In quel momento, la stella del Lupo Famelico scintillò ancora di più. La metà frantumata del diagramma tremò e fu avvolto da un turbine di luce stellare, sembrava che fosse sul punto di rigenerarsi.


"Non credo proprio!"


Lin Ming sogghignò. Si era preparato per molto tempo per attaccare il secondo palazzo del Dao. Come poteva permettere al diagramma di riassorbire le leggi e recuperare le forze?


In un attimo mosse le dita e linee del Dao Celeste Asura crearono un'enorme rete che iniziò ad assorbire tutta l'energia spirituale attorno, diventando sempre più solida e brillante.


Le leggi delle Nove Stelle appartenevano ad uno dei 33 Cieli, mentre il Dao Celeste Asura era una serie a sé. Nonostante questo non erano inferiori alle 33 leggi celesti, dopotutto la Strada Asura era alla pari con i 33 Cieli.


Il Dao Celeste Asura fermò all'istante il vortice causato dal diagramma.


Lin Ming sfrecciò come un lampo verso le leggi delle Nove Stelle. Spalancò la bocca e tutti i punti di agopuntura nel suo corpo si aprirono per assorbire la luce stellare.


<em>Xiu!!</em>


Sembrava che fosse stata risucchiata una galassia. La trazione di Lin Ming era così intensa da distorcere perfino lo spazio. Questa forza di assorbimento era incredibile.


Immediatamente, il potere puro delle leggi delle Nove Stelle fu inghiottito continuamente dal suo corpo.


<em>Bang!</em>


Il corpo gonfio di Lin Ming tornò a riempirsi di crepe.


Stavolta però non rimase ferito. I muscoli e il suo sangue emisero una luce brillante, sembrava che le stelle avessero marchiato il suo corpo, facendolo risplendere!


La luce di queste stelle conteneva un significato profondo e misterioso. Dietro Lin Ming, dei puntini luminosi confluirono in un fiume di stelle che discese dietro di lui come una cascata d'argento.


Il corpo di Lin Ming si riempì immediatamente di vitalità. Ondate di energia del sangue si agitarono dentro di lui.


Al momento doveva ancora sbloccare il secondo Palazzo del Dao, ma la forza delle leggi gli aveva dato più benefici rispetto alle medicine spirituali.


Mentre diventava sempre più potente, Lin Ming solcò il cielo. Il suo corpo emetteva una luce accecante, come se fosse un sole.


Il suo corpo pareva sul punto di esplodere da un momento all'altro, ma rimase tenace.


Alla fine il sangue del Vero Drago in lui si attivò.


L'albero del Dio Blasfemo apparì dietro di lui, la sua immagine realistica sembrò quasi materializzarsi. Torreggiava dall'alto, un drago del fuoco e uno del fulmine stavano danzando sulla sua chioma. Erano il vero significato delle saette e delle fiamme che Lin Ming aveva compreso.


Ondate di forza si irradiavano dai pori della sua pelle, causando increspature nel vuoto e trapassando perfino lo spazio.


Quando l'ultima briciola di vitalità del Dao fu inghiottita da Lin Ming, un tuono soffocato risuonò nello spazio. Dopo un altro passo, Lin Ming tornò a volare verso l'alto a tutta velocità.


In un batter d'occhio, arrivò di fronte al diagramma del dao. Il suo Tempio Viola si era aperto. Strinse la Lancia del Sangue della Fenice, attivò più che poteva la sua forza e la sua lancia impattò sul diagramma crepitante!


Il diagramma delle nove stelle tremò violentemente, sul punto di frantumarsi come del ghiaccio.


Fenditure percorrevano il diagramma, seguite da un potente crepitio. Queste onde soniche furono così intense che fuggirono nel mondo reale e crearono delle fessure lunghe migliaia di chilometri nella Tomba dei Mortali Abbandonati.


Tuttavia era apparsa una chiara spaccatura nello sconfinato diagramma, una gola di centinaia di chilometri di profondità.


"Ancora non basta!"


Gridò Lin Ming, attaccando di nuovo. Il suo sangue condensò la forma di un Vero Drago, che menò artigliate contro il diagramma, gettandosi contro la fenditura.


Un colpo...


Due colpi...


.....


Mille colpi...


.....


Tutta la forza di Lin Ming si scatenò come un vulcano esplosivo. In un istante, lanciò decine di migliaia di attacchi, ogni assalto mirava al centro della fenditura sul diagramma, espandendola costantemente.


Il centro di quella spaccatura era l'epicentro di un terremoto. Sempre più fessure si stavano allargando per migliaia di chilometri in ogni direzione.


L'intero diagramma del dao sussultò violentemente, emettendo forti scricchiolii simili a del vetro che si rompeva.


Alla fine riecheggiarono dei tuoni dalle giunture di Lin Ming, sollevando dei venti di energia draconica. Si lanciò nuovamente verso il diagramma.


Le tracce del Grande Dao e i frammenti di luce stellare furono sbriciolati ulteriormente.


<em>Rumble! Rumble! Rumble!</em> L'intero diagramma del dao esplose.


Luce scintillante fuoriuscì dalle fessure del diagramma, formando dei torrenti impetuosi. enormi frammenti caddero su Lin Ming.


Il suo corpo brillò ancora più intensamente, come una supernova, era proprio accecante.


La sua forza continuava ad aumentare.


Quando l'ultimo filo di luce stellare fu assorbito dal suo corpo, Lin Ming poteva fare evocare vento e fulmini sollevando una mano. Lo spazio attorno a lui tremava costantemente.


Con questo potenziamento, si sentì anche più sicuro.


In quel momento era fiducioso di poter distruggere il mondo e ogni forma di vita con un pugno.


Perfino Xiao Moxian che stava assistendo a questo spettacolo da sotto si spaventò.


Provò un'inspiegabile orrore vedendolo, era la paura del suo sangue da Bestia Divina nei confronti di una potente vitalità del sangue.


Naturalmente questo era anche dovuto al fatto che Xiao Moxian non aveva superato abbastanza nirvana. Se fosse riuscita a completarli tutti e nove, avrebbe raggiunto un livello terrificante superiore a quello di un Empireo.


Lin Ming solcò il vuoto e, dopo un'esplosione, brillò e scomparì. In un istante, sfrecciò nel vuoto, arrivando di fronte alla gloriosa stella del Lupo Famelico!


L'enorme stella del Lupo Famelico adesso era solo delle dimensioni di un bastone. Pareva che avesse percepito l'arrivo di Lin Ming e si fosse nascosta nell'oscurità.


Ma data la profonda comprensione di Lin Ming delle leggi Asura, riuscì a trovarla all'istante.


Senza guardare, sporse le mani nel vuoto. Istantaneamente si sentì come se avesse immerso le dita nel magma.


Ciò che stava toccando era il nucleo della stella del Lupo Famelico.


In quel momento, anche se il suo corpo era permeato da potere vitale, percepì comunque l'aura insolita della stella del Lupo Famelico.


Afferrò direttamente questa stella e la inghiottì.


<em>Bang!</em>


Ebbe la sensazione di essere sommerso in un mare pieno di saette, gettarsi in un vulcano enorme, cadere in un buco nero impenetrabile...


Un'aura potentissima dall'aura maestosa e piena di furia esplose nel suo corpo.


La stella del Lupo Famelico, astuta e insidiosa. Allo stesso tempo rappresentava anche il palazzo della Punizione Divina del Dao!


Questo palazzo del Dao comunicava con il mondo, emettendo le sue condanne per conto del cielo.


Ora questa punizione stava discendendo su Lin Ming.


L'albero del Dio Blasfemo dietro Lin Ming fu scosso da venti violenti. Il fantasma del drago formato dal sangue del Vero Drago fu fatto a pezzi dal buco nero. La tribolazione del fuoco fu soffocata da una tribolazione dell'acqua...


Le rune nel suo sangue e nella sua carne furono attirate dal buco nero e vennero fatte a pezzi.


L'organismo di Lin Ming era nel caos. Anche la sua forza spirituale venne condizionata da questa influenza. Mentre ondate di tribolazione divina impattavano su di lui, la vitalità del sangue si gonfiava.


Questo era l'ultimo ostacolo e la rivolta finale della stella del Lupo Famelico. Come poteva lasciare che tutti i suoi sforzi andassero sprecati?


Innumerevoli linee delle leggi del Dao Celeste Asura furono trainate dalla forza spirituale di Lin Ming, gettandosi nel suo corpo e tuonando.


Come un'enorme rete intrappolante, bloccarono con ostinazione l'ultimo attacco della stella del Lupo Famelico.


<em>Bang!</em>


La stella del Lupo Famelico esplose.


La luce stellare più pura e gloriosa conteneva delle rune nere. Si sciolsero nel corpo di Lin Ming, fondendosi con lui.


"Questa... questa è parte delle leggi del Dao Celeste, rappresentano il potere della tribolazione, il vero significato della tribolazione..."


Lin Ming fu travolto dal dolore, ma stava anche provando una strana fitta di piacere.


Il vero significato della tribolazione; stava facendo rabbrividire la sua anima e il suo corpo con entusiasmo.


Allo stesso tempo, lievi tracce di dolore si diffusero per il suo corpo. Era il marchio del Grande Dao che entrava nel suo corpo, un impatto che fece soffrire la sua anima divina.


Con il passare del tempo però tutta la luce stellare iniziò a circolare nel suo organismo, formando un palazzo del Dao misterioso e meraviglioso.


Questo palazzo del Dao aveva una sala magnifica dalla luce ardente. In esso, energia nera e le saette serpeggiavano nell'aria. C'erano perfino ondate di fuoco terrificanti capaci di bruciare l'universo.


Questa maestà rappresentava la punizione del Dao Celeste. Si connetté con l'organismo di Lin Ming e perfino con la sua anima.


Questo gli permise di percepire una potente aura. Tutte le rune nella sua carne e nel suo sangue iniziarono a brillare, entrando in risonanza con lui.


Finalmente aveva aperto il palazzo della Punizione Divina del Dao!
                                


                                



