---
weight: 1665
title: Capitolo 1665 – La chiave per il successo è prepararsi
pubDate: 2025-12-15T08:37:10.422Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming strinse i pugni, una luce divina brillò nei suoi occhi. Per sbloccare questo palazzo della Punizione Divina del Dao aveva dovuto fare sforzi inimmaginabili. E ora finalmente ci era riuscito!


Quando sentì la forza che imperversava nel suo corpo, si riempì di spirito combattivo.


Da quando aveva lasciato la nazione Jia Lan, non aveva ancora trovato un avversario davvero potente con cui misurarsi.


Chiuse gli occhi e iniziò a meditare, percependo con attenzione la forza del palazzo della Punizione Divina del Dao.


I primi due palazzi delle Nove Stelle: quello della Punizione Divina e il Tempio Viola.


Tra i due, la funzione del primo era di usare il corpo di un praticante di arti marziali come mezzo per entrare in comunione con il cielo e la terra.


Il corpo era un microcosmo e poteva trovare corrispondenze con le stelle nell'universo. Nel mondo sconfinato, il cosiddetto potere della punizione divina alla fine era la forza del Dao Celeste.


Dopo che il palazzo della Punizione Divina del Dao veniva aperto, un coltivatore poteva usarlo come mezzo di comunicazione per contenere il potere del cielo e della terra!


Non importava quanto fosse potente il fisico di un mortale, a che livelli poteva arrivare? Perfino le Bestie Divine reali potevano competere con gli Empirei al picco del loro stadio.


Ma il potere del cielo e della terra era diverso ed estremamente vario.


Ad esempio, quando una stella esplodeva e si formava un buco nero, l'impatto avrebbe potuto risucchiare un Empireo e ridurlo in polvere.


Naturalmente, al suo attuale livello, Lin Ming era ben lontano dall'arrivare ad un punto del genere. Aveva ancora molta strada da fare.


"Il potere del cielo e della terra..."


Lin Ming strinse i pugni, mentre percepiva il palazzo della Punizione Divina del Dao nel suo corpo, assorbiva l'energia del mondo. Questa sorta di sensazione era la leggendaria comunione con il mondo.


Una volta che la sua coltivazione fosse arrivata al picco, combattere contro di lui sarebbe stato come affrontare il cielo e la terra stessi!


Quando la tecnica della trasformazione del corpo di un coltivatore passava allo stadio delle Nove Stelle, praticamente aveva finito di potenziare il proprio corpo mortale e cominciava a coltivare le leggi delle Nove Stelle.


Lo stadio delle Nove Stelle apparteneva ad una delle 33 leggi celesti. Se non fossero state sigillate per qualche motivo sconosciuto, non sarebbero state inferiori alla tecnica di trasformazione del corpo dei saggi. Sarebbero state un po' più difficili da coltivare.


La potenza del palazzo della Punizione Divina del Dao non derivava dal fisico di un coltivatore, ma dall'energia del mondo. Quindi, non importava quanto si fosse protratta una battaglia, un praticante di arti marziali non avrebbe esaurito le sue forze. Questo era uno dei motivi per cui le Nove Stelle del Palazzo del Dao erano così formidabili!


"Ora non ho bisogno delle tecniche del Manuale del Tiranno Celeste per arrivare a 20 miliardi di jin. Questa è la stessa forza di due draghi!"


Lin Ming ebbe la sensazione che avrebbe potuto influenzare l'energia del mondo con un solo gesto. Essenza astrale inondò il suo corpo, la sua forza sovrannaturale si agitava come una marea!


A parte poter trarre supporto dall'energia del mondo, il corpo di Lin Ming era diventato ancora più saldo. Il vero significato del Dao Celeste si era fuso nella sua carne e nel suo sangue.


Il suo fisico era diventato terrificante e la sua forza era aumentata rapidamente. Quando aprì gli occhi, un fulmine viola brillò nelle sue pupille. La sua forza e la sua aura erano straordinari.


"Fratellone Lin, hai già sbloccato il palazzo della Punizione Divina del Dao? Sorprendente!"


Quando Lin Ming era atterrato sull'antica bara di bronzo più grande, Xiao Moxian provò un senso di tristezza inspiegabile. Appena prima lo aveva visto riempirsi di ferite... ma non era riuscita ad aiutarlo minimamente. Questo le aveva dato una sensazione che non riusciva a definire a parole.


Inoltre Lin Ming aveva trascorso questi ultimi trent'anni a prepararsi ad attivare il palazzo della Punizione Divina del Dao. Aveva pagato un caro prezzo e Xiao Moxian poteva testimoniarlo. Nella Strada Asura, Lin Ming non aveva nessun supporto, né grande organizzazione che lo aiutava. Tutti i materiali e le risorse di cui aveva bisogno se li era dovuti guadagnare!


Nella casa d'aste della città delle Rune Divine, tutti avevano visto il suo talento incredibile e come aveva usato i suoi simboli per impressionare le folle, prendendosi perfino gioco di Huo Yi Liu e degli altri maestri di rune divine oscuri. Ma chi tra di loro lo aveva visto trascorrere anni nella sua stanza a disegnare rune? Non aveva riposato per giorni a volte, esaurendo continuamente la forza della sua anima e contando sul Mantra della Nebbia Divina e i simboli del Recupero Spirituale. Aveva lavorato senza sosta e spesso sarebbe collassato a terra, impallidito e con gli occhi iniettati di sangue!


Quel duro lavoro alla fine aveva pagato!


Tutti immaginavano che Lin Ming avesse qualche segreto e anche Xiao Moxian sapeva in parte cos'era. Ma se qualcuno avesse pensato che fosse la causa del suo successo, si sarebbe sbagliato di grosso. Il motivo per cui Lin Ming era riuscito ad arrivare a questo punto era per via della sua mentalità e la sua volontà di ferro.


Lin Ming era collegato telepaticamente con Xiao Moxian. Poteva sentire vagamente cosa stava pensando. Avanzò, le tocco gentilmente la guancia e disse: "Sono già molto fortunato ad essere arrivato fin qui. Dopo che la prova finale terminerà, dovrò tornare nel Regno Divino per affrontare la grande calamità dell'umanità. Ho ancora molta strada da fare."


"Come devo fare anche io..." Xiao Moxian fremette. La strada che aveva di fronte, la calamità dell'umanità, avrebbe dovuto affrontare molti ostacoli. Non solo doveva fronteggiare la razza dei saggi, ma anche la razza dei mostri e suo nonno che forse sarebbero passati dalla loro parte.


In passato per Xiao Moxian sarebbe stato impossibile resistere alla decisione della sua gente. Ma ora si era acceso un profondo spirito combattivo in lei. Solo diventando potente avrebbe potuto fare valere il suo parere e affrontare la grande calamità.


Inoltre, mentre Lin Ming continuava a rafforzarsi, Xiao Moxian doveva accelerare il passo per stargli dietro. Non si sarebbe lasciata seminare da lui. Avrebbe completato sicuramente i suoi nove nirvana!


Quando Lin Ming aveva sbloccato il palazzo della Punizione Divina del Dao, era riuscito ad ottenere innumerevoli benefici.


Anche se era soltanto seduto, poteva sentire il suo sangue che si agitava come un fiume. Doveva anche assorbire una grande quantità di luce stellare. Nel suo sangue e nel suo midollo rimaneva ancora un po' di efficacia medicinale delle pillole che aveva assimilato.


Questo faceva sì che, ad ogni respiro, della nebbia bianca uscisse dal suo naso, riempiendo l'aria di nuvole di fragranza medicinale.


"C'è ancora molta energia nel mio corpo... anche se non ho sbloccato il secondo Palazzo del Dao, rimangono meno di 20 anni all'inizio della prova finale. Non posso essere assolutamente negligente. In questa Strada Asura vasta e sconfinata esistono innumerevoli geni e guerrieri, eppure falliscono tutti durante la prova finale. Negli ultimi 100 milioni di anni, la percentuale di completamento ha appena superato l'80% e molti talenti orgogliosi sono peridi nella prova finale..."


Lin Ming non sapeva nulla di questa grande sfida. Sarebbe stata la battaglia più importante che avrebbe dovuto affrontare nella Strada Asura e doveva assicurarsi di completare tutti i suoi preparativi.


<em>'Allora userò questo periodo di tempo per prendere in prestito le forze spirituali nella Tomba dei Mortali Abbandonati e fare un altro avanzamento!'</em> Pensò Lin Ming.


Si era preparato per ogni evenienza per affrontare il palazzo della Punizione Divina. Così aveva incontrato molte meno difficoltà rispetto a quando aveva cercato di sbloccare il primo.


La prova finale doveva contenere molte incognite e pericoli.


D'ora in avanti, avrebbe dovuto di nuovo fare del suo meglio per prepararsi.


"Xian'er, voglio avanzare agli stadi avanzati del Lord Divino realm." Disse Lin Ming con gli occhi che brillavano.


Xiao Moxian fece un sorrisetto. "La prova finale inizierà tra più di dieci anni. Potrai coltivare con calma qui. E io di sicuro non rimarrò ad oziare, coltiverò insieme a te. Mi assicurerò che tu non potrai seminarmi troppo!"


"Bene, allora cominciamo insieme." Lin Ming guardò sorridendo la vivace Xiao Moxian, i suoi occhi seguivano la sua figura snella e splendida.


Il tempo passò. Lin Ming e Xiao Moxian trascorse il tempo a coltivare insieme in questa zona pericolosa misteriosa.


I due erano entrambi grandissimi talenti. Mentre i loro corpi si intrecciavano, emisero un bagliore nebuloso. L'aura del Vero Drago di Lin Ming si intrecciò con quella della Fenice Oscura, levandosi al cielo.


Un ruggito tonante di un drago, il grido acuto di una fenice, gli spettri di un Vero Drago e di una Fenice Oscura divennero sempre più realistici.


Un drago, una fenice, sembravano il sole e la luna, brillanti e scintillanti.


Innumerevoli rune abbaglianti e mistiche traboccavano dai loro corpi, creando delle onde attorno...


Nella Tomba dei Mortali Abbandonati, i giorni erano incredibilmente lunghi.


Mentre Lin Ming e Xiao Moxian coltivavano in coppia anno dopo anno, il potere fausto del drago e della fenice divenne ancora più formidabile.


Tre anni dopo...


Tutta l'efficacia medicinale di Lin Ming, insieme alla luce stellare che aveva raccolto, si era fusa completamente con lui. Il suo corpo sembrava essere tornato alle sue origini, senza far trapelare la minima energia.


Per quanto riguardava la sua forza, era arrivato ad un livello terrificante.


In quel momento Lin Ming spostò lo sguardo verso l'energia mortale attorno a lui e la volontà attorno all'antica bara di bronzo.


"Essenza del cielo e della terra, vieni da me!"


Lin Ming mosse le dita e lanciò una runa grigia. L'aria tremò e strane increspature apparirono nello spazio. All'improvviso l'energia delle tartarughe nere iniziò ad inondare il suo corpo.


Questa era una runa della Ruota Karmica delle Miriadi di Demoni!


La ruota karmica poteva assorbire le anime vaganti dei diavoli, aveva risucchiato anche lo spirito di Tian Mingzi. Ora aveva iniziato a divorare e a raffinare l'energia della morte delle tartarughe nere, era semplicemente troppo meraviglioso.


Quando Lin Ming coltivava da solo, avrebbe evocato la Ruota Karmica delle Miriadi di Demoni e avrebbe iniziato ad assimilare l'energia e le volontà emanate dalle antiche bare.


Queste volontà erano tutte confuse e prive di coscienza. Se Lin Ming non avesse avuto una percezione estremamente acuta, non si sarebbe nemmeno reso conto della loro esistenza.


Quando le volontà residue dei Mortali Abbandonati caddero sulla Ruota Karmica delle Miriadi di Demoni formata dal Dao Celeste Asura, diventarono calme e docile come soldati che incontravano un generale.


L'energia della morte della tartaruga e i fantasmi dei giganti dall'armatura dorata fluttuarono nell'aria. Lentamente, Lin Ming l'assorbì nella Ruota Karmica, raffinandole nella forma più pura di energia che riempiva costantemente il corpo di Lin Ming.


La Tomba dei Mortali Abbandonati era fin troppo piena di energia. Lin Ming poteva solo assorbirne una quantità molto limitata, ma con il passare dei giorni, avvennero dei cambiamenti sbalorditivi nel suo corpo.


Questi mutamenti accumulati con il passare del tempo cambiarono la qualità del suo mondo interno, inondandolo di energia. La coltivazione di Lin Ming stava facendo grandi passi verso gli stadi avanzati del Lord Divino realm.
                                


                                



