---
weight: 1667
title: Capitolo 1667 - L'Imperatrice Spirituale Sheng Mei
pubDate: 2025-12-15T08:37:10.422Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Tra il mare di nuvole sconfinato, fluttuava un palazzo blu scuro. L'edificio sembrava una scultura di vetro e le mura erano intarsiate con file di cristalli spirituali.


I cristalli spirituali avevano un valore simile a quello delle giade dei nove soli. Per gli spirita, erano risorse di coltivazione estremamente lussuose. Ma ora, solo sulle mura esterne del palazzo, ce n'erano decine di migliaia.


Solo entrando in questo palazzo, si poteva sentire una ricca energia Origin che si diffondeva in ogni direzione. Anche se un mortale privo di talento marziale fosse vissuto qui, sarebbe stato nutrito lentamente dall'energia dei cristalli e avrebbe ottenuto una forza spirituale incredibile. Il suo flusso di pensieri sarebbe stato rapido, avrebbe avuto una memoria fotografica e una grande saggezza.


In questo Palazzo Spirituale c'era un altro mondo. Questo mondo non era solenne e maestoso, ma era un paradiso lussureggiante pieno di alberi spirituali e fiori. Cascate discendevano da montagne celesti, come centinaia di migliaia di fili di seta. Anche gli uccelli e le bestie spirituali solcavano l'aria e la terra, i loro richiami erano incantevoli.


Una donna vestita di blu volava in un giardino di peschi. Accanto a lei c'era una fenice azzurra. La Bestia Divina si era già rimpicciolita ad una lunghezza di 100 piedi e il suo intero corpo era ricoperto di fiamme blu. Se uno si fosse avvicinato al suo fuoco però non avrebbe sentito calore ardente, ma avrebbe avuto una sensazione di gelo nell'anima.


Si chiamavano fiamme glaciali blu, un fuoco terrificante non inferiore a quello del nirvana di Xiao Moxian. Erano le fiamme esclusive della razza delle fenici; quelle dell'elemento fuoco possedevano le fiamme del nirvana, mentre quelle del ghiaccio avevano le fiamme glaciali blu.


Le fiamme glaciali blu erano davvero terrificanti. Inoltre questa fenice era quasi adulta ed era di sangue reale. Se un praticante di arti marziali si fosse avvicinato alle sue fiamme, sarebbe rimasto congelato e la sua anima sarebbe stata bruciata e ridotta in cenere.


Quando la donna entrò in questo paradiso ultraterreno, fu accolta dagli inchini di quattro splendide ragazze raffinate che indossavano dei veli.


Queste giovani non conoscevano questa donna, ma si poteva immaginare quanto fosse importante visto che l'Imperatore Spirituale Vuoto Divino la stava accogliendo personalmente nel palazzo celeste!


Molte domestiche si stavano chiedendo chi fosse.


Alcune credevano che potesse essere una Vera Divinità. Tuttavia, nell'intera Strada Asura, le Vere Divinità spirita erano incredibilmente rare e, oltre all'Imperatore Spirituale Vuoto Divino, non erano nient'altro che leggende. Parte di queste figure avevano creato leggende che risalivano ad un miliardo di anni fa e ora probabilmente erano morte. Non solo, nemmeno i loro miti erano affidabili. Non si sapeva davvero se fossero stati Vere Divinità o no.


Ma, ripensando a tutte queste leggende, si accorsero che nessuna di esse corrispondeva a questa donna vestita di blu. Questa giovane sembrava avere 17-18 anni. Era difficile immaginare che qualcuno del genere potesse essere una Vera Divinità.


Mentre camminava, tutti i membri del palazzo celeste di Vuoto Divino si inginocchiarono.


Tra di loro c'erano anche figure di alto livello, ma perfino i Grandi Re del Mondo dovevano inchinarsi di fronte a questa donna.


"Chi è questa donna?"


Dopo che la donna vestita di blu passò davanti a lui, il vice dell'Emissario degli Affari interni chiese con una trasmissione del suono:


"Non ne ho idea... potrebbe essere una Vera Divinità? Dovrebbe essere almeno un Empireo al picco del suo livello!"


"Impossibile. Credo che sia solo negli stadi iniziali. L'unica alternativa è che sia una Vera Divinità che sta nascondendo la sua coltivazione. Ma non credo che una Vera Divinità farebbe qualcosa di così noioso come nascondere la sua coltivazione di fronte a noi."


Nonostante la donna vestita di blu avesse una posizione misteriosa, non aveva nascosto il suo mare spirituale. Non era difficile per una persona al di sopra dello stadio di Re del Mondo esaminare la sua coltivazione.


Ma vedendo che era appena arrivata allo stadio di Empireo, tutti rimasero perplessi.


Come poteva un Empireo di basso livello ricevere un'accoglienza così cortese dall'Imperatore Spirituale Vuoto Divino?


Mentre tutti stavano discutendo usando trasmissioni del suono, la donna vestita di blu continuò ad avanzare.


Il terreno era coperto da una sorgente che brillava quanto un diamante. L'acqua gocciolava e i fiori sbocciavano. La donna vestita di blu si diresse dritta verso le profondità del palazzo. Lì la stava aspettando un uomo di mezz'età vestito di bianco.


Era un bell'uomo dalla pelle brillante come gemme. Aveva i capelli raccolti e adornati da una corona di stelle. Le sue sopracciglia erano sottili e dalle curve gentili e le sue mani erano sottili e piene di potere. Non traboccava nessuna energia dal suo corpo. Dal suo aspetto, sarebbe sembrato un povero scolaro del mondo mortale. Tuttavia, ad ogni passo che faceva, ogni fiore e albero di questo mondo, tutti gli uccelli e le bestie spirituali si sarebbero rivolti verso di lui con timore reverenziale, come se stessero vedendo il loro sovrano. Ovunque andasse, i fiori si sarebbero piegati, gli uccelli sarebbero atterrati e le bestie spirituali si sarebbero inchinati!


Quest'uomo era il maestro del regno del Vuoto Divino e, nella Strada Asura, a parte esistenze leggendarie dalle circostanze dubbie, era il solo spirita che aveva raggiunto lo stadio di Vera Divinità!


Per questo era chiamato l'Imperatore Spirituale della Strada Asura. Questo significava che era il più potente spirita nella Strada Asura!


"Sheng Mei..."


L'uomo si girò, rivolgendosi alla donna vestita di blu che si stava avvicinando lentamente. I suoi occhi brillarono. "Sembra che la tua grande arte della reincarnazione abbia già raggiunto la sesta rivoluzione. Finché avrai abbastanza tempo, la completerai alla perfezione..."


La donna vestita di blu rimase in silenzio. Sheng Mei era il suo nome, ma aveva anche un titolo: l'Imperatrice Spirituale Sheng Mei!


Tuttavia lei non proveniva dalla Strada Asura, ma dai 33 Cieli!


"Sei rivoluzioni non sono difficili. Ciò che è arduo sono le ultime tre, la settima, l'ottava e la nona..." Il tono di Sheng Mei era calmo e la sua espressione placida.


"Ahah! Sei rivoluzioni non sono difficili?" L'uomo scosse la testa mentre rideva. "Solo tu oseresti dire parole del genere. Una volta che completerai le nove rivoluzioni e la tua fenice glaciale finirà i suoi nove nirvana, temo che nessuno potrà ostacolarti!"


L'Imperatore Spirituale del Vuoto Divino si complimentò con lei.


Tuttavia Sheng Mei si limitò a sospirare lievemente, come se fosse colta da un dilemma insolubile. Non mostrò nessuna gioia di fronte al grande futuro prospettato dallo spirita.


L'Imperatore Spirituale Vuoto Divino sembrò rendersene conto. Esitò per un momento e poi disse con un un tono gentile e persuasivo: "Sheng Mei, non ho mai capito una cosa. Con il tuo talento e le tue abilità, perché ti sei messa sotto il giogo di quella persona, aiutando quel vecchio che è già vissuto per diverse centinaia di milioni di anni? Puoi assolutamente fondare il tuo Sect. Insieme potremmo governare tutti e 33 i Cieli senza nessuna difficoltà!"


L'Imperatore Spirituale del Vuoto Divino nutriva grandi ambizioni. Non era la prima volta che aveva fatto questa offerta a Sheng Mei.


Provava molta ammirazione e rispetto nei confronti di questa donna. Sentiva perfino... adorazione e desiderio!


Quando era giovane, si era già concesso dei piaceri carnali, ma dopo essere diventato una Vera Divinità, nessuna donna era riuscito ad attirare la sua attenzione. Ora non era rimasto nessuno nel suo harem.


Se c'era una persona che poteva destare l'ammirazione di qualcuno di così arrogante e orgoglioso come lui, si poteva immaginare quanto fosse perfetta e magnifica.


Tuttavia l'Imperatore Spirituale del Vuoto Divino non rivelò nessuna di queste intenzioni di fronte a Sheng Mei. Era ben consapevole che voler corteggiare Sheng Mei sarebbe stato quasi impossibile. Era una persona estremamente nobile e non sarebbe stato facile entrare nella sua vita.


Anche il vecchio a cui si era riferito Vuoto Divino era solo qualcuno che Sheng Mei stava aiutando; era impossibile che che fossero compagni.


L'Imperatore Spirituale era solo confuso. Perché una persona orgogliosa come Sheng Mei avrebbe aiutato un coltivatore cento volte più vecchio di lei?


"Ho bisogno... di tre posti." Disse all'improvviso Sheng Mei. Il motivo per cui si era presentata era per questa richiesta.


"Posti per la prova finale? Anche se sono preziosi, non è affatto difficile per me dartene un po'. Potrei  anche dartene dieci! La sola cosa che non mi piace è che, anche dopo aver aumentato la tua forza, ti impegni così tanto per quel vecchio..."


Il tono dell'Imperatore Spirituale era indifferente. Chiunque altro avrebbe provato disagio sentendo una risposta del genere.


Sheng Mei rimase in silenzio per un momento. Dopo diversi respiri di tempo, disse con tono impassibile: "Potrei ottenere quei posti anche senza di te. Sarebbe solo molto più difficile. Posso darti delle ricompense adeguate per questi tre posti. Se rifiuterai ancora, posso solo dirti addio."


Anche se Sheng Mei aveva bisogno d'aiuto, il suo tono non era sconfitto. L'Imperatore Spirituale Vuoto Divino scosse con riluttanza la testa, dicendo: "Bene, non posso farci niente allora... ti darò tre posti. Sono per aiutarti a completare la sesta rivoluzione?"


"Sì..."


La grande arte della reincarnazione di Sheng Mei era unica e speciale. Ad ogni rivoluzione si iniziava una nuova vita, partendo da zero.


Dopo essersi reincarnata, la sua coltivazione sarebbe diminuita di molti stadi. Allora avrebbe dovuto recuperare energia!


Questa sorta di metodo di coltivazione non poteva essere allenato a meno che non si fosse geni impareggiabili. Richiedeva una velocità di coltivazione almeno dieci volte superiore a quella dei talenti ordinari. Altrimenti, il loro livello sarebbe diminuito di volta in volta.


"Se potrai completare la sesta rivoluzione, allora il tuo talento, le tue fondamenta e le tue leggi arriverebbero ad un livello inimmaginabile... in passato hai stabilito un record dell'83%, superando perfino il sacro figlio di Zaohua Wumo, e i risultati del resto dei coltivatori nei 33 Cieli e nella Strada Asura negli ultimi 100 milioni di anni!"


"Stavolta temo che romperai il tuo stesso record. Forse potrai arrivare al 90%?"


L'Imperatore Spirituale Vuoto Divino sorrise, scuotendo la testa. Ogni volta che l'imperatrice Sheng Mei si reincarnava, il suo talento sarebbe aumentato!


Questa sorta di metodo di coltivazione anomalo proveniva da chissà dove. Forse perfino il Maestro della Strada Asura non aveva previsto una tecnica del genere quando aveva creato la prova finale.


L'Imperatore Spirituale Vuoto Divino aveva qualche ipotesi sulla provenienza della grande arte della reincarnazione, ma non poteva confermare i suoi sospetti.


"90?" Sheng Mei alzò le sopracciglia. Scosse con calma la testa. "Come posso arrivare al 90%... quello è un numero che esiste solo nelle leggende. Figuriamoci la sesta rivoluzione, dubito che ci riuscirei perfino alla settima. Sospetto che, da quando la Strada Asura è apparsa, nessuno sia mai riuscito a superare il 90%. Il mio obiettivo stavolta è solo l'85-86%..."


Il tono di Sheng Mei era indifferente. L'Imperatore Spirituale ridacchiò gentilmente: "Perfino un tasso di completamento dell'85% è senza precedenti. Nessuno poteva rivaleggiare con te e nessuno potrà superarti in futuro!"
                                


                                



