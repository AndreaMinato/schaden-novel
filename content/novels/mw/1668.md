---
weight: 1668
title: Capitolo 1668 - Lin Ming lascia l'isolamento
pubDate: 2025-12-15T08:37:10.423Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Visto che la prova finale esisteva da tempo immemore e aveva avuto innumerevoli partecipanti, i coltivatori ordinari non potevano essere informati sui migliori record del passato.


Ma l'Imperatore Spirituale Vuoto Divino lo sapeva. Aveva perfino informazioni dettagliate sugli sfidanti più formidabili dell'ultimo miliardo di anni. Tra tutte queste persone, solo dieci persone avevano superato il 79%; questo includeva il sacro figlio di Zaohua e l'Imperatrice Spirituale Sheng Mei.


Fino ad ora nessuno era mai arrivato all'85%. Questo era il motivo per cui l'imperatore aveva detto "nessuno poteva rivaleggiare con te e nessuno potrà superarti in futuro" mentre parlava del suo potenziale.


Sheng Mei si limitò a scuotere la testa dicendo: "3,6 miliardi di anni fa, durante la grande calamità di quel samsara, è iniziata una nuova era. In un periodo del genere, nasceranno grandi eroi in ogni parte dell'universo e alcuni si sottoporranno alla prova e supereranno i primati del passato. Si può perfino dire che nei prossimi secoli o millenni ci saranno diversi geni che supereranno l'80%. In tal caso, allora quegli eroi creeranno  una nuova era che sicuramente non ci deluderà..."


Il tono dell'Imperatrice Spirituale Sheng Mei era calmo, ma le sue parole contenevano un'aura maestosa.


Era incredibilmente nobile e non temeva nessun rivale. Sperava invece che sarebbero nati nuovi eroi. Solo in questo palco più ampio dove avrebbe potuto competere con numerosi talenti orgogliosi avrebbe avuto l'occasione di superare i suoi limiti e realizzare i suoi sogni.


.....


Notizie riguardo ad una donna vestita di blu su una fenice presto si diffusero per tutta la Strada Asura.


Non era stata la sua cavalcatura ad attirare particolarmente l'attenzione, il punto chiave era l'accoglienza che aveva ricevuto dall'Imperatore Spirituale. Una volta che uscirono dal palazzo, non si seppe nemmeno chi se ne fosse andato per primo. Sembrava che l'Imperatore Spirituale Vuoto Divino considerasse questa donna un suo pari.


Così, innumerevoli persone cercarono di capire l'identità di questa ospite.


La donna non stava cercando di rimanere misteriosa apposta. Dopo essere apparsa di fronte agli altri diverse volte, finalmente la riconobbero.


Anche se la giovane coltivava la grande arte della reincarnazione, ad ogni rivoluzione il suo aspetto sarebbe rimasto lo stesso, sarebbe solo sembrata più giovane e perfetta. E l'ultima volta che aveva partecipato alla prova, molti avevano assistito all'inizio e al termine dell'evento, lasciando una profonda impressione su queste persone.


Negli ultimi 100 milioni di anni, solo due persone avevano superato un tasso di completamento dell'80%. Il sacro figlio di Zaohua era arrivato all'81% e l'altra era Sheng Mei, con un più esagerato 83%.


In confronto al sacro figlio di Zaohua, Sheng Mei era un'esistenza ancora più mistica. Nessuno aveva previsto che molti anni dopo sarebbe riapparsa nella Strada Asura. Inoltre, l'Imperatore Spirituale Vuoto Divino era andato ad accoglierla personalmente e l'aveva fatto con grande rispetto e cortesia!


Questo confuse molte persone. Normalmente, non importava quanto fosse talentuoso un genio spirita, nessuno avrebbe potuto affermare con certezza che sarebbe diventata una Vera Divinità in futuro! Dopotutto, mentre i talenti crescevano, avrebbero sempre incontrato molti ostacoli.


E l'Imperatore Spirituale Vuoto Divino era già una Vera Divinità. Perché avrebbe trattato un giovane genio come un suo pari?


Non era plausibile che lo stesse facendo per le origini della giovane spirita, perché l'Imperatore Spirituale Vuoto Divino stesso era già prominente.


Questa giovane spirita aveva un fisico speciale o era destinata ad avere un ruolo molto importante in futuro?


Molti fecero ipotesi, ma non importava quante congetture facessero, erano sicuri di che il talento di questa giovane spirita doveva essere terrificante, molto più terrificante di quanto potessero immaginare!


La comparsa di questa donna doveva anche essere connessa all'imminente prova finale.


Aveva davvero intenzione di partecipare una seconda volta alla prova finale?


Normalmente, anche se si poteva partecipare più volte, le ricompense offerte alla fine sarebbero dipese dalla percentuale di completamento. Ad esempio, un primato dell'80% avrebbe ottenuto il premio corrispondente e se avesse raggiunto lo stesso risultato una seconda volta, non ne avrebbe ricavato nessuna ricompensa. Avrebbero ricevuto un'altra ricompensa se avesse completato almeno l'81% della prova.


Per quanto riguardava il tasso di completamento, dipendeva principalmente dal talento. Le regole della prova finale favorivano decisamente i membri della giovane generazione. Generalmente parlando, bisognava solo partecipare una volta per sapere il proprio risultato.
Sarebbe cambiato solo se uno avesse incontrato un'opportunità fortunata enorme o il suo talento fosse aumentato rapidamente. Altrimenti, non importava quanto uno vi partecipasse, la percentuale di completamento sarebbe rimasta uguale. Per questo motivo, chi avrebbe sprecato un posto ottenuto sperimentando innumerevoli pericoli e rischiando la vita? Chi sarebbe stato disposto a fare un compito così ingrato?


Avevano tutti le loro idee. Ma con il passare del tempo, si iniziò a parlare di meno di questa misteriosa donna spirita.


Le stagioni cambiavano e il tempo passava. Due anni dopo, il mistico regno più grande e famoso dell'intera Strada Asura, quello con i migliori tesori, stava finalmente per aprirsi.


Era una questione incredibilmente importante nella Strada Asura interna!


I requisiti per essere ammessi alla prova finale non erano facili da soddisfare. Ogni posto richiedeva la collezione di un'enorme quantità di rare e preziose rune divine. Quando il mistico regno si fosse aperto, normalmente c'erano solo diverse centinaia di posti disponibili nell'intera Strada Asura interna.


 Ed esistevano diverse centinaia di organizzazioni di Empirei nella Strada Asura interna. Tra questi Sect, alcuni di loro avevano più posti disponibili. Questo significava che molte organizzazioni di Empirei non erano nemmeno riuscite ad ottenerli.


Quando arrivò il giorno di apertura, la Strada Asura interna si riempì di fervore zelante.


.....


In quel momento, nelle profondità delle grandi Terre Desolate, ci fu un rimbombo in una montagna oscura e primordiale!


Le rocce crepitarono e la terra tremò. Un palazzo nero squarciò le montagne, lacerando lo spazio e sfrecciando nell'aria come una meteora!


Tra le valli vicine, decine di giganti delle creste tortuose si alzarono. Erano alti centinaia di piedi e stringevano enormi tridenti.


Questi giganti erano stati scioccati dall'improvvisa esplosione. Quando si girarono, videro un palazzo nero sfrecciare come una meteora dalla zona proibita che sorvegliavano. Ovviamente questo destò la loro ira.


Iniziarono tutti a gridare e ad inseguirlo!


<em>Sha! Sha! Sha!</em>


Più di dieci giganti lanciarono le loro armi!


Queste armi pesavano milioni di jin. Accompagnati da una forza terrificanti, precipitarono sul palazzo nero lasciando scie di luce.


Durante il momento dell'impatto però si attivò una barriera che bloccò ogni assalto.


Il palazzo nero tremò. Sotto l'enorme impatto, diventò ancora più veloce e svanì all'orizzonte in un batter d'occhio, lasciando dietro di sé le decine di giganti. L'artefatto allungò sempre di più le distanze tra di loro.


Era il palazzo di Primordius.


Dopo essere rimasto in isolamento per più di 10 anni, Lin Ming finalmente uscì dalla Tomba dei Mortali Abbandonati. Al momento era diventato molto più forte rispetto a prima!


Ora che era uscito dal suo isolamento, aveva un obiettivo: la prova finale!


Il palazzo di Primordius solcò il cielo delle grandi Terre Desolate, dirigendosi rapidamente verso la formazione di trasmissione per la Strada Asura interna!
                                


                                



