---
weight: 16720
title: Capitolo 1672 – Le preoccupazioni del vecchio Su
pubDate: 2025-12-15T08:37:10.423Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming mantenne un basso profilo mentre volava, proprio come aveva fatto la donna vestita di blu. Inoltre era molto rapido e così molti non lo notarono.


Tuttavia alcune persone considerevolmente forti lo riconobbero.


"Quella persona è... Lin Ming della gilda dei maestri di rune divine?" Era stato un Re del Mondo a parlare. Aveva partecipato all'asta delle Rune Divine in passato e così si ricordava bene del giovane.


"Lin Ming? Il creatore dei simboli Lin?"


Molti non avevano mai visto Lin Ming, ma conoscevano il suo nome. Era qualcuno che aveva creato un mito radunando 10 miliardi di punti contributo in quindici giorni ed era una storia che si era diffusa per l'intera Strada Asura interna.


"Non è solo al Lord Divino realm? Inoltre è un maestro di rune divine... ha intenzione di partecipare alla prova finale?"


I giovani geni dallo straordinario potere combattivo normalmente non avrebbero scelto di diventare maestri di rune divine.


Il tempo e l'energia erano limitati, e questa occupazione era davvero impegnativa. Perfino Lin Ming, che possedeva il Cubo Magico e aveva assorbito i ricordi di tre esperti, aveva dovuto rallentare considerevolmente il suo ritmo di coltivazione per studiare le arti runiche.


Naturalmente c'erano dei lati positivi; visto che aveva studiato le arti divine, aveva approfondito la sua comprensione delle leggi Asura. Era tutto accaduto in seguito.


Per quanto riguardava gli altri geni che non avevano uno strumento così assurdo come il Cubo Magico, naturalmente avrebbero dovuto trascurare il loro talento combattivo per studiare le arti runiche.


Secondo molte persone, il talento di Lin Ming aveva raggiunto il massimo possibile. Nessuno credeva che non avesse investito un'enorme quantità di tempo a studiare le arti runiche.


Così molti avevano pensato che Lin Ming sarebbe stato meno capace sul campo di battaglia. Altrimenti sarebbe stato troppo anormale.


Ora però stava volando nel mistico regno con una mera coltivazione al Lord Divino realm. Questo lasciò sbalorditi tutti gli spettatori. Non sarebbe stato davvero un peccato se Lin Ming fosse morto lì dentro?


"Questo ragazzo, a che gioco sta giocando..." I vecchi Xue e Su  erano arrivati da un po' di tempo nel padiglione di osservazione. Avevano già raggiunto il limite della loro coltivazione e l'unica cosa che poteva crescere erano i loro capelli. Trascorrevano la maggior parte del loro tempo a dedicarsi ai loro passatempi e naturalmente non si sarebbero persi un evento così animato. Dato che erano qui, naturalmente avevano individuato Lin Ming.


Il vecchio Su si preoccupò un po' quando vide il giovane volare nel regno mistico. C'erano molti Sacri Lord e Re del mondo radunati in quel mondo! Ed erano tutti geni sbalorditivi. Inoltre la prova finale conteneva diversi pericoli. Era estremamente rischioso partecipare per Lin Ming! Il vecchio Su non voleva che un prodigio del genere morisse lì dentro.


"Ehi, non sottovalutarlo. La forza di quel piccoletto non è semplice come credi. Non abbiamo idea del suo livello. Ci siamo già preoccupati per lui inutilmente. È un giovane intelligente. Se osa entrare nella Strada Asura, dovrebbe essere abbastanza sicuro delle sue abilità. Non ho idea della percentuale di completamento che otterrà... Se raggiungerà il 70% allora sarebbe davvero anormale."


Il vecchio Xue aveva un'insolita fiducia in Lin Ming.


"70%... di sicuro sei ottimista. Ringrazierei il cielo se potrà sopravvivere a questo inferno ed uscirne vivo. Ha un buon talento, ma alla fine è solo al Lord Divino realm. Può davvero affrontare un talento al Re del Mondo? Temo che verrà attaccato da qualcuno. C'è anche il duca Haoyue lì. Se volesse assassinare Lin Ming..."


Il vecchio Su era un po' impaurito. Nella città delle Rune Divine, Lin Ming avrebbe avuto la protezione della gilda e del suo misterioso maestro.


Ma durante la prova finale, Lin Ming avrebbe potuto contare solo su sé stesso!


Non era insolito che i partecipanti si uccidessero! Anche geni impareggiabili dovevano avere una coltivazione superiore al Lord Divino realm per assicurarsi di sopravvivere. Solo allora qualcuno avrebbe osato entrare nella prova finale.


Mentre questi due vecchi stavano parlando, nel vortice spaventoso apparì un'altra figura.


Era Suya della Terra Sacra delle Arti Marziali.


I due anziani si scambiarono un'occhiata, sorpresi. Non credevano che anche lei avrebbe partecipato alla prova finale.


"La forza di questa ragazza non può essere sottovalutata. Inoltre è interessata a Lin Ming. Spero che lo aiuterà..." Mormorò il vecchio Su. La tempesta di energia terrificante di fronte a lui divenne sempre più feroce...


.....


Quando Lin Ming si avvicinò allo strano mondo della prova finale, gli venne la pelle d'oca. Sentì un suono strano, era il mare di energia purissimo che tremava.


Questo strano mondo sembrava un enorme vortice nero. Qualsiasi raggio di luce che si avvicinava si distorceva e veniva inghiottito.


Xiao Moxian strinse con ansia la mano di Lin Ming.


Lin Ming circondò la sua vita con il braccio e con la mano destra ondeggiò la Lancia del Sangue della Fenice, mandando un'ondata di energia che calmò gradualmente la strana energia.


Con un grido risoluto, Lin Ming si precipitò con decisione in questo mondo nuovo e insolito.


<em>Woosh woosh woosh!</em>


Accanto a lui, una successione di eroi orgogliosi si precipitarono in avanti, tutti ansiosi di essere i primi.


La prova finale era estremamente pericolosa e aveva un altissimo tasso di mortalità.


...I partecipanti ne erano ben consapevoli, ma le occasioni fortunate dentro questo regno erano sufficienti per fare arrossare i loro occhi per l'invidia.


Ondate di energia densa impattarono sui coltivatori come un violento mare in tempesta.


Ogni ondata era potente quanto l'impatto di una bestia antica. Anche Lin Ming si sentì sotto pressione. Tuttavia, dopo aver sbloccato il secondo Palazzo del Dao, il suo corpo mortale era cento volte più robusto di quello delle potenti creature del passato. Anche se questa forza lo stava ostacolando, non subì nessuna ferita.


Lin Ming allargò le braccia, i suoi muscoli e le sue ossa crepitarono mentre sopportava il violento flusso di energia. Xiao Moxian si aggrappò a lui, sotto la sua protezione.


Xiao Moxian si sentì circondare da una calorosa corrente di energia e sorrise. Al suo livello era più che capace di resistere a questa forza, ma le piaceva la sensazione di essere protetta da Lin Ming.


Il giovane era veloce e, contando sulla sua forza fisica, riuscì a penetrare attraverso il brutale flusso di energia come un coltello caldo tra la neve.


Quando le correnti impattavano su di lui, si disperdevano.


Dietro Mu Lingyun e gli altri li seguivano.


Mille Massacri menava furiosamente dei fendenti con la sua sciabola dorata, la sua forza spirituale era alle stelle e creava nove immagini di antichi taotie demoniaci.


Ognuna di queste creature era enorme e terrificante. Quando apparirono, iniziarono a divorare tutta l'energia attorno, trattando le correnti come cibo delizioso.


Questi taotie crescevano costantemente, ma venivano distrutti dall'impatto. Non appena venivano fatti a pezzi, iniziavano a riformarsi; era uno spettacolo peculiare.


Alla fine Mu Lingyun e gli altri furono protetti dal violento flusso di energia.


Lin Ming lo notò e ne fu lievemente sorpreso. Si era reso conto che la sciabola dorata di Mille Massacri era una rara arma divina, così la esaminò.


Nel frattempo anche Mille Massacri era stato sorpreso da Lin Ming.


Un tempo aveva sentito menzionare questo giovane da Mu Lingyun. A parte le arti runiche, aveva detto che questo Lin Ming aveva altri aspetti fuori dal comune. Lui e Fan Huahua non ci avevano creduto molto, quando videro Lin Ming usare solo il suo corpo per resistere alle correnti di energia e notando che era ancora più veloce dei taotie, rimase senza parole.


Questo Lin Ming doveva essere molto più forte di lui.


"Esistono persone dal fisico così anormale? Fortunatamente è un nostro alleato." Fan Huahua spalancò gli occhi e una luce particolare brillò nei suoi occhi.


In questo flusso di energia, ogni percezione era deformata dalle fluttuazioni attorno. A parte la zona in cui era la loro unità, non riuscivano a vedere altro.


<em>Hu!</em>


Il flusso selvaggio di energia finalmente si calmò. Come se avessero attraversato mura d'acqua, la pressione sul corpo di Lin Ming si allentò.


Una terra bizzarra apparì di fronte a loro.


Tutto ciò che potepotevano vedere era un mare di montagne simili ad isole fluttuanti, vaste e sconfinate.


Ogni picco era pieno di vita, c'erano cascate e lussureggianti alberi verdi. Per qualche motivo però davano una sensazione di irrealtà a Lin Ming.


Come se tutto ciò che stava vedendo fosse falso.


In lontananza si potevano scorgere fiumi agitati pieni di strana acqua nera.


Lì la terra era desolata e avvolta da una foschia grigio pallido.


Lin Ming lasciò la presa su Xiao Moxian e iniziò ad osservare con attenzione il mondo di fronte a lui.


"Strano. Sembrano sia vere che false... Inoltre l'energia qui è peculiare, come se celasse qualche pericolo, ma per qualche motivo non riesco a capire cosa nasconde." Mormorò Lin Ming.


Sentiva un senso di pericolo inspiegabile, come se fosse stato preso di mira da una vipera in agguato.


l forte e alto Mille Massacri arrivò dietro Lin Ming. Lo guardò dall'alto della sua posizione torreggiante e chiese con tono profondo: "Perché non stiamo camminando?"


Il suo alto cappello a cono di bambù aveva lasciato un'ombra che copriva Lin Ming.


Anche Mu Lingyun lo guardò, un po' perplessa.


Fan Huahua ridacchiò: "Uccidere non è mai stato il punto forte di un maestro di rune divine. Sir Lin, se non desidera fare strada, allora mi permetta di avere questo onore."


La voce femminea conteneva un po' di aura yin, dando la sensazione che un serpente freddo stesse passando per la pelle.


Mentre Fan Huahua rideva, il suo corpo fluttuò verso l'alto come se fosse privo di peso. Quando superò Lin Ming, lo scorse con lo sguardo con un po' di derisione.


Dopo che Lin Ming aveva mostrato la sua forza sorprendente, Fan Huahua ne era rimasto sorpreso e così il suo spirito competitivo si era acceso.


I suoi metodi erano tutti davvero strani. Il suo corpo emise del potere spirituale bianco simile alla seta mentre sondava l'ambiente attorno.


Il potere spirituale si espanse, coprendo il cielo e la terra.


Lin Ming cambiò espressione. Quando si rese conto di cosa stava facendo Fan Huahu, gridò: "Non muoverti!"


Ma fu troppo tardi.


I fili di forza spirituale si estesero in ogni direzione e svanirono, come se qualcosa li avesse inghiottiti.


Fan Huahua cambiò espressione. Lo spazio sopra di loro prima vuoto sembrò agitarsi.


Il vuoto si lacerò e della fredda energia nera riempì l'aria.


Quattro figure iniziarono a precipitare verso di loro, tutte emanavano un'aura feroce e assetata di sangue.
                                


                                



