---
weight: 1673
title: Capitolo 1673 – Percentuale di Completamento
pubDate: 2025-12-15T08:37:10.423Z
tags:
    - mw
---


<em>Capitolo regolare,
20 capitoli in coda (Matteo), 0/5
-Schadenfreude</em>


Erano apparsi quattro scheletri d'oro scuro di fronte al gruppo.


Ognuno di essi era pieno di un'aura tirannica e spaventosa. Le loro orbite vuote emettevano una luce nera rossastra e brandivano dei coltelli bianchi macchiati di rosso.


Con un semplice fendente, perfino il vuoto era stato fatto a pezzi. Una tempesta spaziale iniziò ad avventarsi su Fan Huahua.


Questo improvviso cambiamento lo colse di sorpresa. L'uomo rilasciò innumerevoli fili bianchi di forza spirituale che diventarono duri come il ferro, formando pareti attorno al suo corpo.


<em>Clang! Clang! Clang! Clang!</em>


La barriera di forza spirituale si scontrò con i coltelli. Risuonarono dei clangori, accompagnati da scintille.


Lin Ming scattò in avanti e sferrò un pugno verso uno dei crani degli scheletri.


Dopo aver sbloccato il palazzo della Punizione Divina del Dao, un solo cenno della sua mano poteva radunare 10 miliardi di jin di forza. Avrebbe fatto a pezzi perfino un'antica bestia feroce.


<em>Dong!!</em>


L'aria che ostacolava il suo cammino venne schiacciata così tanto da formare una colonna solida quanto il ferro.


Le ossa incredibilmente dure si ruppero come tofu. Ben presto scagliò un altro pugno che spense perfino le orbite fiammeggianti dello scheletro.


Ben presto la Lancia del Sangue della Fenice passò all'attacco. In un batter d'occhio, sferrò migliaia di colpi, ognuno con una forza sufficiente a distruggere un pianeta. Le ossa colpite furono spazzate via.


Anche Mu Lingyun attacco. Le sue dita si intrecciarono e una strana runa a forma di luna crescente apparì sulla punta delle sue unghie. La runa sfrecciò nell'aria, trapassando il vuoto, e la sua enorme pressione imprigionò uno scheletro.


Con un forte grido, la runa a luna crescente brillò, incandescente. La lama affilata della runa colpì lo scheletro, la tempesta di energia che aveva scatenato lo ridusse in polvere.


Mille Massacri sfrecciò così velocemente da scomparire e riapparire dietro uno degli scheletri. La sua sciabola dorata poteva trovare il punto debole di un nemico in un solo colpo, mirava alla piccola parte di volontà lasciata nel corpo degli scheletri.


L'aura nera del taotie si accese ed emanò un'intensa forza traente, che divorò quel filo di volontà.


Lo scheletro guerriero colpito si disintegrò immediatamente, la sua polvere fu dispersa dal vento.


L'intero processo durò solo diversi respiri di tempo.


I quattro scheletri guerrieri furono distrutti e lo spazio di fronte al gruppo iniziò a rompersi. Rune nere come l'inchiostro iniziarono a disperdersi attorno.


I picchi e i fiumi agitati in lontananza svanirono.


La luce attorno iniziò a diventare più fioca.


La sconfinata energia letale e yin attorno iniziò a circondarli.


Sotto i loro piedi spuntarono i sigilli che raffiguravano diversi tipi di bestie feroci, alcuni di essi brillavano con una luce strana e irreale.


L'atmosfera era diventata cupa.


"Questa sorta di posto..." Guardando l'oscurità sconfinata davanti a loro, Xiao Moxian accese subito una piccola fiamma.


La luce disperse le ombre.


Tutti sussultarono. Di fronte a loro c'era un vasto tunnel cosparso di scheletri.


Ogni scheletro aveva un suo colore, alcuni brillavano con luce dorata e altri erano viola dorati.


Più era puro il color oro, più era densa l'energia della morte che emanavano.


"Questa dovrebbe essere un'antica tomba..." Disse lentamente Lin Ming quando vide i vari motivi sacrificali incisi sulle pareti.


"Quei picchi e quei fiumi, dovevano essere un'illusione..." Fan Huahua si accigliò; non si era accorto minimamente che era un'illusione. Fortunatamente gli scheletri dorati non erano troppo forti. Se fossero stati forti quanto un Re del Mondo, allora sarebbe stata una battaglia davvero pericolosa.


"Ci sono formazioni spaziali nascoste ovunque, non agite con imprudenza. Un momento fa hai toccato una formazione che ci ha teletrasportato qui." Lin Ming valutò con calma la situazione.


Ora finalmente sapeva perché provava inquietudine da quando era arrivato.


Perché aveva scoperto che tutto qui si conformava vagamente alle leggi del Dao Celeste Asura. Inoltre non comprendeva molte delle leggi qui.


Queste leggi avevano uno stretto rapporto con le formazioni di questo luogo. Anche un lieve tocco avrebbe causato gravi problemi.


Tutti rabbrividirono quanto sentirono le parole di Lin Ming. Se c'erano trappole ovunque, avrebbero dovuto fare tutti molta attenzione mentre avanzavano.


Lin Ming però sembrava poter percepire queste formazioni, come se avesse qualche misura di sicurezza da poter applicare...


Fan Huahua e Mille Massacri non poterono che rivolgere lo sguardo verso Lin Ming. Anche se non volevano ammetterlo, dovevano farlo. Questo giovane maestro di rune che aveva inventato quei simboli speciali era molto diverso dagli esperti di rune che avevano incontrato finora.


"Seguitemi e fate attenzione ai miei passi. Questa formazione... l'ho già vista in un antico testo..."


Lin Ming si inventò una scusa. Anche se gli altri avrebbero pensato che fosse un po' strano, non avevano motivo di dubitare di lui.


Lin Ming fece strada al gruppo percependo le regole della strana formazione che fondeva il potere del Dao Celeste Asura e quello delle illusioni.


Dopotutto la sua comprensione del Dao Celeste Asura si era approfondita sempre di più con il passare degli anni. Utilizzando queste informazioni sarebbe riuscito a superare alcune di queste trappole.


Mille Massacri seguì Lin Ming, mantenendosi in piena allerta e sorvegliando le retrovie. Durante questa prova finale, solo una cooperazione perfetta avrebbe permesso loro di fare progressi.


Mu Lingyun era già un'assassina incredibile. Un anello a forma di luna crescente apparì nella sua mano, scintillando ed emettendo un po' di energia spirituale. Era chiaro che fosse un potente tesoro spirituale.


Mentre il gruppo seguiva Lin Ming, uscì con cautela dal tunnel.


Contando sulla percezione eccezionale di Lin Ming, scoprirono ed evitarono diverse strane trappole dello spazio.


La via nera come la pece e cupa era piena di una penetrante energia della morte.


Le pareti del tunnel erano coperte di fenditure e di macchie di sangue secche.


Era chiaro che queste tracce risalissero ad innumerevoli anni fa. Chissà quante battaglie all'ultimo sangue si erano svolte in questo passaggio.


<em>Crack!</em>


Dopo un po' di tempo, in un muro non troppo lontano di fronte a loro, risuonò un rumore strano.


C'era un'immagine estremamente bizzarra in questa parete.


Era dipinta con un tipo di liquido particolare ed era alta oltre 30 piedi. Raffigurava diversi esseri demoniaci, tutti dotati di corna e di crudeli zanne cremisi. Erano dei fantasmi divoratori di uomini.


Anche se era un mero dipinto, Lin Ming sentì che i loro occhi li stavano fissando, emanando una luce verde ardente.


"Sir Lin?" Chiese all'improvviso Fan Huahua.


Lin Ming rifletté per un momento. I metodi del maestro della Strada Asura superavano ogni comprensione. Poteva accadere di tutto durante questa prova finale.


Lin Ming e Fan Huahua ebbero entrambi una strana sensazione quando guardavano il dipinto. Mentre lo stavano osservando, il quadro iniziò ad avvicinarsi lentamente.


Sempre di più...


Tutti alzarono la guardia.


<em>Puff! Puff!</em>


All'improvviso, una terrificante energia nera esplose dal dipinto, il gruppo di fantasmi feroci balzò fuori dal quadro.


L'aria si riempì subito dell'odore pungente e intenso del sangue.


Dalle mura attorno... spettri feroci spuntarono da ogni direzione, accerchiando subito Lin Ming e gli altri.


Il numero di fantasmi superava le loro aspettative. Inoltre il modo in cui si erano nascosti aveva sorpreso Lin Ming.


Naturalmente comunque lo avevano solo stupito.


Il potere dell'albero del Dio Blasfemo iniziò ad agitarsi all'impazzata. Una saetta sfrecciò dal palmo di Lin Ming, avventandosi sui fantasmi feroci e facendone esplodere un buon numero.


L'anello a luna crescente nella mano di Mu Lingyun emise una brillante luce turchese.


Ogni raggio emise dei crepitii. Quando colpivano gli spettri, causavano delle esplosioni sconvolgenti.


Fan Huahua mosse le sue maniche voluminose. Come una lama affilata, un raggio di energia iniziò a fendere l'aria, colpì i fantasmi feroci e li tagliò a metà...


Dopo un momento di caos, il tunnel tornò ad essere silenzioso. Il dipinto dei fantasmi feroci e le luci rosso sangue nei loro occhi si erano spenti.


"Andiamo."


Lin Ming avanzò, addentrandosi nel tunnel.


Lungo la strada, il gruppo incontrò diversi altri pericoli. Ma prima di ogni battaglia, Lin Ming sarebbe riuscito a percepire il pericolo e avrebbe avvertito gli altri.


Tutte queste trappole e agguati impossibili da prevedere all'improvviso divennero molto meno pericolosi.


E il potere di questi attacchi a sorpresa era inferiore al loro. Nessuno pensava che avrebbero incontrato delle grandi difficoltà nel primo livello della prova.


Tuttavia non sapevano che in altri luoghi, alcune squadre più deboli stavano faticando molto per avanzare. Erano state messe in difficoltà delle formazioni illusorie e alcune di esse avevano subìto delle perdite.


<em>Hu!</em>


Dopo aver fatto a pezzi un cadavere gonfio di dimensioni enormi, Lin Ming provò una sensazione di intorpidimento alle mani. Accanto a lui, Mille Massacri e Fan Huahua stavano ansimando per la fatica.


Con il passare del tempo, le creature che incontravano diventavano sempre più pericolose.


Avevano appena finito di affrontare un'ondata di cadaveri evocata da una formazione. Questo attacco li aveva quasi feriti.


Tuttavia, fortunatamente il fisico di Lin Ming era incredibilmente robusto e Fan Huahua aveva uno strano talento sovrannaturale che gli permetteva di imprigionare i nemici con il suo potere spirituale.


Con queste due abilità, diventava molto più facile per loro affrontare questi cadaveri senza cervello.


<em>Woong woong woong!</em>


Risuonò il rumore delle onde da non troppo lontano.


Tutti guardarono in avanti e videro un vortice nero di energia, simile a quello che avevano trovato all'ingresso della prova finale.


Quando lo videro, tutti si rallegrarono. Doveva essere l'entrata che conduceva al secondo piano!


Tutti balzarono in avanti velocemente.


Anche in questo vortice c'era un violento flusso di energia, ma nessuno di loro ne fu influenzato data la loro esperienza.


Quando incontrò questa corrente, Lin Ming sentì una strana voce nella sua mente.


Prova finale, tasso di completamento: 20%.
                                


                                



