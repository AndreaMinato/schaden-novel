---
weight: 16740
title: Capitolo 1674 – Trucchetti Sinistri
pubDate: 2025-12-15T08:37:10.424Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
19 capitoli in coda (Matteo), 0/5
-Schadenfreude</em>


Tasso di completamento: 20%?


Lin Ming drizzò la testa e spostò lo sguardo verso gli altri. Mu Lingyun, Fan Huahua e gli altri ricambiarono l'occhiata. Era chiaro che avessero ricevuto le stesse informazioni.


"20%, voi?" Chiese Lin Ming.


"Uguale."


Mu Lingyun e gli altri si scambiarono delle occhiate. Il tasso di completamento era migliore rispetto al previsto. Dopotutto non avevano incontrato veri pericoli lungo il tragitto.


"In seguito dovrebbe diventare più difficile. Dopo l'80%, probabilmente ogni punto sarà più difficile delle prove precedenti. La nostra percentuale non è affatto strana."


"Andiamo."


<em>Oh!</em>


Il gruppo emerse dalla corrente selvaggia di energia e atterrò.


Venti cupi ululavano, portando un'aura desolata e disperdendo la ghiaia per terra.


Il cielo sembrava insolitamente alto, blu e trasparente come uno zaffiro.


In lontananza, la forma delle montagne era vaga, assochilometriva al profilo di una grande bestia dormiente.


Sotto i loro piedi c'era una vasta distesa di sabbia e pietra, sparse attorno c'erano chiazze di erbacce alte quanto una persona. Ogni tanto si poteva scorgere qualche albero dall'aspetto spettrale; c'erano pochissime piante qui.


Questa era una landa selvaggia esposta agli elementi, gelida e cupa.


"Questo è il secondo piano, vero?" Xiao Moxian volò un po' verso l'alto, si guardò attorno e poi discese accanto a Lin Ming.


Il giovane rifletté per un momento. Non sapeva quanti livelli ci fossero in questa prova. Ora che poteva valutarlo di persona, aveva scoperto che i primi strati non erano affatto pericolosi.


"Non preoccupatevi, prima riposiamoci."


Propose Lin Ming. Da ciò che sapeva, probabilmente la prova finale sarebbe durata per diversi anni. Ora che avevano superato questo stadio, inevitabilmente avevano consumato un po' della loro energia. Dato che non sanno come sarà il secondo piano, tanto valeva rimanere qui e tornare al picco delle loro condizioni. Questo era il piano d'azione più prudente.


Mu Lingyun e gli altri si sedettero a meditare. Senza notarlo, Lin Ming era già diventato il nucleo della squadra. Al primo livello della prova, avevano visto tutti quanto era capace, così naturalmente ascoltarono il suo parere.


Tuttavia, dopo poco tempo, un urlo triste e acuto riecheggiò da sud.


"Mm?"


Lin Ming si accigliò. C'era qualcuno qui?!


Nel primo piano avevano toccato una trappola spaziale ed erano stati teletrasportati in un altro luogo. Dopo non avevano incontrato nessuno; probabilmente erano stati separati dagli altri gruppi.


Dovevano andare ad indagare la fonte di quell'urlo addolorato?


Tutti puntarono gli occhi verso Lin Ming, cercando una sua opinione.


Se fossero andati ad investigare, probabilmente avrebbero incontrato dei pericoli.


"Andiamo a dare un'occhiata, ma state un po' più attenti. Se succederà qualcosa, fuggiremo subito." Disse succintamente Lin Ming.


<em>Woosh! Woosh! Woosh!</em>


Il gruppo puntarono in direzione dell'urlo.


Arrivarono in una collina rocciosa a poche chilometri di distanza, esaminando l'area da cui era provenuto il grido orribile.


La vista di Lin Ming era acuta come quella di un'aquila. Con una sola occhiata notò un'enorme caverna nel suolo, era coperta da un'enorme macchia di sangue.


Il sangue non si era ancora coagulato, ma a parte questo non c'erano altri indizi.


Era chiaro che fosse accaduta una qualche morte macabra in questo luogo.


In quel momento risuonarono i rombi di un'onda sonica.


Lin Ming e gli altri si raggelarono e nascosero le loro aure.


Una forza spirituale bianca come il latte si espanse dalle mani di Fan Huahua, fendendo l'aria e coprendoli.


Lin Ming non poté che provare curiosità per questa strana energia. Sembrava un talento sovrannaturale di Fan Huahua. Era un'abilità estremamente strana e complessa. Non aveva proprio idea di che metodo di coltivazione praticasse.


"La lampada spirituale del quarto apprendista junior si è spenta e il suo filo spirituale è scomparso qui. È suo quel sangue. Dov'è? Che ci sia qualcosa di strano in quella caverna?"


Le due persone accorse volando erano alte e vigorose. Una di loro era coperta da fiamme trasparenti che emanavano una forza formidabile che circondò la caverna.


L'altra teneva uno strano simbolo runico in mano.


Quando lo tirò fuori, emise un'energia del fuoco nera come la pece.


"Fratellone Lin, quel tipo sta usando il simbolo che hai creato!" Sussurrò Xiao Moxian, come se avesse scoperto la cosa più divertente al mondo. I suoi occhi erano incollati sul simbolo.


La vista di Lin Ming era acuta. Vide immediatamente il marchio "Lin" sul fondo destro del simbolo. In effetti era una delle sue creazioni ed era il costosissimo simbolo del Fuoco Celeste. Non poté trattenersi dal sorridere lievemente vedendolo.


Sembrava che questi simboli si fossero diffusi tra i livelli superiori della Strada Asura. Era stato l'Empireo Signore Celeste a comprare questi simboli, ma il suo Sect non era in un periodo di guerra, così probabilmente ne aveva venduti una porzione agli altri.


Comunque Lin Ming ne aveva prodotti appena mille. Se una persona ne era in possesso, allora doveva essere una persona abbastanza importante nella sua grande organizzazione, altrimenti non l'avrebbe potuto ricevere.


<em>Rumble rumble rumble!</em> Il simbolo runico attaccò i tunnel della caverna.


Risuonarono esplosioni incessanti. Le fiamme si levarono al cielo e tutto il suolo e le rocce attorno furono sciolte dalle alte temperature.


Riecheggiarono ululati acuti e diverse figure fuggirono dalla grotta, annerite. Queste creature avevano delle code spesse e la loro corporatura era simile a quella umana, ma il loro aspetto era bestiale.


Quando queste strane creature apparirono, delle rune iniziarono a brillare sulle loro fronti. Si precipitarono verso la persona che aveva usato il simbolo del Fuoco Celeste, u raggio nero sfrecciò dalle loro fronti verso i loro due nemici.


"Me**a!"


Lo sfidante che teneva il simbolo si arrabbiò. Proprio mentre stava per usarlo di nuovo, il suo compagno lo fermò: "Non avere fretta, non dobbiamo sprecarlo."


Il punto di forza del simbolo del Fuoco Celeste stava nel fatto che, perfino nelle condizioni più deboli, si sarebbe potuto lanciare un attacco formidabile.


Dovevano conservarne il più possibile la forza in modo da poterlo usare durante momenti critici e salvarsi la vita.


<em>Bang!</em>


Con un'esplosione, la luce nera emessa dai mostri cadde a terra, causando un'eruzione di potere.


E questa violenta fluttuazione fece tremare la montagna, attirando altri mostri!


L'aura di queste creature era al picco del Sacro Lord! Uno o due di loro non sarebbe stato spaventoso, ma sarebbe stato terrificante affrontarne decine insieme!


In particolare, la luce nera sparata dai questi mostri poteva radunarsi e imprigionare lo spazio. Sembravano un'enorme ragnatela che impediva ai due coltivatori di scappare.


"Dobbiamo resistere finché non arriva l'apprendista Senior!"


Anche in una situazione così pericolosa, il discepolo che aveva parlato non mostrò nessuna paura. Tirò fuori oltre dieci dischi di formazione e li usò per affrontare questi mostri.


Nemmeno il suo compagno era debole, estrasse la spada e usò tecniche feroci e agili, coordinando perfettamente i suoi attacchi!


Era chiaro che ogni partecipante della prova finale era straordinario.


In quel momento risuonò un ululato, qualcuno stava volando verso di loro così velocemente  da squarciare l'aria. I due si girarono e si rallegrarono subito: "L'apprendista senior è arrivato!"


Lin Ming e gli altri si girarono e videro qualcuno avvicinarsi rapidamente. Lin Ming si accigliò. I nemici si incrociavano fin troppo spesso. Il nuovo arrivato era proprio il duca Haoyue!


Dopo essere entrato nel primo livello, visto che avevano attivato le trappole, i discepoli del regno di Vuoto Divino erano stati teletrasportati in aree diverse. Ma erano individui incredibili, anche se erano stati divisi, erano riusciti a superare la prova e arrivare al secondo piano.


Non appena entrati, avevano potuto usare ogni sorta di metodo per contattare i loro compagni. I due discepoli che erano stati circondati dai mostri erano sottoposti della provincia dei Nove Inferni; compagni del duca Haoyue.


"È di nuovo quel tipo, continua a perseguitarci come un fantasma!" Xiao Moxian strinse i denti, pensando a diversi modi per uccidere il duca Haoyue.


"Apprendista senior!" Mentre i due discepoli si riempivano di gioia, alcuni dei mostri attorno cominciarono a precipitarsi sul duca Haoyue!


Queste creature erano tutte assetate di sangue, avevano preso l'iniziativa!


"Tsk!"


Il duca aa Haoyue rallentò il passo per poi fermarsi. Si accigliò ed esitò un po' di fronte a queste creature.


Si era accorto che questi mostri non erano facili da gestire, perfino per lui sarebbe stato un problema affrontarli.


Iniziò a considerare la possibilità di non salvare questi due apprendisti junior. Se il rischio fosse stato troppo grande, allora avrebbe girato i tacchi e sarebbe scappato via.


In quel momento però il duca Haoyue scoprì Lin Ming e il suo gruppo.


D'altronde erano accorsi velocemente e avevano solo ritirato la loro aura, senza usare una formazione di occultamento.


"Tu?!"


Il duca Haoyue ne fu sbalordito, chiaramente non si aspettava di vedere Lin Ming qui.


In un attimo, i circa venti mostri arrivarono a meno di mille piedi di fronte al duca Haoyue, che sogghignò in modo folle: "Te la sei proprio cercata!"


Senza tardare, si precipitò verso Lin Ming portando i mostri con sé!


Il suo piano era evidente; voleva costringere Lin Ming e il suo gruppo ad affrontare queste creature.


Se possibile, avrebbe colto l'occasione di usare questi mostri per ucciderlo o almeno ferirlo gravemente. Allora, anche se non avrebbe potuto ottenere l'eredità delle arti runiche di Lin Ming, avrebbe potuto derubarlo dei suoi segreti.


"Questo maledetto bast***o!"


Xiao Moxian si infuriò. Questo duca Haoyue era proprio astuto. Li stava raggiungendo da dietro e questo avrebbe intrappolato Lin Ming e gli altri tra i mostri!
                                


                                



