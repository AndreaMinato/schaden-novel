---
weight: 1675
title: Capitolo 1675 – Figura Vestita di Blu
pubDate: 2025-12-15T08:37:10.424Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
18 capitoli in coda (Matteo), 0/5
-Schadenfreude</em>


"Ahah! Fratello Lin, com'è piccolo il mondo, continuiamo ad incontrarci ovunque!"


Il duca Haoyue sorrise spudoratamente e volò verso Lin Ming. Allo stesso tempo fletté le dita e lanciò centinaia di migliaia di fili di energia verso di lui.


Questo attacco non era molto forte, la sua unica funzione era ostacolare i movimenti di Lin Ming e del suo gruppo. Voleva che rimanessero qui.


Agli occhi del duca Haoyue, Lin Ming era solo un maestro di rune divine. Non importava quanto fossero formidabili le sue arti runiche, la sua forza combattiva probabilmente non era niente di eccezionale. La sua coltivazione era solo negli stadi avanzati del Lord Divino realm e aveva vissuto solo per soli cent'anni circa. Inoltre il duca Haoyue era sicuro che Lin Ming avesse condotto una vita ascetica e avesse investito un'enorme quantità di tempo nello studio, penalizzando di molto la sua forza combattiva!


Il duca Haoyue serbava già rancore per Lin Ming e invidiava i suoi segreti. Anche se non avesse voluto ottenere la sua eredità, sarebbe riuscito ad ottenere l'enorme quantità di ricchezze e materiali che teneva con lui.


Questa prova finale era l'occasione migliore per uccidere Lin Ming. Non doveva preoccuparsi della gilda dei maestri di rune, né del suo misterioso maestro. Mentre ci pensava, il duca Haoyue mostrò un sorriso feroce.


"Pezzo di me**a, vuoi morire?!"


Fan Huahua alzò le sopracciglia con rabbia. Era stato nella Strada Asura per molti anni e aveva assassinato chissà quante persone, ma raramente qualcuno avrebbe cercato di fargli un agguato.


Era chiaro che questo duca Haoyue stesse cercando di usarli per uccidere i mostri e trarre profitto da questo disastro.


Anche se Fan Huahua non temeva queste creature, non riuscì a reprimere la rabbia!


"Non muoverti!"


In quel momento, Lin Ming fermò Fan Huahua!


Finché avessero attaccato, sarebbero caduti nella trappola, sarebbe stato svantaggioso. Se si fossero precipitati verso il duca Haoyue, i mostri si sarebbero avventati su di loro. Ma se avessero attaccato le creature, avrebbero fatto ciò che voleva il duca Haoyue.


Se Lin Ming e gli altri avessero reagito, sarebbero stati coinvolti in uno scontro ravvicinato con i mostri.


E ora, sempre più creature lo stavano cercando. Anche se la forza combinata del gruppo era più che sufficiente per affrontarli, partecipare ad uno scontro inutile in questa terra piena di pericoli non era affatto saggio. Se avessero esaurito le forze e fossero capitati in un'altra trappola, avrebbero corso dei gravi rischi.


"Sir Lin?" Chiese Fan Huahua, perplesso mentre continuava a guardare la schiera di mostri che il duca Haoyue stava portando verso di loro. Non reagire in questo modo non sarebbe stato come attendere la morte?


"Faccio io."


Lin Ming avanzò e tirò fuori un simbolo runico dal suo anello spaziale. Un marchio brillava nella parte in basso a sinistra nel simbolo!


In passato, quando Lin Ming aveva lasciato la città delle Rune Divine ed era andato nella valle della Morte Tragica per salvare l'Empireo Nebbia Divina, si era fermato per molto tempo a coltivare lì. Durante quel periodo, aveva tracciato un'enorme quantità di simboli per prepararsi per questa prova finale.


"Questo simbolo runico si chiamava Divisione Celeste. Era al picco del quinto livello ed era una versione potenziata. Inoltre poteva essere usato solo una volta!


Ci si poteva immaginare quanta forza avrebbe scatenato!


Quando Lin Ming lo sgretolò, innumerevoli motivi delle leggi del Dao si diffusero attorno, circondando il gruppo e sovrapponendosi gli uni con gli altri!


Per un po' lo spazio sembrò lacerarsi. Fan Huahua, Mu Lingyun e gli altri si sentirono calati in una dimensione differente!


"Questo è..."


Fan Huahua e gli altri rimasero sbalorditi e guardarono Lin Ming con incredulità.


Era una mossa meravigliosa.


Lo spazio lacerato si distorse, diventando un modo separato. Questo spazio isolava ogni fluttuazione di energia mentre serviva da barriera protettiva!


Questo era un simbolo difensivo di gruppo di massimo livello!


Il duca Haoyue rimase a guardare impotente Lin Ming e il suo gruppo svanire all'improvviso!


"Cosa?!"


Il duca Haoyue divenne subito estremamente scontento.


Era ben consapevole che Lin Ming si era nascosto in uno squarcio spaziale di fronte a lui, ma non poteva farci nulla!


Aveva assistito personalmente al potere dei suoi simboli. Il duca Haoyue era sicuro di poter distruggere la barriera di un normale Re del Mondo che usava le leggi dello spazio, ma non poteva avere la stessa certezza con le creazioni di Lin Ming.


Inoltre i mostri lo stavano ancora inseguendo. Con la sua forza, come poteva difendersi da quelle creature e al contempo analizzare il simbolo runico di Lin Ming?


"Maledetto!"


Imprecò ad alta voce il duca Haoyue. Aveva pensato solo alla forza combattiva insufficiente del giovane e aveva trascurato il fatto che poteva usare le arti runiche per compensare quei difetti. Se ci avesse riflettuto, allora si sarebbe reso conto che Lin Ming doveva portare con sé un'enorme quantità di simboli runici dalle varie funzioni, ci si poteva immaginare quanto fossero potenti!


Non sarebbe stato affatto semplice attaccare Lin Ming!


Il duca Haoyue provò una grande amarezza pensando che una persona chiaramente inferiore a lui potesse usare dei lussuosi simboli runici. Non poteva farci nulla.


In quel momento però non aveva tempo di pensarci, perché quei venti mostri lo avevano già circondato!


"Maledizione!"


Il duca Haoyue era verde di rabbia, si trovava in una pessima situazione!


<em>Woosh! Woosh! Woosh!</em>


Senza dire nulla, i mostri che lo stavano inseguendo aprirono le bocche e iniziarono a rilasciare strane luci.


Questi raggi erano estremamente compatti. Mentre squarciavano il vuoto, emettevano un rumore simile a quello di una sciabola che graffiava del vetro, era davvero un suono irritante!


Il duca Haoyue iniziò subito una dura battaglia!


Le sue energie iniziarono a diminuire rapidamente.


Non solo, stavano arrivando sempre più mostri. Il duca Haoyue provò profondo rimpianto. Se l'avesse saputo, allora non sarebbe mai andato a salvare quei due apprendisti junior cerca guai!


In realtà il secondo piano non era troppo rischioso, ma i suoi due compagni erano troppo arroganti e presuntuosi, così avevano esagerato. Invece di evitare questi mostri, avevano usato il simbolo del Fuoco Celeste per distruggere il loro covo. Se non l'avessero fatto, non sarebbero finiti in questa situazione.


"Non pensate di poterne stare fuori!"


Il duca Haoyue era davvero potente. Anche sotto l'assalto di questi mostri, riuscì a guidare le creature e i raggi neri verso l'area in cui si trovava Lin Ming.


Tuttavia come poteva sconfiggere così facilmente il simbolo della Divisione Celeste?


Questi mostri inoltre erano solo dotati di forza bruta; non avevano una comprensione approfondita delle leggi.


Lin Ming usò astutamente le leggi dello spazio contenute nella Divisione del Cielo per deformare lo spazio vicino, deviando i raggi neri.


Dall'esterno, la zona in cui era Lin Ming sembrava solo una superficie d'acqua. I raggi che colpivano la barriera aggiravano il gruppo senza causare nessun danno.


"Fratellone Lin, sei così bravo!" Xiao Moxian abbracciò Lin Ming.


Il giovane era davvero formidabile in termini di forza, ma visto che finiva frequentemente in situazioni molto pericolose, la sua coltivazione non sarebbe stata sufficiente.


Tuttavia poteva ricorrere ad ogni altro tipo di metodo, trovando un modo per ribaltare la situazione.


"Questa mossa... non è affatto male, ahah..."


Sospirò con ammirazione Fan Huahua. Mu Lingyun tirò un sospiro di sollievo e guardò Lin Ming con una strana luce negli occhi.


Tuttavia il giovane scosse la testa: "Non è facile creare un simbolo del genere. Il mio tempo e i miei materiali erano limitati, così ne ho disegnati pochi. Inoltre... deviare queste luci neri consumerà continuamente l'energia nel simbolo... Continuando così, credo che la protezione collasserà entro un bastoncino di incenso di tempo..."


La voce di Lin Ming era indifferente. Non rivelò orgoglio, né soddisfazione per aver usato questo metodo ingegnoso. Nel suo sguardo c'era solo un lieve intento omicida, era concentrato sul duca Haoyue!


Lin Ming era disgustato da questo tipo di persona. E oggi aveva cercato di usare questi mostri per ucciderlo, riempiendolo ancora di più di intento omicida!


"Sir Lin, che stia pensando di..." Mille Massacri che di solito era silenzioso, aveva percepito vagamente le sue intenzioni.


"Chiamami pure Lin Ming per favore. E sì, dovreste prepararvi tutti. Tra un bastoncino di incenso di tempo attaccheremo insieme e uccideremo quel duca Haoyue! Non è debole. Può essere considerato tra i migliori Re del Mondo ordinari! Non sottovalutate il nemico!"


Mu Lingyun e i due compagni che aveva portato erano esistenze straordinarie tra i Re del Mondo comuni. Tuttavia il duca Haoyue era un discepolo di un'enorme organizzazione, così doveva avere sicuramente qualche asso nella manica. Non sarebbe stato affatto facile ucciderlo.


Lin Ming toccò silenziosamente il suo anello spaziale. Aveva molti simboli runici difensivi a disposizione. Una volta che la barriera della Divisione Celeste fosse crollata, non solo avrebbe attaccato a tutta forza, ma avrebbe anche supportato l'assalto con i suoi simboli!


Quando lo vide prepararsi e notò il suo sguardo fisso sul duca Haoyue come una vipera che adocchiava la sua preda, Fan Huahua rabbrividì.


Aveva scoperto che, nonostante stimasse già Lin Ming, chiaramente non aveva ancora visto tutte le sue abilità. Sarebbe stato terrificante averlo come nemico.


Così trascorse metà bastoncino di incenso di tempo...


Il duca Haoyue era ricoperto di sangue. Più combatteva, più i suoi attacchi diventavano feroci e violenti. Da solo aveva ucciso oltre dieci di queste creature! Ma visto che questi mostri continuavano a ricevere rinforzi, non stavano diminuendo di numero.


"Maledetti tutti!"


Il duca Haoyue divenne sempre più infuriato. Aveva già capito che sarebbe stato impossibile per lui sterminare questi mostri. E se avesse voluto scappare, non sarebbe stato facile vista la rete di luci nere che lo coprivano. Avrebbe dovuto pagare un caro prezzo per ritirarsi!


Avrebbe dovuto bruciare un po' di essenza di sangue o usare gli assi nella manica salva vita che aveva ottenuto dal Sect.


Mentre il duca Haoyue pensava di poter usare uno di questi metodi, provò un'enorme amarezza. Aveva due assi nella manica e aveva pagato un'enorme quantità di punti contributo per ottenerli. Li aveva conservati per la prova finale, ma come poteva non provare rimpianto usandone già uno al secondo livello?


Mentre bruciava di rabbia, trasferì tutto questo odio verso Lin Ming. Se non fosse stato insidioso e astuto e gli avesse fatto ubbidientemente da scudo, come sarebbe finito in questa pessima situazione?


Quando si preparò a tirare fuori uno dei suoi assi nella manica, stringendo i denti per la furia, una luce blu gelida coprì questa terra desolata e macchiata di sangue.


Questo bagliore era limpido ed effimero, sembrava anche antico e portava con sé una forza sbalorditiva.


Era incredibilmente freddo, ma allo stesso tempo era vivido come una brezza di primavera, portava una vibrante forza vitale!


Ovunque andasse, iniziavano a fiorire delle piante. Strani e insoliti fiori, pruni e fiori di loto di ghiaccio cominciarono ad apparire. Per un po' il cielo fu ricoperto da un velo azzurro etereo!


I mostri si irrigidirono quando furono avvolti da questa luce. Sembrarono perdere ogni desiderio di attaccare e divennero estremamente docili.


Ricoperti da cristalli di ghiaccio, si inginocchiarono tutti a terra, prostrandosi come se stessero venerando il loro totem.


"Questo... che sorta di metodo è questo?!"


Dietro la barriera protettiva, Lin Ming rimase sbalordito. Se il proprietario di questa luce blu avesse usato una tecnica del fulmine per annientare questi mostri, non ne sarebbe stato affatto sorpreso.


Eppure era riuscito a spingere questi mostri a perdere ogni desiderio di attaccare.


Era una tecnica di cui non aveva mai sentito parlare prima d'ora!


"Che sia... un'abilità spirita?"


Lin Ming divenne pensoso. Visto che aveva coltivato il mantra di Nebbia Divina, Lin Ming sapeva che quando la forza spirituale di uno spirita arrivava ad un livello terrificante, avrebbe potuto usarla per influenzare il nemico, controllandolo perfino! I coltivatori più deboli sarebbero stati catturati da questa forza spirituale e sarebbero stati ridotti in marionette viventi senza rendersene conto.


"Questo metodo, che sia lei...?"


Lin Ming si raggelò. Si ricordò subito della donna vestita di blu.


Allora, tra i numerosi membri d'élite che si erano precipitati nel vortice nero, solo quella donna gli aveva lasciato una profonda impressione.


Teneva un basso profilo e Lin Ming l'aveva vista solo di sfuggita. Ma aveva notato che sia il terzo principe ereditario del Vuoto Divino che il discepolo diretto del sovrano dell'Unione Celeste, Hongyan, non potevano essere minimamente paragonati a questa persona.


Un momento dopo Lin Ming riuscì a confermare i suoi sospetti.


All'orizzonte c'era una donna vestita di blu che stava volando verso di loro.


Il suo viso era avvolto da uno strano flusso di energia, conferendole un aspetto illusorio.


La sua figura però era alta ed elegante. I suoi capelli neri ricadevano sul suo corpo come una cascata, accentuando il suo seno abbondante. Il suo corpo emanava un'aura sacra e misteriosa, formando un peculiare contrasto con il suo fascino.


Quando la vide, il duca Haoyue si entusiasmò.


"Imperatrice Spirituale, quaggiù!"


In realtà l'Imperatrice Spirituale Sheng Mei non poteva essere considerata un'alleata del regno del Vuoto Divino. E il duca Haoyue era solo un mero sottoposto della provincia dei Nove Inferni, era impossibile per lui entrare in contatto con un'esistenza come lei.


Il motivo per cui Sheng Mei lo aveva salvato era perché doveva un favore all'Imperatore Vuoto Divino.


I suoi passi erano leggeri. All'inizio era all'orizzonte, ma era arrivata di fronte a tutti in poco tempo. Atterrò come una fata che discendeva dal cielo.
                                


                                



