---
weight: 16770
title: Capitolo 1677 – Difficoltà e percentuale di completamento
pubDate: 2025-12-15T08:37:10.424Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
16 capitoli in coda (Matteo), 0/5
-Schadenfreude</em>


Mentre Lin Ming si avvicinava alla Porta delle Leggi, sentì una dopo l'altra delle aure sempre più potenti. I guerrieri che avevano completato la prima prova e si erano dispersi in questo mondo si stavano radunando qui.


Erano tutti discepoli straordinari di grandi organizzazioni. Dopo aver affrontato intense battaglie al primo e al secondo piano, non ne erano morti troppi. Solo dei coltivatori molto sfortunati erano stati circondati dai mostri ed erano stati uccisi.


"È quel tipo, si sta avvicinando quel principe ereditario come si chiama del Vuoto Divino!"


Commentò Xiao Moxian. Lin Ming si voltò e vide diversi uomini e una donna dagli abiti piumati che indossavano corone di stelle. Circondavano un giovane con una corona del drago dai capelli slegati. Questo giovane stava sulla testa di un pitone argenteo grosso quanto una montagna. Il serpente lasciò solchi profondi mentre strisciava.


Questo giovane era affascinante e pieno di energia, si sentiva superiore rispetto a tutti gli altri.


Era il terzo principe ereditario del Vuoto Divino!


Insieme a lui c'era anche il duca Haoyue.


Il duca stava seguendo il principe ereditario in volo. Sorrideva lievemente mentre guardava dall'alto la gente avanti.


Gli altri discepoli del regno di Vuoto Divino non osarono stare sull'enorme pitone argenteo. Era la bestia da contratto del terzo principe ereditario ed era una creatura arrogante che non avrebbe permesso a nessuno di cavalcarla a parte il suo padrone.


Nonostante non fosse una Bestia Divina, nelle sue vene scorreva il sangue di un'antica creatura che aveva qualche rapporto con le Bestie Divine. Se questo pitone argentato fosse riuscito ad arrivare a quattro piedi e fossero cresciute delle corna sulla sua testa, si sarebbe evoluto in un drago argenteo. Naturalmente sarebbe stato estremamente arduo riuscirci e le possibilità che succedesse erano incredibilmente basse.


In quel momento risuonò il grido di una fenice. Brillanti ondate di fuoco si levarono al cielo, formando un uccello di fuoco. Solo volando, questa creatura tingeva il cielo di rosso, aumentando vertiginosamente la temperatura dell'ambiente attorno.


Sul dorso di questo uccello di fuoco c'era un giovane che indossava un abito giallo decorato da draghi a cinque artigli. Era Hongyan, il discepolo diretto dell'Imperatore Divino del regno dell'Unione Celeste.


I discepoli delle organizzazioni più potenti erano arrivati.


"Hongyan, sei arrivato presto. Pensavo che saresti stato più sfortunato di quanto pensassi che saresti stato circondato dai mostri qui. Se fosse accaduto, saresti scomparso ciccione..."


Il terzo principe ereditario lo provocò subito.


"Ahah! Devo ringraziare il principe ereditario per la sua premura. Quando sono arrivato, in effetti mi sono proprio spaventato. Fortunatamente sono riuscito ad arrivare a stento qui. Come potrei competere con qualcuno di incredibilmente saggio ed esperto come sua altezza? Probabilmente poteva arrivare fin qui senza fare nessuno sforzo. Ah, giusto, il saggio ed esperto principe ereditario ha intenzione di sfidare il livello con il grado di difficoltà celeste in questa Porta delle Leggi?" Hongyan sembrava gentile e sottomesso, ma chiunque avrebbe capito la provocazione celata nelle sue parole.


Il principe ereditario si accigliò quando lo sentì.


Hongyan voleva sfidarlo ad affrontare la prova di grado celeste!


La Porta delle Leggi della prova finale era estremamente speciale. All'inizio tutti gli sfidanti sarebbero partiti dallo stesso punto di partenza e avrebbero potuto superare i livelli in gruppo. Ma alla Porta delle Leggi sarebbero stati separati e avrebbero anche dovuto scegliere il grado di difficoltà della prova.


Non importava cosa avrebbero scelto, finché avessero superato la Porta delle Leggi, avrebbero raggiunto il terzo livello.


Ciò che cambiava erano le ricompense e il tasso di completamento che sarebbero dipesi dal grado di difficoltà.


Naturalmente questo significava che avrebbero dovuto affrontare pericoli più grandi!


Ogni livello di difficoltà poteva finire in quattro modi: si poteva completare alla perfezione, parzialmente, a stento o si concludeva con la propria morte.


Se uno avesse finito il livello alla perfezione, avrebbe ottenuto ricompense migliori e una percentuale più alta!


Parzialmente invece non avrebbe ottenuto premi e la percentuale di completamento sarebbe stata inferiore. Uno però sarebbe comunque riuscito ad entrare sano e salvo nel terzo piano.


Per quanto riguardava la quarta possibilità, non c'era bisogno di spiegazioni. Era il risultato peggiore che si poteva ottenere.


La difficoltà di grado celeste era uno dei livelli di difficoltà più elevati nella Porta delle Leggi.


Fin dai tempi antichi, innumerevoli talenti avevano partecipato alla prova finale, ma le persone che avevano osato scegliere la difficoltà di grado celeste erano estremamente rare!


Le persone che si erano azzardate a farlo non erano mai riuscite a completarlo perfettamente. Raggiungere un risultato parziale e sopravvivere fino alla fine sarebbe stato già un risultato straordinario!


Anche se il principe del Vuoto Divino era arrogante, era ben consapevole delle sue capacità. Immaginava che, se avesse scelto la difficoltà di grado celeste, sarebbe riuscito al massimo a superarlo o a completarne solo una piccola percentuale.


Anche se probabilmente avrebbe raggiunto il terzo livello, il tasso di completamento sarebbe stato troppo basso e le ricompense non sarebbero state eccezionali. Inoltre avrebbe corso più rischi. Chi sarebbe stato disposto a fare qualcosa di così stupido?


Questo Hongyan chiaramente aveva dei secondi fini. Il principe ereditario del Vuoto Divino non era uno sciocco, perché sarebbe caduto in un tranello così ovvio?


Così sogghignò e disse con tono derisorio: "Sono consapevole delle mie capacità. Naturalmente non posso scegliere il grado di difficoltà celeste, ma sono più che capace di affrontare quello d di grado terrestre. Se il fratello Hongyan è così orgoglioso delle sue tecniche, certamente dovrebbe provare lui stesso ad affrontare la prova di grado celeste, ahah!


Il principe ereditario aveva parlato ad alta voce e così molti discepoli di grandi organizzazioni lo stavano guardando.


Queste persone sapevano che Hongyan e il terzo principe ereditario avevano fatto una scommessa. Ora si stavano stuzzicando a vicenda di fronte alla Porta delle Leggi!


"Eheh, interessante, due discendenti di Sect di Vere Divinità stanno cercando di spingere l'altro a scegliere il livello di grado celeste."


Non troppo lontano, molti si stavano godendo lo spettacolo.


"Si stanno solo provocando, uno cerca di prevalere sull'altro. Sanno entrambi che è inutile. Data la loro forza, potrebbero completare alla perfezione la difficoltà di grado terrestre, ma possono scordarsi di affrontare quella celeste!"


Mentre la gente parlava, Lin Ming naturalmente sentì le loro discussioni.


Ascoltando loro e la spiegazione di Mu Lingyun, iniziò a capire le condizioni della Porta delle Leggi.


Quando si sceglieva un grado di difficoltà nelle Porta delle Leggi, era meglio selezionarne uno che poteva essere completato perfettamente. In questo modo uno avrebbe ottenuto un guadagno superiore. Alla peggio bisognava scegliere un grado di difficoltà in cui si poteva raggiungere almeno il 90% di completamento.


Mentre Lin Ming ci stava riflettendo, risuonarono dei passi che lo raggelarono!


Di fronte alla Porta delle Leggi stava fluttuando una donna vestita di blu. Il suo corpo sembrava fondersi con l'ambiente attorno, rendendo difficile notare la sua esistenza.


Lin Ming era sicuro che non fosse lì un momento fa, ma ora sembrava essersi teletrasportata qui.


"Imperatrice Spirituale!"


Quando la donna vestita di blu apparì, il principe ereditario del Vuoto Divino si affrettò a porgerle i suoi saluti. Non mostrò nessuna arroganza di fronte a lei. Aveva già visto che trattamento le riservava l'Imperatore Spirituale Vuoto Divino.


Sheng Mei lo guardò e si inchinò lievemente.


Lo spudorato Hongyan invece non si fece avanti, rimase a guardare in silenzio a distanza.


Hongyan sapeva che nei 33 Cieli, i saggi erano in guerra con gli spirita! In quanto saggio della Strada Asura, non sarebbe rimasto coinvolto nei loro affari, ma anche così, Sheng Mei probabilmente non aveva una buona impressione di lui. Era meglio rimanere in disparte il più possibile.


"Chi è quella donna vestita di blu? Perché il terzo principe ereditario è così rispettoso con lei?"


Visto che Sheng Mei manteneva un basso profilo, molti praticanti di arti marziali non la riconobbero. Quando videro il terzo principe ereditario che si inchinava di fronte a lei, rimasero sbalorditi.


"Non sai chi è? Non hai sentito che, diversi anni fa nel regno di Vuoto Divino, una Fenice di Ghiaccio adulta è discesa nella sua terra, spingendo l'Imperatore Spirituale Vuoto Divino ad uscire dal suo isolamento? E quella donna è la persona a bordo della Fenice di Ghiaccio! È la persona che detiene il record dell'83%! Ho sentito che negli ultimi anni è rimasta nel regno di Vuoto Divino e che la sua posizione è alla pari con l'imperatore spirituale Vuoto Divino!"


"Cosa?! Questo... il record? Non ha già raggiunto l'83%? Perché è tornata? Non è uno spreco di posti?"


Chiesero molte persone, perplesse. La Strada Asura era semplicemente troppo vasta. Anche se Sheng Mei aveva causato un grande trambusto nel regno di Vuoto Divino, molti non avevano ancora sentito parlare di lei.


"Eheh, non è semplice come credi!" Disse con fare misterioso la persona che aveva parlato prima. Iniziò a sussurrare con tono criptico: "Se è tornata, naturalmente crede che l'83% non sia il suo limite! Questa misteriosa spirita ha un metodo di coltivazione unico che fa crescere il suo talento. Ha già superato ogni logica!"


"Cosa?!" Molti coltivatori si scambiarono occhiate impaurite. L'83% non era il suo limite?


Allora a che livello sarebbe arrivata?


Non avevano mai sentito parlare di un metodo di coltivazione che aumentava costantemente il talento.


"Esiste un metodo di coltivazione del genere?"


"Ne ho solo sentito parlare. Inoltre non si sa mai a che livello è. Alcuni dicono che sia agli inizi dello stadio di Empireo e altri che è allo stadio di Re del Mondo; sembra che la sua coltivazione cambi costantemente. Ma di sicuro può ucciderci senza fare nessuno sforzo. Anche se siamo nella stessa prova finale, è ad un livello completamente diverso rispetto a noi. Ai suoi occhi non siamo nient'altro che formiche!"


Il coltivatore che aveva parlato sospirò. Tutti qui erano talenti orgogliosi. Nei loro grandi Sect e famiglie, erano figure eroiche al picco della loro generazione. Ma qui erano solo delle formiche, ovviamente li lasciava a disagio.


Tuttavia dovevano accettare la realtà. Questa spirita era alla pari con l'Imperatore Spirituale Vuoto Divino. E l'Imperatore Vuoto Divino era una Vera Divinità. Gli altri avrebbero già considerato un enorme onore ricevere la lode di un Empireo. Si poteva immaginare quanto divario ci fosse tra di loro!


Mentre sentiva queste discussioni, Lin Ming si perse nei suoi pensieri per un momento.


In passato, quando era entrato per la prima volta nella Strada Asura, aveva sentito Hunbai menzionare che, negli ultimi 100 milioni di anni, solo due persone avevano ottenuto una percentuale di completamento dell'80%, il sacro figlio di Zaohua e una misteriosa donna spirita.


Allora Lin Ming pensava che fossero membri della giovane generazione talentuosi della loro razza.


Ora però si era reso conto di aver frainteso. Questa giovane non era una giovane qualunque, ma una figura di alto livello tra gli spirita!
                                


                                



