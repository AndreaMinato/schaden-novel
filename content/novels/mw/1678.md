---
title: Capitolo 1678 – La Porta delle Leggi si Apre
pubDate: 2025-12-15T08:37:10.424Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
15 capitoli in coda (Matteo), 0/5
-Schadenfreude</em>


"L'imperatrice spirituale... se proviene dai 33 Cieli allora sicuramente sa della guerra tra i saggi e gli spirita..."


Lin Ming era preoccupato per la guerra tra saggi e spirita; era un evento strettamente intrecciato alla grande calamità dell'umanità.


Il nemico di un nemico era un amico. Da questa prospettiva, gli spirita non avevano conflitti di interessi con l'umanità.


Però gli spirita dei 33 Cieli erano fin troppo misteriosi. A causa della barriera speziale tra il Regno Divino e gli universi degli spirita, le conoscenze di Lin Ming al riguardo erano limitate.


Mentre Lin Ming era pensieroso, risuonò una voce morbida: "Sir Lin, è passato un po' di tempo dall'ultima volta che ci siamo incontrati..."


Era una voce familiare. Lin Ming si girò sorpreso e a poche centinaia di piedi di distanza vide una donna dall'abito attillato.


Era calma e composta, e il suo fisico era tutto curve. Aveva uno stile estremamente elegante e, insieme al suo vestito, sembrava una classica bellezza.


Questa donna era Suya!


Il suo stile era completamente diverso rispetto a vent'anni fa.


Allora emanava un forte fascino sensuale. Ogni volta che il suo seno bianco come il latte si sollevava e si abbassava, sembrava una affascinante succuba appena arrivata nel piano dei mortali.


Ma al momento indossava dei vestiti semplici e pratici. Sembrava una giovane elegante di una famiglia nobile.


Xiao Moxian rimase a bocca aperta; quasi non la riconobbe.


"Sorella Xian'er, è rimasta splendida come sempre." Suya sorrise. Per un po' l'atmosfera sembrò riempirsi di calore.


"La sorella Suya è sempre molto bella." Disse dolcemente Xiao Moxian, i suoi piccoli canini brillarono. Dopo la loro ultima separazione, il loro rapporto sembrava migliorato inspiegabilmente. Ora Xiao Moxian non poté che provare una sincera approvazione nei confronti di questa donna.


Una giovane così nobile e dignitosa sarebbe stata ammirata da chiunque.


"È passato un po' di tempo dall'ultima volta che ci siamo visti. Non credevo che ci saremmo incontrati durante la prova finale..." Lin Ming non sapeva come sentirsi vedendo Suya. Fece un cenno a Mu Lingyun e agli altri e disse: "Signorina Suya, questi sono i miei compagni. Stiamo partecipando insieme alla prova finale..."


Quando Lin Ming presentò la sua squadra, proprio quando fu sul punto di aggiungere altro, la Porta delle Leggi iniziò ad emettere una luce accecante!


Tutti rimasero scioccati e puntarono gli sguardi verso la porta, l'ingresso aveva iniziato ad aprirsi rimbombando e facendo tremare perfino la terra. Un'aura terrificante travolse tutti quanti come una cascata.


Ognuno dei partecipanti sentì una pressione enorme, opprimeva sia lo spirito, che il corpo e il mondo interno. Anche se erano tutti grandi talenti, ebbero comunque difficoltà a resistere!


<em>Rumble rumble rumble!</em>


Le due enormi porte che coprivano il cielo iniziarono a muoversi lentamente, tuonando!


La Porta delle Leggi si stava aprendo!


Si diffuse un'aura antica e vigorosa che conteneva il potere del Grande Dao. Tutti i coltivatori fuori si immersero in questa energia. Per un po' rimasero tutti scioccati. Avevano la sensazione di essere stati illuminati, la loro mente e il loro spirito erano pieni di infinite ispirazioni!


Perfino l'Imperatrice Spirituale Sheng Mei che era stata già battezzata dall'aura del Grande Dao ebbe questa sensazione, come se fosse sul punto di percepire altre leggi.


"Non c'è da meravigliarsi che si chiami Porta delle Leggi."


Lin Ming rimase sbalordito percependo quest'aura. Era una sensazione simile a quella provata durante il nono stadio della Distruzione, nel momento in cui i frammenti delle leggi sarebbero discesi dal cielo e avrebbero marchiato il corpo di un coltivatore con le leggi.


Tuttavia il Dao Celeste contenuto nella Porta delle Leggi era fin troppo profondo. Inoltre, visto il breve periodo di tempo per cui si era manifestato, i praticanti di arti marziali non riuscirono a comprendere molto; non erano riusciti nemmeno a percepirne nemmeno un milionesimo.


Anche Lin Ming poté solo verificare il Sutra Asura nell'aura del Grande Dao. Sfortunatamente l'aura era scomparsa prima che potesse fare dei progressi...


"Che peccato..."


Lin Ming scosse la testa. Sarebbe stato ottimo se avesse potuto comprenderne un po' di più.


Gli altri coltivatori aprirono gli occhi. Naturalmente la comprensione che avevano ottenuto era di gran lunga inferiore rispetto a quella di Lin Ming. Le leggi nella porta contenevano ogni fenomeno nell'universo. Non solo c'era il Dao Celeste Asura, ma anche le leggi estremamente complesse dei 33 Cieli.


Non importava di che razza uno fosse o che metodo di coltivazione si studiasse, tutti avrebbero ricevuto un po' di benefici dall'aura del Grande Dao.


La Porta delle Leggi ormai si era aperta, al suo interno c'era un cielo stellato sconfinato. E in alto di questo mondo luminoso c'erano quattro porte spazio-temporali l'una a fianco dell'altra.


Questi ingressi assochilometrivano a portali circolari. Un'energia Origin sconfinata era radunata attorno ad essi, vorticando lentamente e facendoli sembrare dei misteriosi buchi neri.


C'erano enormi differenze tra queste quattro porte. Da sinistra a destra, diventavano sempre più piccole. L'ingresso più a sinistra era ampio diverse centinaia di chilometri, delle dimensioni di una stella, ed era color grigio scuro. Quella più a destra si estendeva per 10 chilometri ed era color rosso sangue. Questo portale vorticante cremisi incuteva timore e apprensione al solo sguardo.


"Questa porta..."


Lin Ming guardò il portale più piccolo. Percepì vagamente che, più era piccolo un passaggio, più emanava un'aura terrificante!


I coltivatori rimasero fermi di fronte a questi quattro portali enormi. Stavano per fare una decisione che avrebbe influenzato il loro potenziale e il resto della loro vita!


"Più un portale è piccolo, più la sfida sarà difficile!"


Dissero molti sfidanti.


"Davvero? Non c'è da meravigliarsi che la porta più a destra emani un'aura così terrificante. Sembra che nasconda una qualche Bestia Divina. È quello il grado celeste a cui si stavano riferendo il terzo principe ereditario e Hongyan?"


Molti avevano sentito la discussione accesa di prima tra i due talenti. Il principe ereditario e Hongyan non avrebbero osato scegliere la difficoltà di grado celeste e perfino quello terrestre sarebbe stato un po' arduo per loro.


"No..."


Hongyan intervenne. Scoccò un'occhiata verso l'Imperatrice Spirituale Sheng Mei e iniziò a dire lentamente: "La difficoltà di grado celeste è il secondo portale spazio-temporale da destra. Il secondo da sinistra è quello terrestre. Per quanto riguarda il primo a sinistra, il più grande, è il più facile, di grado mortale..."


Hongyan aveva cercato molte informazioni dettagli riguardo alla prima prova. Prima di venire qui, aveva fatto delle ricerche riguardo a questo ed era abbastanza informato.


"Cosa, quello di grado celeste non è il più dfficile? Il portale rosso sangue a destra..."


Molti rimasero scioccati nel sentirlo. Spostarono gli occhi verso l'ingresso più a destra, quello che era anche più piccolo. Mentre tutti lo stavano fissando, provarono un senso di orrore, avevano la sensazione che le loro anime fossero sul punto di essere risucchiate al suo interno. Era difficile fissarlo per un periodo di tempo prolungato.


"Quel portale è di grado Asura..."


Hongyan scosse la testa. Anche se la difficoltà di grado celeste era ardua da gestire, innumerevoli geni impareggiabili avevano cercato di affrontarla. Ad esempio, se uno avesse desiderato ottenere una percentuale di completamento finale pari o al di sopra dell'80%, avrebbe dovuto scegliere questo portale.


Ma quella di grado Asura era letale, qualsiasi luogo che conteneva la parola "Asura" era incredibilmente terrificante!


"Difficoltà Asura..."


Molti membri d'élite deglutirono e le loro bocche si seccarono. Non sapevano cosa dire.


Molti spostarono lo sguardo verso l'Imperatrice Spirituale Sheng Mei. Si stavano chiedendo, Sheng Mei avrebbe avuto qualche possibilità di sfidare la prova di grado Asura?


"Non preoccupatevi degli altri. Dovreste scegliere velocemente il livello che volete affrontare e andare davanti al portale corrispondente. In poco tempo il portale manderà un vortice spaziale che vi teletrasporterà dalla prova. Allora ogni persona dovrà affrontare la sua prova indipendente. Dipenderà da voi se potrete passare o no. Non vi aspettate che qualcuno possa aiutarvi!"


Hongyan calpestò i piedi di un po' di suoi apprendisti junior storditi. Mentre parlava con severità, gettò un'occhiata verso il terzo principe ereditario.


In quel momento, il suo rivale era già andato di fronte al secondo portale spazio-temporale: quello di grado terrestre.


Hongyan sogghignò e si avvicinò lentamente.


Un buon numero di persone fecero la stessa scelta dei due grandi talenti.


Fan Huahua batté le mani e disse a Lin Ming: "Fratello Lin, ho deciso. Credo che questa difficoltà di grado terrestre sia circa al livello che posso gestire. Ti uniresti a me? O forse..."


Guardò il portale di grado celeste. Non si era messo nessuno lì davanti. Secondo Fan Huahua, il talento di Lin Ming era impareggiabile e, anche se con qualche difficoltà, avrebbe potuto gestirlo.


Alla fine non era necessario completare alla perfezione la prova della Porta delle Leggi. Finché uno avesse potuto finirne una porzione, la si poteva superare senza correre troppi pericoli.


Fan Huahua aveva scelto il portale di grado terrestre e non aveva intenzione di completare la prova. Era ben consapevole del suo talento e sapeva che era un po' carente in confronto al principe ereditario del Vuoto Divino e ad Hongyan.


Lin Ming si limitò a sorridere, non rispose.


Fan Huahua capì che il giovane non aveva ancora deciso e disse: "Va bene, allora andrò per primo."


Annuì verso Lin Ming e poi si mise di fronte all'ingresso di grado terrestre.


Mu Lingyun e Mille Massacri si scambiarono un'occhiata. Dopo aver scambiato qualche parola con Lin Ming, si unirono anche loro a Fan Huahua.


Non avevano il fisico di puro yin di Fan Huahua ed erano lievemente inferiori a lui in quanto a talento, ma non erano disposti a scegliere il portale di livello più basso.


"Sir Lin, otterrai maggiori benefici se sceglierai una difficoltà che potrai completare alla perfezione. Cerca di non esagerare." Disse Suya prima di andarsene.


In realtà Suya non lo aveva mai visto combattere, ma il suo intuito le suggeriva che il giovane fosse diverso dai normali maestri di rune ordinari, non doveva essere debole.


"Mm, grazie..."


Lin Ming sorrise lievemente e guardò Suya avanzare verso il portale di grado terrestre.


Poi, sempre più coltivatori iniziarono a fare la loro scelta. In termini di proporzioni, il portale di grado mortale comprendeva circa il 60% dei partecipanti, mentre quello di grado terrestre il 40%.


Non c'era nessuno di fronte al portale di grado celeste.


Ormai pochi dovevano ancora scegliere. Questo includeva Lin Ming, Xiao Moxian e anche l'Imperatrice Spirituale.


Tutti rivolsero lo sguardo verso Sheng Mei. Stavano aspettando di vedere cosa avrebbe scelto.
                                


                                



