---
weight: 16790
title: Capitolo 1679 – La Scelta di Lin Ming
pubDate: 2025-12-15T08:37:10.424Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
14 capitoli in coda (Matteo), 0/5
-Schadenfreude</em>


Sheng Mei era senza dubbio la persona più potente in questa prova finale. Erano tutti curiosi di quale sarebbe stata la sua scelta.


L'espressione di Sheng Mei era indifferente. Avanzò lentamente e il suo corpo snello fluttuò come un petalo blu al vento.


Si stava dirigendo verso il secondo portale da destra, quello dello spazio-tempo di grado celeste!


"È il grado celeste! L'Imperatrice Spirituale Sheng Mei ha scelto la difficoltà di grado celeste!" Esclamarono molti spirita, sorpresi.


"Ehi! Cos'è il grado celeste per l'Imperatrice Spirituale? Anche l'ultima volta che ha partecipato ha scelto la difficoltà di grado celeste. Se l'Imperatrice Spirituale sta facendo questa scelta, allora è probabile che possa già completarla alla perfezione."


Finire la difficoltà di grado celeste, era già una leggenda per loro!


Quasi tutti ormai avevano fatto la loro scelta. Mancavano solo Lin Ming e Xiao Moxian.


Lin Ming si sfregò le tempie, senza parole e un po' esasperato.


All'inizio pensava di poter entrare nel portale che aveva scelto dopo tutti gli altri, così non avrebbe destato l'interesse della gente.


Ma ora aveva visto che i portali si sarebbero attivati tutti in una volta. In tal caso, non aveva alternative; avrebbe dovuto fare la sua scelta sotto gli occhi di tutti.


Lin Ming guardò Xiao Moxian, che disse: "Fratellone Lin, ho scelto."


"Mm..."


Lin Ming annuì. In realtà in quel momento pochi gli stavano prestando attenzione; stavano solo guardando l'Imperatrice Spirituale Sheng Mei.


Naturalmente alcuni lo stavano tenendo d'occhio, ad esempio il duca Haoyue.


Il duca Haoyue era dietro il terzo principe ereditario, stava guardando Lin Ming con fare truce. Visto che c'erano così tante persone presenti, non poteva lanciare un attacco a sorpresa. Avrebbe dovuto attendere fino al terzo livello e poi cercare un'opportunità per divertirsi un po' con Lin Ming.


Tuttavia, il duca Haoyun non aveva capito perché Lin Ming non aveva ancora fatto la sua scelta ed era rimasto di fronte ai portali con fare assorto.


Iniziò a fare ipotesi, forse, Lin Ming aveva forza combattiva abbastanza elevata, ma grazie ai suoi simboli runici. Nella Porta delle Leggi però questi oggetti esterni erano inutili!


Pensando a questo, il duca Haoyue lo schernì.


"Bestiolina, hai paura? La Porta delle Leggi mette alla prova il talento di un coltivatore e non si possono usare oggetti esterni! Non credere di poter contare sui tuoi simboli; non importa quanto sono potenti, non sono nient'altro che carta straccia! Spero che tu possa uscire vivo dalla Porta delle Leggi, allora potrò ucciderti personalmente e prendere tutti i tuoi tesori. Ahahah!"


Il duca Haoyue rise spudoratamente.


Lin Ming lo guardò freddamente e ignorò la sua provocazione. Tuttavia il duca lo aveva avvertito indirettamente che nella Porta delle Leggi gli oggetti esterni sarebbero stati inutili.


In effetti era una condizione ragionevole. Se uno avesse potuto usare degli oggetti esterni, non avrebbe messo alla prova davvero il talento di un praticante di arti marziali.


Vedendo la Porta delle Leggi tremare lievemente, come se stesse si stesse preparando a creare il vortice dello spazio, Lin Ming scosse la testa: "Vabbè, non importa se gli altri penseranno che sono un idiota..."


Lin Ming aveva già previsto che la sua scelta sarebbe stata considerata un atto di follia. E in realtà era inevitabile...


Xiao Moxian si fece avanti prima di Lin Ming. La sua andatura era leggera e vivace, come una splendida farfalla. Anche se il suo passo non sembrava veloce, arrivò in un batter d'occhio di fronte al portale che aveva scelto.


Aveva selezionato il grado celeste ed era arrivata accanto all'Imperatrice Spirituale Sheng Mei.


Per un po' perfino l'Imperatrice Spirituale la guardò con sorpresa.


Era davvero incredibile che una ragazza così giovane e delicata avesse fatto una scelta del genere.


La folla prima rumorosa per un po' si ammutolì. Tutti avevano scoperto che c'era qualcosa di strano in questa atmosfera e, quando ne scoprirono il motivo, puntarono gli sguardi verso Xiao Moxian.


Erano tutti sbigottiti, sapevano quanto era ardua la difficoltà di grado celeste e la fissarono ad occhi spalancati.


Da dove proveniva questa giovane?


Suya si coprì la bocca. Alla fine conosceva da molto tempo Xiao Moxian e ora la considerava come una sorella minore. Anche se aveva pensato che il suo talento non fosse ordinario, non si sarebbe mai immaginata che avrebbe avuto la sicurezza e il coraggio di sfidare la prova di grado celeste!


E prima che tutti avessero il tempo di reagire, accadde qualcosa di ancora più assurdo!


Videro un giovane vestito di nero passare oltre il portale di grado celeste, dirigendosi verso l'ingresso più a destra. Era il portale dalla difficoltà Asura!


Il sorriso pieno di derisione del duca Haoyue si irrigidì. Guardò con incredulità Lin Ming che si avvicinava al portale, era a bocca spalancata.


"Cosa... cosa sta facendo?" Mormorò tra sé e sé il duca Haoyue strabuzzando gli occhi. Definirlo folle sarebbe stato un eufemismo!


Che Lin Ming avesse riconosciuto di non poter superare la prova e così, disperato, aveva deciso di gettare al vento la prudenza?


No... anche se lo aveva deriso, sapeva anche che la velocità di coltivazione di Lin Ming era piuttosto elevata. Anche se la sua forza combattiva fosse stata spazzatura, non sarebbe dovuto essere un problema superare la prova di grado mortale.


Inoltre non era necessario completare perfettamente queste sfide. Non sarebbe stato affatto difficile entrare nel terzo livello.


Mentre il duca Haoyue era perso nei suoi pensieri, Lin Ming si era già posto di fronte al portale Asura.


C'era solo Lin Ming lì, attirava fin troppo l'attenzione.


Tutti i coltivatori lo guardarono a bocca spalancata. Secondo loro doveva essere impazzito!


"Lin Ming... lui..."


Perfino Suya, che aveva molta stima di lui, era rimasta scioccata. Anche Mu Lingyun era sorpresa, non si aspettava che avrebbe fatto una scelta così esagerata.


Per quanto riguardava gli altri, lo guardarono come se fosse un ritardato. Da dov'era venuto questo scemo?


"Probabilmente... è Lin Ming della gilda dei maestri di rune..."


Tra i molti giovani d'élite presenti, alcuni avevano partecipato all'asta delle Rune Divine e così lo avevano riconosciuto.


Lin Ming poteva essere considerato a stento una persona famosa nella Strada Asura interna.


Molti si resero conto della sua identità non appena sentirono parlare della sua occupazione e del suo noto marchio. Alcuni qui avevano i suoi simboli con sé.


"Lin Ming, il creatore del marchio Lin? Non è un maestro di rune divine? Allora perché farebbe..."


Nessuno capiva cosa stava accadendo.


Un maestro di rune che partecipava alla prova finale non era troppo strano, ma il punto chiave era che Lin Ming aveva scelto la difficoltà Asura che nessuno aveva scelto per centinaia di milioni o anche miliardi di anni. Iniziarono a lambiccarsi il cervello per capire cosa stava succedendo.


Bisognava sapere che si poteva rischiare la vita nella Porta delle Leggi!


Mentre tutti stavano discutendo, l'Imperatrice Spirituale Sheng Mei guardò in silenzio Lin Ming. Poteva sentire le parole degli altri coltivatori. Da ciò che sapeva, Lin Ming non era una persona ordinaria.


Tuttavia, nemmeno lei poteva completare il grado Asura. Non credeva che ci potesse essere un membro della giovane generazione che la superasse in quanto a talento.


"Sei sicuro di sapere cosa vuol dire?"


Chiese Sheng Mei a Lin Ming. Stava cercando di dargli un consiglio. Normalmente una figura poco importante come Lin Ming avrebbe potuto fare qualsiasi scelta e lei non avrebbe battuto ciglio. Tuttavia aveva la sensazione che ci fosse qualcosa di speciale in Lin Ming, così aveva fatto un'eccezione. Naturalmente glielo avrebbe chiesto solo una volta. Se Lin Ming non avesse voluto ascoltarla, non avrebbe aggiunto altro.


Lin Ming rimase senza parole di fronte all'attenzione di così tante persone e alla domanda di Sheng Mei. Voleva solo completare la prova mantenendo un basso profilo.


Rispose: "Ringrazio l'imperatrice spirituale per la preoccupazione, ma se nessuno ha scelto la difficoltà Asura per così tante centinaia di milioni di anni, chi può sapere quanto sarà arduo? Inoltre... sembra che ci siano diversi gradi di completamento... Non devo finirla alla perfezione, mi andrebbe bene solo passare a stento..."


Ad essere sinceri, Lin Ming non poteva fare garanzie sul suo risultato.


Aveva due vantaggi su cui poter contare: il primo era una forza combattiva superiore a quella degli altri e la seconda era la sua comprensione del Dao Celeste Asura.


In passato, il Sacro Figlio di Zaohua aveva scelto il grado celeste e aveva ottenuto un tasso di completamento finale dell'81%.


Lin Ming credeva dii avere qualche possibilità di completare questa prova!


Facendo un passo indietro, anche se il grado Asura fosse stato troppo arduo, allora avrebbe potuto rinunciare ad ogni ricompensare e cercare di sopravvivere.


Contando tutti questi fattori, così aveva scelto il grado Asura.


Tuttavia, a Sheng Mei sembrarono le parole di un giovane orgoglioso e pieno di spirito. Si limitò a scuotere la testa, non cercò più di dargli consigli.


Tutti gli altri invece lo guardarono come se fosse un pazzo.


Questi partecipanti erano tutti membri d'élite sbalorditivi della loro generazione. Ora però era apparso dal nulla un idiota. Dato che non era un loro problema, tanto valeva unirsi al divertimento.


"Preferisci morire nella Porta delle Leggi?" Il duca Haoyue sogghignò freddamente.


Lin Ming non perse tempo a rispondergli. Si limitò a sedersi a gambe incrociate a mezz'aria e a chiudere gli occhi per meditare. In quel momento le trasmissioni del suono preoccupate di Mu Lingyun e di Suya risuonarono nelle sue orecchie. In effetti la sua scelta aveva fatto preoccupare molte persone.


Proprio mentre Lin Ming si sentì in difficoltà e fu sul punto di spiegare il motivo dietro la sua scelta, risuonò un rimbombo dalla Porta delle Leggi.


Mentre l'ingresso tremava, i quattro canali spazio-temporali iniziarono a roteare!


Le energie che permeavano il secondo piano e l'aura delle leggi cominciarono a vorticare insieme, formando un enorme vortice di energia Origin!


Tutti sentirono una terrificante forza traente tirare i loro corpi. In questo mulinello, perfino un guerriero allo stadio di Re del Mondo non sarebbe stato altro che una foglia in una tempesta, completamente inerme.


Tutti gridarono allarmati, ma un istante dopo furono risucchiati dai canali spazio-temporali.


"Che forza terrificante. È simile all'energia del mondo, una forza a cui non ci si può opporre..."


Mentre veniva travolto dal brutale vortice di energia, Lin Ming difese il suo mondo interno e mantenne la lucidità. Rimase a guardare mentre il canale spazio temporale rosso sangue si avvicinava sempre di più. Poi, come un ciottolo nel mare, si immerse nel tunnel senza sollevare una sola increspatura...
                                                


                                



