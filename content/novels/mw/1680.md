---
weight: 16800
title: Capitolo 1680 - Difficoltà Asura
pubDate: 2025-12-15T08:37:10.425Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
13 capitoli in coda (Matteo), 0/5
-Schadenfreude</em>


Dopo aver sperimentato un'intensa trazione, Lin Ming sentì tremare il corpo. Dopodiché il colore rosso sangue di fronte a lui scomparì, sostituito da un'antica terra silenziosa.


Lin Ming si ritrovò su un'antica collina le cui pareti si estendevano a vista d'occhio. Di fronte a lui c'era un ponte ampio solo dieci piedi.


Sotto c'era una valle così distante da sembrare senza fondo. Guardando giù si poteva sentire un'aura antichissima, caderci sarebbe stato come precipitare nel passato.


Inoltre di fronte a Lin Ming c'erano centinaia di armi fluttuanti, spade, lance, sciabole, pugnali, martelli catene, fruste, scudi, spadoni e così via. Praticamente aveva a disposizione qualsiasi tipo di equipaggiamento!


Poteva trovare perfino tipologie diverse della stessa categoria. Ad esempio c'erano lance rigide, flessibili, picche, corte, enormi e così via.


Vedendole, Lin Ming intuì cosa stava succedendo. Spostò l'attenzione sul suo anello spaziale e scoprì in effetti che era bloccato.


Non si potevano usare oggetti esterni. qui.


Si potevano usare solo le armi disponibili in questa prova e questa prova sarebbe dipesa dalle proprie capacità!


Lin Ming esaminò i vari oggetti e scelse una lancia lunga nove piedi dall'aspetto semplice. Mentre la scuoteva, una forza terrificante si trasmise alle sue braccia, facendo vibrare l'aria.


Non sapeva di che materiale fosse fatta, ma la sua qualità era sorprendente. Lin Ming non dubitava che le risorse usate per raffinarla fossero più che sufficienti per creare un tesoro spirituale da Empireo.


Ma questa lancia non era un teosro da Empireo, in effetti non era nemmeno un artefatto spirituale. Era un'arma semplice e ordinaria. Non importava quanto fosse flessibile o affilata, non c'era nessuna formazione incisa sulla sua asta, Così questa lancia non avrebbe potuto aumentare la forza di un coltivatore; era un mero strumento.


Era semplicemente uno spreco di tesori.


Ma quando Lin Ming la afferrò, si riempì di spirito combattivo. Prima di entrare nella prova finale, aveva sentito che questa prova avrebbe esaminato il talento comprensivo di un coltivatore e non la sua forza assoluta.


Tuttavia, fino ad ora, Lin Ming aveva incontrato pericoli sproporzionati al suo livello. Le trappole e i mostri che aveva incontrato potevano essere sconfitti facilmente da qualcuno di forte. I deboli sarebbero periti senza lasciare nemmeno un osso intatto.


Ora, la Porta delle Leggi avrebbe messo alla prova il suo talento. Da questo punto in avanti, il divario tra i vari sfidanti sarebbe aumentato.


Quando Lin Ming salì sul ponte, sentì una pressione terrificante abbattersi su di lui.


Sembrava che una Bestia Divina lo stesse adocchiando avidamente non troppo lontana!


Solo questa pressione avrebbe scosso la mente di una persona debole e non le avrebbe fatto mostrare nemmeno il 50% della sua vera forza. Così uno avrebbe perso fin dall'inizio.


Lin Ming fece un passo avanti alla volta. Non era apparso nessun nemico, ma la pressione diventava sempre più intensa.


Lin Ming continuò a regolare il suo respiro, mantenendo la calma.


Camminando da solo sopra questo abisso incredibilmente profondo, un vento terrificante salì al cielo, facendo svolazzare il suo abito. Dopo un po' di tempo, Lin Ming si girò e si accorse di aver percorso una distanza considerevole.


Guardando il paesaggio distante, rimase sbalordito. A quanto pareva il luogo in cui era prima non era una collina, era una scultura enorme!


Raffigurava un dio della guerra gigante e dal punto in cui si trovava poteva solo distinguerne la testa grossa quanto una montagna. Il resto del suo corpo era avvolto da una densa foschia, rendendo impossibile vederlo chiaramente.


<em>'Asura...</em>'


Inspiegabilmente pensò a questa parola. Senza sapere perché, ebbe la sensazione che questa scultura raffigurasse un Asura...


Ogni pollice di questa enorme scultura rappresentava il vero significato e la volontà del Maestro della Strada Asura. Conteneva innumerevoli misteri.


Il Grande Dao era come un vasto fossato; solo i coraggiosi avrebbero potuto conquistare la vittoria!


Lin Ming si  riempì di pensieri ambiziosi ed eroici. In passato, il maestro della Strada Asura aveva contato sulla sua forza per creare un grande mondo alla pari con i 33 Cieli.


Questa sorta di coraggio e audacia condizionò Lin Ming. Voleva fare come lui, creare il suo mondo, stabilire le sue Leggi e trovare la sua strada.


Un passo alla volta, Lin Ming avanzò con fermezza e decisione.


All'improvviso il mondo di fronte a lui iniziò a tremare come la superficie di un lago che si increspava.


<em>Hu!</em>


Risuonò un ruggito feroce, sembrava provenire da un flusso di tempo sconfinato, portando con sé un intento omicida brutale e impetuoso.


L'immagine di un'enorme Bestia Divina bianca come la neve apparì di fronte a Lin Ming. Le sue due pupille emanavano un intento omicida sconfinato. Era una Tigre Bianca!


Ben presto il cielo e la terra tremarono di nuovo. Lo spazio fu lacerato e un Drago Azzurro arrivò in volo artigliando il cielo, il suo corpo era lungo e tortuoso come una catena montuosa. Le sue scaglie erano ricoperte da forza spirituale blu vibrante che emanava un'aura vitale.


In seguito apparì un Uccello Vermiglio che oscurava il cielo. Dalle profondità della terra iniziò a muoversi una creatura misteriosa, una Tartaruga Nera!


La grande formazione delle Bestie Divine!


Non c'era da meravigliarsi che ci fosse una pressione così terrificante qui. Questa strana terra era avvolta da una grande formazione delle Bestie Divine.


Le antiche Bestie Divine in origine si erano evolute dalle leggi del mondo. Ogni tipo di Bestia Divina rappresentava la pura manifestazione del Grande Dao e ognuna di loro padroneggiava l'energia primaria più potente del suo elemento.


Ora che la formazione si era rivelata, Lin Ming sentì una pressione terrificante al cuore. Iniziò ad avere la pelle d'oca.


Se avesse voluto arrivare alla fine di questo ponte, naturalmente avrebbe dovuto superare la grande formazione.


Il suo sangue iniziò a ribollire pensandoci. Tutta la sua forza ne fu stimolata, diventando sempre più selvaggia.


Avanzò un passo alla volta. La pressione terrificante piombò su di lui come una cascata, schiacciandolo con tale forza da far crepitare le sue ossa e farlo tremare!


Era una formazione terrificante. Lin Ming stimò che la forza di questa struttura dipendeva dall'età scheletrica di uno sfidante. Solo così avrebbe esaminato con accuratezza il talento di una persona.


Lin Ming pensava che il suo talento fosse quasi al picco tra tutte le razze nei 33 Cieli. Anche così, aveva difficoltà a continuare.


Solo da questo fattore si poteva capire quanto era ardua la prova Asura!


Forza del Dio Blasfemo!


Lin Ming si concentrò e l'immagine dell'albero del Dio Blasfemo apparì dietro di lui. Sopa la sua chioma il potere del fulmine e del fuoco bruciava e crepitava!


Lin Ming continuò ad avanzare con il supporto della Forza del Dio Blasfemo. Ma la pressione aumentò sempre di più in modo terrificante.


Anche se aveva attivato la Forza del Dio Blasfemo, era in difficoltà.


Tempio Viola del Palazzo del Dao!


Il suo corpo emise degli scricchiolii. La sua carne e le sue ossa crepitarono con fare tonante mentre la luce delle nove stelle apparì. Questa luce cadde sul suo corpo come un fiume di stelle, aumentando rapidamente la sua forza!


Grazie a questo supporto, Lin Ming continuò ad avanzare.


Risuonarono delle esplosioni nel suo corpo. I suoi abiti si d disintegrarono e i suoi vasi sanguigni iniziarono a sporgere dalla sua pelle!


Poi, con un ruggito che scosse il cielo e fece scricchiolare la terra, la tigre bianca si precipitò verso Lin Ming.


Questa immagine portava con sé un intento omicida spaventoso.


Lin Ming ne fu scioccato. Si ritirò velocemente, ma nel frattempo fu bombardato da ondate di energia terrificante. Questa forza scosse la sua mente. L'ambiente attorno scomparì e all'improvviso si ritrovò in un antico luogo d'esecuzione.


Carcasse di demoni giganti costellavano questa terra cupa e desolata.


L'atmosfera era piena dell'odore della morte e della putrefazione.


L'enorme tigre bianca lo guardava dall'alto, le sue pupille rosso sangue erano fisse su Lin Ming.


Il suo intento omicida prese sostanza, così denso e tagliente da fendere l'aria.


...Uccidere... uccidere... UCCIDERE...!


Aleggiava nell'aria, urlando nella sua mente.


Perfino Lin Ming fu infettato da questo intento omicida.


"Uccidere! Uccidere! Fatti strada uccidendo, uccidi fino a raggiungere il tuo Grande Dao eterno!" Il forte intento omicida lo contagiò, sovrastandolo completamente...


Per un po' perse lentamente il controllo sul suo corpo. Lin Ming iniziò a muoversi verso il lato del ponte, sul punto di gettarsi giù.


Ma proprio quando fu sul punto di lanciarsi nell'abisso sconfinato, luce stellare iniziò a fluire dalle sue ossa, riempiendolo di vitalità varia e sottile.


Ogni sorta di strana runa misteriosa iniziò a fluttuare da questa forza vitale inesauribile.


Erano i frammenti del diagramma della retribuzione divina che Lin Ming aveva distrutto quando aveva sbloccato il palazzo della Punizione Divina. Questa luce stellare era piena di vita e del Grande Dao, e si era fusa nei suoi muscoli e nelle sue ossa.


Le rune avevano risposto durante questo momento cruciale.


Alcune di esse brillarono come fulmini e impattarono sulla mente di Lin Ming.


Il giovane ne fu scosso. All'improvviso u colto dal panico e si rese conto di essere stato circondato da uno sconfinato intento omicida.


L'attacco di questa Bestia Divina non era solo fisico, condizionava anche l'anima. Una tigre bianca era l'essenza dell'intento omicida. Se qualcuno ne fosse stato contagiato, allora avrebbe perso la sua volontà e non sarebbe diventato altro che una marionetta assassina...


Lin Ming si destò. Questo flusso caotico di energia era la strada del massacro della tigre bianca. Se il palazzo della Punizione Divina non lo avesse colpito, risvegliandolo dal suo torpore, sarebbe finito in una situazione pericolosa.


"Questo posto è davvero insidioso!"


Lin Ming si concentrò. Avea la sensazione che le battaglie nella Porta delle Leggi non sarebbero stati scontri in cui si usava la vera essenza. Sarebbe stata una guerra tra volontà, leggi e molti altri aspetti. Qui si potevano ottenere grandi raccolti, ma allo stesso tempo ci sarebbero stati enormi rischi.


Scosse la lancia.


"Manuale del Tiranno Celeste – Cento Onde Continue!"


Ogni attacco lacerava il vuoto, portando con sé la forza brutale di 10 miliardi di jin. Avrebbe potuto distruggere perfino un pianeta con questo colpo.


Questa enorme forza creò delle onde che si sovrapposero una all'altra e crebbero rapidamente.


Alla fine questa forza sconfinata si radunò in un solo punto, condensandosi in questa misteriosa lancia.


Quando attaccò un'ultima volta, scatenò una forza simile ad una supernova accecante.


<em>Rumble! Rumble!</em>


La lancia puntò verso l'enorme tigre bianca.


Questa immagine non era una vera Bestia Divina, era solo un filo d'aura della grande formazione.


<em>Ka!</em>


In quel momento, accompagnata da un tuono, ferì gravemente la tigre bianca, che si disperse formando delle rune del Grande Dao marchiate dal potere dell'intento omicida.


La formidabile tigre bianca aveva rivelato un punto debole!
                                


                                



