---
weight: 16810
title: Capitolo 1681 – La Strada Stretta
pubDate: 2025-12-15T08:37:10.425Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
12 capitoli in coda (Matteo), 0/5
-Schadenfreude</em>


Dopo che Lin Ming ferì gravemente la tigre bianca, parte dell'aura rosso sangue del Grande Dao apparì nel suo mare spirituale.


Quest'aura si fuse lentamente con la sua carne e il suo sangue, fondendosi con la sua mente.


"Questo..." Lin Ming sussultò. Quando aveva ferito la tigre bianca, un briciolo del potere e delle leggi contenuti in essa si erano radunati nel suo corpo, permettendogli di ottenere più consapevolezza.


Sembrava che, anche se questa Porta delle Leggi fosse piena di morte, fosse anche un'occasione.


<em>'Potrei temperare la mia comprensione delle leggi del Dao Celeste qui... la forza primaria del Dao Celeste di una Bestia Divina, è una rara occasione...'</em>


Pensò Lin Ming, calmandosi. Su questo ponte sottile, forti venti celesti lo scuotevano, ma il suo cuore rimase saldo come una montagna. In quel momento l'enorme drago azzurro di fronte a lui ruggì e la sua aura profonda si precipitò su di lui.


Il paesaggio attorno divenne un mare sconfinato e il drago azzurro lo sorvolava con arroganza.


Più Lin Ming combatteva, più il suo sangue ribolliva. Attivò due Palazzi del dao e fece circolare la Forza del Dio Blasfemo. Con il supporto di questa forza brutale, Lin Ming sembrava un'antica bestia feroce mentre si precipitava sulla schiena del drago azzurro!


Miliardi di jin di forza si abbatterono sulla creatura. Il drago azzurro ululò di dolore e fu scagliato via. Lin Ming continuò il suo attacco e lo inseguì.,


Visto che aveva aperto due Palazzi del Dao, la tecnica della trasformazione del corpo era diventata il suo metodo d'attacco più formidabile, mentre quello del raduno dell'essenza era indietro.


Con il susseguirsi degli attacchi, il potenziale della sua lancia divenne sconfinato e maestoso. Si abbatteva sul nemico come una valanga, inarrestabile.


Lin Ming cavalcò il drago azzurro, lottando accanitamente contro di esso. Dato che era solo una proiezione, l'immagine della Bestia Divina non riuscì a resistere all'assalto di Lin Ming.


Le sue scaglie blu si ruppero e il sangue iniziò a piovere dal cielo!


Lin Ming aveva massacrato il drago azzurro!


Così due delle quattro Bestie Divine erano scomparse. Il resto della grande formazione era molto meno minaccioso. Lin Ming divenne sempre più feroce e presto uccise le altre due immagini!


Dopo aver annientato le Bestie Divine, il suo corpo era fradicio di sangue e tremava. Era un effetto collaterale dell'aver usato eccessivamente la sua forza, ma era anche dovuto al suo entusiasmo!


Lin Ming fece un respiro profondo e lentamente si calmò. La pressione sul ponte era ancora terrificante come prima, non diminuì minimamente. Anzi, dopo la distruzione della formazione delle Bestie Divine era aumentato ancora di più!


Un normale coltivatore avrebbe avuto difficoltà a respirare sotto questa forza, figuriamoci lottare.


<em>'Questa pressione non è diminuita... sembra che mi dovrò adattare alla pressione nella Porta delle Leggi, potrebbe seguirmi per tutta la prova. Se non potrò farlo, non riuscirò più a sopportarla e verrò sconfitto per questo.'</em>


Mentre ci pensava, Lin Ming si sedette a meditare.


Lin Ming aveva lacerato la grande formazione delle Bestie Divine e i quattro spettri traboccavano dell'aura delle leggi. Questo era incredibilmente simile alla formazione delle bestie divine nella valle della Morte Tragica, anche se funzionava in modo diverso.


Dopo aver distrutto la formazione, la fonte delle Leggi del Dao Celeste delle Bestie Divine si disperse nell'aria. Era un momento perfetto per meditare e percepirle.


Le Bestie Divine erano le creature favorite dal cielo. Le rune del Grande Dao erano iscritte nella loro carne e nelle loro ossa, erano un miracolo misterioso della natura.


Lin Ming iniziò ad adattarsi alla pressione terrificante mentre assorbiva il potere delle leggi!


Dal suo nome, Lin Ming immaginava che la Porta delle Leggi fornisse delle "leggi" come ricompensa!


Chi non avrebbe fatto di tutto per superare il prima possibile la prova e ottenere un tasso di completamento perfetto? Nessuno era pazzo come Lin Ming da pensare di poter allenarsi su questo ponte sottile in mezzo a questa pressione terrificante.


Naturalmente il motivo per cui Lin Ming osava farlo era per via della sua forza formidabile e della sua comprensione delle leggi del Dao Celeste Asura.


Era questa la ragione della sua sicurezza.


Lin Ming era un vecchio albero tranquillo, seduto immobile sul ponte. Forti venti celesti soffiavano attorno a lui, facendo tremare gentilmente il ponte. Così meditò per tre giorni e per tre notti.


Dall'inizio alla fine, la pressione sul ponte non diminuì minimamente. Ma Lin Ming ci si adattò sempre di più. Sotto questa pressione, i suoi muscoli e il suo sangue furono temprati, il suo intero corpo andò incontro a piccoli cambiamenti.


Naturalmente ci sarebbero state resistenze sotto questa pressione. Durante questi tre giorni, tutte le cellule di Lin Ming consumarono moltissima energia per resistere. Mentre ogni singola cellula veniva temprata, il giovane si adattò sempre di più alla pressione terrificante nella Porta delle Leggi! L'essenza, l'energia e il divino di Lin Ming si espansero.


Gradualmente Lin Ming fu avvolto in una nebbia di potere spirituale condensato.


Alla fine spalancò gli occhi, le sue pupille brillavano piene di fulmini viola. La sua aura svettava nel cielo come una spada.


Alla fine Lin Ming riuscì a fendere l'energia che inondava il ponte e creava questa enorme pressione come un serpente che nuotava controcorrente. Lin Ming atterrò sul ponte e si precipitò in avanti a tutta velocità!


Era evidente quanto fosse difficile mantenere un ritmo del genere!


Tuttavia, poteva riuscirci visto che aveva sbloccato due Palazzi del Dao. Presto il ponte sconfinato sotto i suoi piedi scomparì e Lin Ming entrò in un mondo nuovo e strano.


Di fronte a lui c'era una luce vasta e bianca.


In alto distingueva un vastissimo continente che emanava un'aura primordiale e vibrante.


Venti forti tuonavano come saette, riecheggiando in ogni direzione.


Un'aura sconfinata si riversava costantemente da questo continente fluttuante.


Lin Ming era ben consapevole che il mondo dove si trovava la prova finale era il capolavoro del maestro della Strada Asura. Ogni singolo pollice di questo continente conteneva significati incredibilmente profondi.


Pensando a questo, Lin Ming balzò verso l'alto come una meteora, lanciandosi sull'antico continente.


<em>Peng!</em>


Dopo che atterrò su questa terra che fluttuava a 100.000 d'altezza, Lin Ming si guardò attorno.


Questo posto non era come si immaginava. Sopra questo antico continente c'erano innumerevoli porte dorate grosse quanto montagne; era difficile vederne i confini. Poteva solo percepire un'aura estremamente vigorosa attorno ad esse, simili alla pressione titanica di un dio spirituale.


L'aura di ogni portale assochilometriva ad un torrente che impattò sul suo cuore e sulla sua mente. Questo fece tendere ogni nervo del suo corpo, facendolo tremare.


"Cosa sono?"


Lin Ming aveva praticato le arti marziali per molti anni e la sua volontà era solida come una roccia. Ma di fronte a questi portali perfino lui fu colto dal panico. Normalmente solo l'aura di un Empireo lo avrebbe messo così tanto sotto pressione.


Ogni porta emanava una brillante luce dorata che lo illuminò.


Lin Ming sentì ogni filo di luce che percorreva il suo corpo, come se fossero innumerevoli mani.


Era impotente come un neonato, completamente esposto di fronte a questo bagliore sconfinato.


Immediatamente la luce dei portali diventò fioca, tingendosi all'improvviso d'argento.


Allo stesso tempo le aure emanate dai portali cambiarono, divennero molto più strane e spettrali. Poi una di esse si aprì, riempiendo l'aria di un'atmosfera gelida.


Lin Ming immaginava che fosse la seconda parte di questa prova. Mentre rimaneva vigile, entrò con cautela.


<em>Hu!</em>


La neve e il ghiaccio riempivano il mondo, diffondendosi in ogni direzione e portando un gelo che penetrava fino all'osso.


Il cielo era nuvoloso e grigio, sembrava fatto di cenere.


Gli alberi, i fiumi e perfino le sconfinate catene montuose erano coperte da strati di neve e ghiaccio.


Dopo che Lin Ming aveva sbloccato il secondo Palazzo del Dao delle Nove Stelle, quello della Punizione Divina, il suo corpo mortale aveva raggiunto una forza senza precedenti. Pochi umani negli ultimi miliardi di anni avevano dei fisici paragonabili al suo.


Avrebbe potuto distruggere una luna sollevando una mano.


Eppure, anche con un fisico così potente, sentì un gelo invadere il suo sangue e le sue ossa, insinuandosi nei suoi organi.


All'improvviso una montagna di ghiaccio ad un miglio di distanza iniziò a crepitare e a collassare, rendendo l'atmosfera ancora più gelida.


Quest'aura si precipitò verso Lin Ming come uno tsunami bianco su un mare ghiacciato...


Ma Lin Ming non lo percepì.


.....


In quel momento alcuni avevano già superato la prova della Porta delle Leggi.


Erano gli sfidanti che avevano scelto la difficoltà più bassa.


Tra di loro, molti avevano impiegato poco più di tre giorni per arrivare alla fine della Porta delle Leggi e avevano raggiunto tranquillamente il terzo piano...
                                


                                



