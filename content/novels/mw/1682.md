---
title: Capitolo 1682 – Ricompensa
pubDate: 2025-12-15T08:37:10.425Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
11 capitoli in coda (Matteo), 0/5
-Schadenfreude</em>


"Ce l'abbiamo fatta! Siamo arrivati al terzo livello!"


Il primo gruppo di sfidanti era riuscito a superare con successo la Porta delle Leggi e aveva raggiunto il terzo livello. Si riempirono immediatamente di gioia.


"Non è affatto difficile!"


"Ahah, se l'avessi saputo prima, avrei scelto il grado terrestre, avrei potuto superare anche quello credo!"


Proclamò con arroganza un giovane talento. I coltivatori che avevano scelto la prova più semplice avevano completato alla perfezione la sfida. Prima, visto che avevano preso troppi fattori in considerazione, non avevano osato scegliere un grado più difficile, ma ora stavano iniziando a pensare che avrebbero potuto affrontare una prova più ardua visti i loro risultati.


Mentre stavano tutti discutendo con entusiasmo, guardarono anche il paesaggio del terzo piano. Quando lo videro, si scambiarono occhiate confuse.


Il terzo piano della prova finale era una vasta terra bianca che si estendeva all'orizzonte. Non sembrava che ci fosse nulla di speciale qui, non c'erano nemmeno pericoli.


Ma nel cielo fluttuavano innumerevoli palazzi di immortali!


Queste strutture erano di dimensione diversa, la più piccola era grossa quanto la casa di un mortale, quelle medie erano grandi quanto un palazzo reale, le più vaste sembravano grandi montagne e le dimensioni di quella più maestosa erano pari a quelle di un piccolo pianeta!


Inoltre, più grande era un palazzo, più emanava un'aura terrificante. In particolare, quello grosso quanto un pianeta era ricoperto di innumerevoli rune del Grande Dao. Tra di esse c'erano anche affreschi di Bestie Divine. C'erano sinuosi Draghi Azzurri, Fenici nel nirvana, Kirin che correvano; il numero e la varietà di creature erano infiniti.


Queste raffigurazioni erano anche ricoperte di rune, sembrava che fosse la dimora di qualche dio spirituale!


Solo dal suo aspetto si poteva immaginare che il palazzo immortale più grande contenesse qualche grande mistero!


"Che posto è questo? Questi palazzi immortali sono la prova...?"


Chiesero storditi i molti giovani d'élite quando videro i palazzi immortali sopra di loro. Ebbero l'impulso di volare verso l'alto e indagare queste strutture.


"Non è una prova, ma la ricompensa! In ogni palazzo immortale c'è un'occasione fortunata. Nel terzo piano della prova finale non ci sono pericoli, solo premi!"


Disse qualcuno tra la folla. Aveva una comprensione dettagliata degli eventi della prova.


La prova finale non conteneva pericoli in ogni piano. Alcuni livelli avevano la funzione di tenere le ricompense e di permettere agli sfidanti di riposare. Il terzo piano ne era un esempio.


"Premi?!"


Sentendo queste parole, gli occhi di molti giovani talenti iniziarono a brillare!


Ricompense della prova finale, non era una questione da poco!


"Ahah, siamo il primo gruppo ad aver superato la Porta delle Leggi. Chi primo arriva, meglio alloggia.


"Ahah, grandioso!"


Questi giovani talenti si scambiarono delle occhiate e poi volarono verso l'alto come uno sciame di locuste. Sfrecciarono velocemente verso il palazzo immortale delle dimensioni di un pianeta.


Anche un idiota avrebbe capito che sarebbe stata la struttura più grande dall'aura più terrificante avrebbe contenuto le migliori occasioni fortunate!


Pensando alle leggende riguardo alle molte opportunità della prova finale, i loro occhi diventarono rossi per l'avidità. Mentre il grande palazzo immortale misterioso si avvicinava sempre di più, quasi sbavarono!


Tuttavia, proprio mentre si stavano precipitando verso il palazzo immortale, iniziarono a gridare di dolore. Erano rimasti gravemente feriti!


Si erano schiantati contro un muro invisibile!


"Ahhhhh!"


Risuonò un grido miserabile. Gli sfidanti erano impazziti di avidità ed erano partiti più velocemente che potevano. Ora, prima che avessero il tempo di rispondere, si erano schiantati contro questa barriera invisibile!


"Ca**o! Cos'è successo?!"


Tutti si sfregarono la testa o si tennero il petto, ansimanti.


Questo palazzo immortale era stato sigillato da un incantesimo!


Alcuni coltivatori attaccarono la barriera. Anche se sapevano di non poterla infrangere, volevano comunque sfogare la rabbia.


Tuttavia non si aspettavano che i loro attacchi sarebbero rimbalzati indietro, impattando contro di loro. Ulularono tutti quando furono colpiti, vomitarono sangue e caddero dal cielo, quasi uccisi dalla loro impulsività.


"Requisito per entrare nel palazzo immortale: 50%!"


In quel momento, questo pensiero passò per la mente di molte persone.


Rimasero tutti sbalorditi. Cosa? C'era un tasso di completamento richiesto?


Si ricordarono anche che, dopo aver superato la Porta delle Leggi, il loro tasso di completamento era arrivato a poco più del 30%. Ma questo palazzo immortale ne richiedeva il 50%!


Erano a poco meno della metà!


La folla degli sfidanti si scambiò occhiate sgomente. Capirono immediatamente che non avrebbero avuto niente a che fare con il palazzo immortale più grande.


Nonostante fossero avviliti, si fecero coraggio e si avvicinarono al palazzo un po' più piccolo. Avevano già imparato la lezione, stavolta volarono lentamente e studiarono con attenzione la barriera.


Dopo una breve indagine, scoprirono che c'era un tasso di completamento del 45%!


Erano stati tutti spaventati. Pensarono che le occasioni fortunate del terzo piano sarebbero state riservate ai primi arrivati, ma ora avevano scoperto che non poteva essere così facile.


Disperati, ridussero le loro ambizioni e si recarono in un palazzo immortale ancora più piccolo, quello ampio quanto una reggia mortale. Anche se avevano già un cattivo presentimento, il risultato li addolorò comunque. I requisiti di questo palazzo erano comunque attorno al 40%! Non potevano entrare nemmeno lì!


Tutto ciò che rimase furono palazzi immortali delle dimensioni di casette.


Sembravano piccole capanne. Guardandole, si poteva percepire un'aura delle leggi incredibilmente debole. Potevano solo avvicinarsi ad essi anche se erano chiaramente i peggiori.


Dopo una breve indagine, scoprirono che sarebbe stato necessario un tasso di completamento al 30% circa. A seconda della forza delle loro aure, differiva del 3-5%. Era appena adeguato per chi aveva appena superato la Porta delle Leggi.


Dopo aver scoperto questa realtà frustrante, molti mostrarono espressioni piene di rimpianto. Le loro ambizioni erano svanite nel nulla.


All'inizio pensavano di aver superato alla perfezione la Porta delle Leggi e quindi erano di buon umore. Ma dopo essere arrivati al terzo piano e aver scelto una ricompensa, si resero conto di non essere altro che rifiuti agli occhi del maestro della Strada Asura.


I palazzi immortali che sembravano piccole capanne con il tetto di paglia, poteva esserci qualcosa di peggio?


In termini di numero, ce n'erano tanti quanti i granelli di sabbia nel deserto. Senza dubbio non avrebbero trovato nulla di valore al loro interno. C'era proprio un divario fin troppo vasto in confronto al palazzo immortale più vasto delle dimensioni di un piccolo pianeta!


Tuttavia probabilmente nessuno sarebbe riuscito ad entrarci. Per quanto riguardava la struttura leggermente più piccola delle dimensioni di una montagna, forse solo un genio straordinario come l'Imperatrice Spirituale Sheng Mei sarebbe riuscita ad entrarci...


Pensando a questo, tutti si sentirono un po' meglio.


Tutti iniziarono a scegliere i palazzi immortali alla loro portata ed entrarono volando. Una volta entrati nel terzo piano, ogni sfidante avrebbe avuto solo una possibilità di scegliere un palazzo immortale.


Mentre il primo gruppo era arrivato al terzo piano e aveva iniziato a scegliere le sue ricompense, Lin Ming stava ancora lottando duramente nella Porta delle Leggi.


Tra la vasta nebbia gelida sconfinata, c'era un gigante alto oltre 30 piedi ricoperto da un'armatura di neve e ghiaccio. Ad ogni passo spaccava le rocce e ognuno dei suoi artigli era lungo cinque piedi, sembravano delle spade affilate capaci di fendere la più forte delle difese. Questo gigante di ghiaccio stava attaccando Lin Ming.


Questi artigli squarciarono il vuoto, congelando l'aria e creando scie di ghiaccio.


L'aura fredda era concentrata sugli artigli.


Lin Ming si raggelò. Immediatamente sferrò migliaia di attacchi con la lunga lancia.


Ogni attacco era sufficiente a squarciare il vuoto e a creare enormi tempeste spaziali. La potenza e lo slancio di questo assalto erano incredibili.


Allo stesso tempo, il potere dell'albero del Dio Blasfemo si attivò, crescendo dietro Lin Ming. Ogni foglia ardeva con un filo del fuoco della tribolazione fusa con il concetto di settimo livello.


<em>Woosh woosh woosh!</em>


Oltre una decina di lingue di fuoco della tribolazione si concentrò sulla punta della lunga lancia, facendo accendere l'intera punta.


<em>Bang!</em>


L'arma si scontrò l'aria gelida e gli artigli affilati come spade del gigante.


Si creò una brutale onda d'urto. Nel suolo si formarono terrificanti voragini a causa dell'impatto.


Lin Ming fu costretto ad arretrare di diversi passi. Il gigante invece tremò mentre veniva spinto all'indietro.


Ogni volta che il colosso faceva un passo indietro, avrebbe lasciato un solco profondo nel terreno.


"Quanto è forte!" Lin Ming era scioccato. Questo gigante era robusto quanto lui! La difficoltà di questo livello Asura era all'altezza della sua reputazione. Poteva creare una creatura così mostruosa.


Quando questo gigante fu costretto ad arretrare, l'armatura di ghiaccio si fratturò in diversi posti e dagli angoli della sua bocca colò un liquido bianco e cremoso.


Quando apparì, l'aria si riempì di una strana e meravigliosa fragranza.


"Sembra... midollo del ghiaccio dei nove yin?"
                                


                                



