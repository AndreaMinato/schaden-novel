---
weight: 1684
title: Capitolo 1684 – Asura Nero
pubDate: 2025-12-15T08:37:10.425Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
9 capitoli in coda (Matteo), 0/5
-Schadenfreude</em>


I gradi di difficoltà della Porta delle Leggi erano incredibilmente diversi l'uno dall'altro. Il livello più facile poteva richiedere solo diversi giorni, mentre per superare quello più arduo si poteva impiegare decine di giorni.


Lin Ming aveva già partecipato ad innumerevoli massacri e battaglie in questo antico continente!


I suoi capelli erano scompigliati e i suoi abiti erano laceri. Le ferite sul suo corpo erano innumerevoli.


Tra di esse, alcune erano così profonde da rivelare le ossa. Alcune avevano tagliato i suoi meridiani e altre avevano quasi strappato via le sue braccia, le sue spalle e perfino le sue cosce!


Se non avesse coltivato le Nove Stelle del Palazzo del Dao, queste lesioni gli avrebbero fatto perdere ogni forza combattiva. Sarebbe già morto innumerevoli volte.


<em>Peng!</em>


Lin Ming strinse la lunga lancia e fece una spazzata. Luce elettrica serpeggiò in ogni direzione e le fiamme bruciarono nell'aria. Un gigante alto oltre 200 piedi fu distrutto dal suo attacco!


Il sangue schizzò e il colosso tremò con forza. Mentre cadeva a terra, fece tremare il terreno.


Energia cupa iniziò a balenare sulla pelle del mostro, trasformandosi in ogni sorta di strana runa delle leggi. Un momento dopo il suo cadavere scomparì.


Il Grande Dao dei 33 Cieli era infinito e onnicomprensivo. Conteneva innumerevoli variazioni e Lin Ming non aveva mai visto prima le leggi del Dao Celeste che questo gigante stava usando!


Lin Ming aveva ucciso questo mostro, ma aveva anche pagato un caro prezzo per farlo. Sulla sua schiena c'erano delle ferite profondo lunghe tre piedi che si estendevano dalle sue spalle fino alle sue cosce. Perfino le sue costole erano allo scoperto. Anche se il suo corpo era robusto quasi quanto quello di una Bestia Divina, un attacco diretto come questo era comunque più che sufficiente per ferirlo gravemente!


Anche così, Lin Ming resistette con ostinazione e colpì questo gigante nero!


Il sangue fresco scorreva continuamente dal suo corpo. Lin Ming infuse energia nel suo dantian. I vasi sanguigni nella sua schiena si agitarono e i suoi meridiani e la sua carne iniziò a rigenerarsi. Tuttavia, in confronto all'inizio della prova, la sua velocità di rigenerazione era di gran lunga inferiore.


Non importava quanto fosse resistente, Lin Ming stava arrivando al limite.


Inoltre, nelle battaglie precedenti, molti dei nemici che aveva ucciso erano stati formati da materiali celesti. Lin Ming li aveva inghiottiti tutti per recuperare le forze.


Ma questo avrebbe causato degli effetti collaterali. Anche se Lin Ming fosse riuscito a recuperare gran parte della sua forza, non avrebbe potuto raffinarla e così l'enorme quantità di energia nel suo corpo si sarebbe agitata caoticamente, lasciandolo in terribili condizioni.


Ma anche se stava arrivando al limite, Lin Ming poteva ancora mostrare una forza combattiva spaventosa e uccideva ogni nemico che incontrava. Molte volte, quando si ritrovò con le spalle al muro, riuscì a scatenare una forza ancora superiore, diventando sempre più forte!


Lin Ming era l'esempio perfetto di un talento innato nel combattimento.


Gli scontri però stavano continuando e non aveva tempo di riposarsi. Le porte dorate nell'antico continente comprendevano i 33 Dao Celesti e ogni avversario poteva inventarsi nuovi metodi di attacco uno dopo l'altro, tutte le loro abilità erano sconvolgenti e meravigliose.


Nonostante avesse distrutto ogni nemico che incontrava, Lin Ming provò soltanto un crescente timore reverenziale.


Se era riuscito a creare una Porta delle Leggi del genere, significava che il Maestro della Strada Asura aveva una comprensione incredibilmente profonda in ogni Grande Dao dei 33 Dao Celesti.


Questo gli fece ricordare la prefazione nel Sutra Asura.


"I 33 Cieli, il Grande Dao sconfinato. Voglio raggiungere il picco di tutte le arti marziali. Ho trascorso 3,3 miliardi di anni a viaggiare per i 33 Cieli, coltivando per 33 vite. Una vita da Empireo, una da Divinità. Ciò che cercò è la verità più grande del Dao Celeste…"


Senza dubbio il maestro della Strada Asura aveva coltivato i 33 Dao Celesti e li aveva sintetizzati insieme. Solo allora era riuscito a formare il Dao Celeste Asura che esisteva indipendentemente e al di fuori dei 33 Dao Celesti!


Chissà che livello aveva dovuto raggiungere per riuscirci. Che sorta di audacia era?


Lin Ming aveva solo circa cento anni adesso. C'era un divario fin troppo vasto in confronto al maestro della Strada Asura che era vissuto almeno 3,3 miliardi di anni.


<em>Rumble rumble rumble!</em>


L'entrata svanì di nuovo; era il segnale che questo mondo sarebbe scomparso. Senza badare alle sue ferite, l'ambiente attorno scomparì e Lin Ming si ritrovò nell'antico continente.


Stavolta però il giovane sussultò. Aveva scoperto che quasi tutte le innumerevoli porte dorate di fronte a lui erano scomparse. Ora ne rimaneva solo una!


Questa porta era molto più pesante rispetto alle altre. La sua superficie era ricoperta di antiche incisioni che assochilometrivano ad un dio della guerra!


Questo guerriero grigio era a bordo di un enorme drago, il suo intero corpo era avvolto da catene. Teneva una lancia del drago ed emanava un'aura maestosa e impareggiabile.


Poi questa porta si aprì! L'aura sconfinata del Grande Dao si diffuse dall'entrata.


L'ambiente attorno a Lin Ming svanì di nuovo e l'antico continente scomparì. Lin Ming si ritrovò in una vasta terra desolata. Alla fine di questo territorio c'era un demone nero che portava una lancia del drago. Indossava un'armatura rosso sangue e avvolto da pesanti catene. I suoi capelli rosso scuro svolazzavano al vento ed era a bordo di un enorme drago nero!


Questa persona era proprio uguale a quella raffigurata sulla porta!


Senza sapere perché, una parola risuonò nella mente di Lin Ming: Asura!


Sembrava che questo dio della guerra nero di fronte a lui era il cosiddetto Asura!


Era questo l'avversario finale della prova delle leggi?


Lin Ming afferrò la lunga lancia e rimase sul posto. Per un po' sentì una pressione davvero terrificante!


Sembrava che questo Asura Nero fosse ancora più terrificante di un Empireo. Solo la sua aura lasciava senza fiato Lin Ming.


Che speranze aveva di vincere contro un nemico del genere?


Mentre teneva la sua lancia, la schiena di Lin Ming iniziò a ricoprirsi di sudore.


Non temeva nessuna sfida. Ma alla fine, la sua coltivazione era limitata e non era una creatura invincibile. Se avesse affrontato anche un avversario un po' più forte, poteva contare sulla sua volontà, la sua tecnica e la sua resistenza per vincere. Ma di fronte ad un guerriero infinitamente più potente di lui, non poteva fare nulla.


Sapeva che sarebbe stata solo una lotta futile!


In quel momento l'Asura Nero si mosse. Balzò giù dall'enorme drago nero!


"Roar!"


Nell'istante in cui il guerriero atterrò, il drago nero dietro di lui emise un ruggito sconvolgente. Il terreno tremò e i macigni si spaccarono. Una terrificante onda d'urto scosse Lin Ming, facendo volare all'indietro i suoi capelli. Sostenendosi con la lancia, riuscì a non arretrare. Tuttavia la sua vitalità del sangue iniziò ad agitarsi ferocemente, come se fosse stato gravemente ferito!


Solo un ruggito del drago nero conteneva un potere del del genere. Non era qualcosa che una mera immagine di una Bestia Divina potesse riuscire a fare. Forse questa creatura era una vera Bestia Divina!


"Bestia Divina..."


Lo sguardo di Lin Ming era solenne. Questo ruggito era di gran lunga superiore a quello del drago nero che Lin Ming aveva sentito quando era entrato nella zona proibita delle mille chilometri nell'Antico Abisso Demoniaco!


Lin Ming sollevò la lancia e si concentrò. Se questo combattimento era inevitabile, allora la sua unica scelta era di lottare meglio che poteva!


<em>Crackle crackle crackle!</em>


L'Asura Nero avanzò, un passo alla volta, l'armatura spessa tintinnava. Da dietro di lui, si condensò una ruota nera. In essa c'erano innumerevoli demoni, tutti si stavano dimenando, tormentati.


Ruota Karmica delle Miriadi di Demoni!


Lin Ming la riconobbe!


Lin Ming era il solo capace di formare e sostenere la Ruota Karmica delle Miriadi di Demoni per breve tempo,. Ma questo Asura Nero poteva condensarla dietro di sé, usandola per aumentare la sua forza.


Lin Ming era ad una distanza di 100 chilometri da lui, ma quell'Asura Nero arrivò di fronte a lui facendo solo un po' di passi.


Lin Ming entrò in piena allerta, ma in quel momento l'Asura Nero aprì la bocca. Da quando il giovane era entrato in questa prova, era la prima volta che aveva sentito parlare un nemico!


La voce dell'Asura Nero era pesante e cupa come un clangore.


"Resisti a tre dei miei attacchi e supererai la Porta delle Leggi!"


Tre attacchi!


Le pupille di Lin Ming si rimpicciolirono.


Non doveva sconfiggere l'Asura Nero, ma resistere a tre delle sue mosse. In tal caso, avrebbe avuto qualche speranza di sopravvivere.


"Sei ore! Ti darò sei ore per riposare e guarire. Allora attaccherò. Dopo ogni mossa ti darò altre sei ore di riposo. Se non potrai affrontare il mio colpo, allora morirai!"


"Se non sei sicuro di potercela fare, allora puoi ritirarti. In effetti puoi scegliere di rinunciare ora e supererai comunque la Porta delle Leggi."


Lin Ming si agitò sentendo le parole dell'Asura Nero.


Rinunciare ora significava non poter completare la prova alla perfezione. Dato che Lin Ming aveva scelto la difficoltà di grado Asura, naturalmente doveva cercare di finirla il meglio possibile.


Altrimenti tanto valeva scegliere la difficoltà di grado celeste.


Lin Ming non disse nulla. Invece, strinse la lancia, il suo sguardo era pieno di spirito combattivo. Dal suo atteggiamento era evidente che scelta aveva fatto. Non poteva assolutamente rinunciare.


"Bene!" Disse con voce gelida e impassibile il Sutra Asura. "Se potrai resistere a tre dei miei attacchi, allora ti darò una ricompensa, è anche uno dei premi più preziosi nell'intera prova finale!"


"Uno dei premi più preziosi?"


Lin Ming iniziò a riflettere. Sapeva già che livelli diversi corrispondevano a differenti ricompense.


E in termini di difficoltà, la si poteva completare alla perfezione, parzialmente o anche a stento.


Persone come il terzo principe ereditario del Vuoto Divino avrebbe scelto un grado di difficoltà inferiore per assicurarsi di poterlo completare perfettamente.


Dato che Lin Ming aveva scelto la difficoltà Asura, stava già aspettando con impazienza che ricompense avrebbe ottenuto.


E ora, secondo le parole dell'Asura Nero, era uno dei premi più preziosi della prova! Questo riempì ancora di più di desiderio Lin Ming! La prova finale era stata lasciata dal maestro della Strada Asura e si poteva immaginare quanto fossero preziosi i tesori che aveva lasciato.


Al confronto, gli innumerevoli materiali celesti che Lin Ming aveva divorato prima non erano nulla.


Il giovane non fece domande all'Asura Nero, invece infilzò la lancia nel terreno e si sedette subito a meditare.


Le energie di ogni tipo nel suo corpo erano nel caos. Ora avrebbe dovuto assimilarle. Solo allora sarebbe potuto tornare al picco delle sue condizioni e resistere all'attacco dell'Asura nero!


Non ci voleva un genio per sapere che il suo assalto sarebbe stato sconvolgente. E probabilmente ogni mossa sarebbe stata più forte della precedente!
                                


                                



