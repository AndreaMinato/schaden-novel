---
weight: 1686
title: Capitolo 1686 – Leggi Profound
pubDate: 2025-12-15T08:37:10.425Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
7 capitoli in coda (Matteo), 0/5
-Schadenfreude</em>


"Interessante..."


L'Asura Nero sollevò le mani e la Ruota Karmica delle Miriadi di Demoni si abbatté su di lui!


Lin Ming non si ritirò. Accompagnata dal suono di un vortice roteante, una strana forza spirituale nera sfrecciò fuori dal suo corpo, fluttuando lentamente sopra la Ruota Karmica delle Miriadi di Demoni.


L'energia spirituale nera si trasformò lentamente in uno spettro.


Un uomo vestito di nero apparì nella ruota. Indossava un'armatura di bronzo e sembrava un demone. Torreggiante come una montagna, emetteva una luce nera, le sue pupille erano cupe e tetre.


Era Tian Mingzi!


In questi ultimi anni, usando la Ruota Karmica delle Miriadi di Demoni, Lin Ming aveva divorato le anime o le volontà residue di molti guerrieri.


Tra di loro c'era la sua nemesi Tian Mingzi, le volontà residue dei Mortali Abbandonati, l'aura dei fantasmi delle Bestie Divine che aveva distrutto e le loro leggi.


Questi potenti spettri cambiavano incessantemente forma nella Ruota Karmica. Perfino lo spazio attorno a lui tremava.


Mentre quest'aura terrificante divampava in ogni direzione, una luce brillò negli occhi dell'Asura Nero. Non credeva che questo giovane avrebbe avuto un intento marziale etereo così gentile e calmo, ma anche una Ruota Karmica così crudele e potente!


Nessuna delle esistenze sigillate nella ruota erano insignificanti. L'Asura Nero aveva difficoltà ad immaginare come fosse riuscito ad imprigionarle al suo interno.


E qualcuno stava davvero usando la sua stessa tecnica di fronte a lui! Per l'Asura Nero era una provocazione.


Iniziò ad emozionarsi.


Le pupille d'ossidiana dell'Asura Nero iniziarono a vorticare. Tutte le linee del Dao Celeste Asura mostrarono ancora più potere delle Leggi Asura e si radunarono tutte nella ruota, che si espanse sempre di più insieme al fantasma Asura.


Ovunque andassero le fiamme nere, perfino lo spazio si scioglieva. I buchi che aveva formato a mezz'aria costellavano il cielo come un nido d'ape. Il potere dello spazio fuoriuscì da queste lacerazioni, scatenando il suo potere.


Le fiamme nere come la pece oscurarono il cielo e piombarono su Lin Ming.


"Questa mossa, come l'hai trovata?" La voce dell'Asura Nero era gelida, conteneva un'energia che sembrava capace di distruggere ogni volontà.


Le pupille di Lin Ming si rimpicciolirono. Poteva sentire che le fiamme nere di fronte a lui contenevano le dense e innumerevoli leggi del Dao Celeste Asura, alcune di esse contenevano il potere delle leggi che non aveva mai compreso prima.


Le enormi fiamme nere sembravano poter bruciare l'intero universo.


Ma si accese uno spirito eroico e audace in Lin Ming. Anche se fosse stato sconfitto, non si sarebbe ritirato!


"10.000 demoni, vita e morte, sono il signore dei demoni!"


Pensò con determinazione Lin Ming. Mentre lo faceva, una luce rosso sangue brillò nei suoi occhi. Una grande quantità d'essenza di sangue si sollevò dalla sua pelle, dal suo naso e dalla sua bocca, brillando mentre volava verso la Ruota Karmica.


Al centro della ruota, il dio della guerra Asura iniziò ad assochilometrire lievemente al suo proprietario.


La sconfinata essenza di sangue formò un'enorme spettro di Lin Ming. Questa immagine brandiva la Lancia del Sangue della Fenice, la sua energia infernale si levò al cielo. Pareva il signore dei 10.000 demoni. La sua aura altera e arrogante si accese mentre comandava tutti i mostri e gli spiriti come Tian Mingzi per affrontare il nemico.


In quel momento, lo slancio di questo attacco non era inferiore a quello della Ruota Karmica delle Miriadi di Demoni dell'Asura Nero.


A mezz'aria si potevano vedere solo due enormi ruote che si scontravano, sbattendo l'una contro l'altra.


<em>Bang! Bang! Bang!</em>


Ogni volta che si affrontavano, lo spazio attorno sarebbe stato fatto a pezzi. I fantasmi delle ruote combattevano violentemente e si divoravano a vicenda. Si formò una tempesta spaziale e perfino gli spettri furono risucchiati nel vortice nero, dove scomparirono senza lasciare traccia.


Vasti tratti di spazio si deformarono. Mentre frammenti di energia demoniaca cadevano a terra, crearono enormi crateri a causa del loro peso pari a quello di intere montagne.


Lin Ming aveva investito un'enorme quantità di essenza vitale nella Ruota Karmica delle Miriadi di Demoni, così poteva sentirne direttamente lo slancio.


Ogni volta che le ruote si scontravano, si sentiva schiacciato violentemente. Le sue ferite che dovevano ancora guarire tornarono a sanguinare copiosamente. Quando il sangue schizzò dal suo corpo, lo fece con una tale forza e velocità che creò buchi nello spazio.


La sua anima iniziò a provare un dolore straziante.


Ma allo stesso tempo, la sua essenza vitale sarebbe riuscita a toccare la Ruota Karmica formata dall'Asura Nero.


"Cos'è quello?"


La sua essenza vitale sentì chiaramente lo splendore della Ruota Karmica dell'Asura Nero. Era molto più misteriosa e grande.


Quella di Lin Ming al suo confronto sembrava la casa di un ordinario mortale di fronte al castello maestoso di un nobile.


Anche se Lin Ming aveva il supporto delle aure di ogni sorta di guerriero, iniziò ad entrare in svantaggio di fronte a questa ruota più perfezionata...


Il motivo di questa perdita graduale non era dovuta alla differenza di forza, ma al grado di raffinatezza delle leggi!


Alla fine, con un forte rimbombo, la Ruota Karmica delle Miriadi di Demoni di Lin Ming esplose.


Allo stesso tempo anche la ruota dell'Asura Nero fu ridotta in una sfera di energia nera, ma l'energia residua era ancora terrificante. Portò uno slancio terrificante mentre si precipitava verso Lin Ming.


Il giovane sussultò e i suoi capelli si drizzarono. Questa energia nera era l'essenza della Ruota Karmica dell'Asura Nero e se l'avesse colpito, forse l'avrebbe ucciso sul posto!


Dopo aver bruciato una grande quantità di essenza vitale ed essere rimasto ferito, Lin Ming era in difficoltà. Le sue condizioni erano miserabili e la sua anima divina sembrava va la luce di una candela che tremolava al vento, quasi incapace di sopportare questo peso.


Ma non aveva mai pensato di arrendersi. Non sarebbe morto qui!


"Tempio Viola del Palazzo del Dao - apertura!"


Stringendo i denti, sangue iniziò a scorrere dagli occhi di Lin Ming.


All'improvviso una stella sembrò alzarsi dal suo corpo, illuminando il mondo come una luna brillante.


L'enorme accumulo di vitalità e di forza spirituale si attivarono.


Risuonò il ruggito di un drago distante.


Antica e primordiale, la sua aura vivida sembrò viaggiare per il fiume del tempo fino ad oggi. Un enorme Drago Azzurro apparì, precipitandosi fuori dalla carne e dal sangue di Lin Ming.


Il Drago Azzurro era enorme ed emanava una nobile maestà. Si scontrò con violenza con l'essenza della Ruota Karmica delle Miriadi di Demoni.


A mezz'aria, il Drago Azzurro fu distrutto dalla piccola sfera nera di energia, che fu ridotta ad una briciola che colpì Lin Ming.


Ancora in volo, il giovane tremò. Le sue pupille rosso sangue divennero strane e spettrali mentre un vortice nero vorticava lentamente al loro interno.


<em>Puff, puff!</em>


Una forza profonda e pesante iniziò ad esplodere nel suo corpo.


Un momento dopo, innumerevoli delle sue ossa si ruppero. Lin Ming vomitò una boccata di sangue e cadde a terra come un aquilone rotto.


L'Asura Nero avanzò, apparì immediatamente a mezz'aria sopra Lin Ming e lo guardò con indifferenza dall'alto.


"Nove Stelle del Palazzo del Dao, mh... È così giovane eppure ha coltivato le Nove Stelle del Palazzo del Dao. In quest'era è davvero un miracolo..."


L'Asura Nero sembrava perso nei suoi pensieri.


In quel momento, a terra, Lin Ming aveva la sensazione che innumerevoli fitte di dolore gli stessero trapassando il cervello, come se la sua testa fosse sul punto di esplodere.


Allo stesso tempo però provò una sorpresa ancora più grande.


Aveva ottenuto qualche nuova legge Asura. Fluttuavano nel suo midollo come vermi nel sangue.


Era la comprensione che aveva ottenuto dopo lo scontro, l'aveva conquistata con il suo valore e con il suo sangue.


Mentre esaminava queste nuove informazioni, le sue ossa e i suoi muscoli distrutti dalle leggi Asura iniziarono a guarire rapidamente sotto il suo controllo.


Le sue ferite interne, sotto l'influenza delle leggi del Dao Celeste Asura, iniziarono a divorare rapidamente potere spirituale e a rigenerarsi.


Le ossa rotte iniziarono a ripararsi. Il suo midollo gorgogliò e cominciò a produrre sangue fresco. Il suo colorito pallido tornò lentamente ad assumere una tinta rosea.


L'Asura Nero poteva vedere chiaramente ogni singolo cambiamento che stava accadendo nel suo corpo.


Così la sua espressione cambiò quando vide le nuove leggi del Dao Celeste Asura.


"Eh? Non solo non è stato ucciso dalla mia Ruota Karmica, ma sembra che abbia compreso altro sul Dao Celeste Asura..."


L'Asura Nero mostrò un'espressione strano.


Uno sfidante del genere era davvero terrificante!


Prima immaginava che sarebbe stato estremamente arduo per Lin Ming resistere. Dopotutto la sua comprensione del Dao Celeste era fin troppo limitata ed era impossibile che potesse difendersi.


Ma durante quel momento critico, Lin Ming aveva attivato le Nove Stelle del Palazzo del Dao, usando il suo corpo mortale e la sua vitalità del sangue per resistere. Anche se era stato ferito gravemente, era riuscito a preservare la sua fonte vitale.


L'Asura Nero non pensava che, sull'orlo della morte, Lin Ming sarebbe riuscito a comprendere altro riguardo al Dao Celeste Asura!


Una persona del genere, a meno che non morisse, sarebbe diventata sempre più forte. Era il tipo di coltivatore che poteva fare progressi nel bel mezzo di una battaglia. Era un tipo di nemico spaventoso!


"Hai sei ore. Dopo riceverai il mio terzo attacco!"


Dopo aver finito di parlare, l'Asura svanì. Era rimasto freddo e spietato, senza mostrare la minima compassione in quanto esaminatore di questa prova.


A terra, Lin Ming cercò di drizzarsi a sedere. Non osò sprecare tempo visto che aveva solo sei ore.


Entrò nel suo intento marziale fuso e svuotò completamente la mente. Dietro di lui, apparì di nuovo il vago spettro di un albero Bodhi.


Durante queste sei ore avrebbe avuto l'occasione di guarire. Il suo corpo rovinato continuò a rigenerarsi rapidamente!


Conteneva ancora l'energia dei molti materiali celesti che aveva divorato. Ora raffinarli gli avrebbe permesso di compensare la sua vitalità del sangue mancante.


Quando arrivò il momento, spalancò gli occhi.


Era lievemente entusiasta. Aveva fatto la decisione giusta nell'affrontare la Ruota Karmica direttamente. Questo gli aveva permesso di approfondire di molto la comprensione delle Leggi del Dao Celeste Asura.


Questa sorta di informazioni avevano un valore inestimabile.
                                


                                



