---
weight: 16870
title: Capitolo 1687 – Superamento
pubDate: 2025-12-15T08:37:10.426Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
6 capitoli in coda (Matteo), 0/5
-Schadenfreude</em>


Dopo aver recuperato lentamente la lucidità, Lin Ming sentì l'aura profonda come il mare dell'Asura Nero che cresceva attorno a lui. Guardò verso l'alto e vide il vuoto squarciato. L'Asura Nero volava indifferente, fissandolo con fare maestoso.


Lin Ming si calmò.


"Sei pronto?" Chiese l'Asura Nero.


"Avanti!"


Lin Ming era alto e dritto come una lancia. La sua aura era tagliente, come una lama che avrebbe potuto trafiggere il cielo.


L'Asura Nero non disse altro. Guardò Lin Ming con attenzione. Qualunque cosa fosse successa, questo giovane meritava un'altra occhiata.


Sporse una mano. Il vuoto accanto a lui rivelò una fessura nello spazio.


L'Asura Nero estrasse una lunga lancia da questa fenditura!


Era la sua arma ed era la stessa lancia raffigurata nell'incisione nella porta! Durante i due colpi precedenti, l'Asura Nero lo aveva attaccato a mani nude, ma stavolta aveva tirato fuori la sua arma!


Lin Ming chiuse gli occhi, dal suo corpo zampillava energia. I suoi capelli svolazzavano al vento e la sua forza iniziò ad aumentare rapidamente.


Un Vero Drago si levò al cielo, la sua aura era sconfinata e magnifica, i suoi artigli facevano a pezzi lo spazio.


Una Fenice di Fuoco oscurò il cielo, accompagnata da un mare di fiamme soverchiante.


Un drago e una fenice facevano da guardie, il loro splendore illuminava il mondo.


Allo stesso tempo, un enorme mare di fulmini apparì nel cielo, pieni di vitalità e crepitanti. Sopra questo mare di saette fiorì un enorme fiore di loto di fuoco.


Questi due poteri erano riusciti a fondersi in totale armonia. Entrambi brillavano con una forza distruttiva incredibile.


Questa era la tribolazione del fulmine e del fuoco che dimorava nel corpo di Lin Ming!


Si rivelarono altri fenomeni nei cieli grigi di questa terra desolata.


Gli strati sovrapposti di nuvole grigie furono strappati da innumerevoli raggi di luce misteriosi. Strisce di stelle apparirono nella volta celeste, il loro bagliore ricadeva verso il basso come una galassia in discesa, tutta la loro forza fluì in Lin Ming.


Il giovane era immerso in questa forza misteriosa. La sua pelle brillò sempre di più mentre radunava le forze.


Una alla volta, enormi stelle cominciarono ad apparire nel cielo. Ce n'erano nove in totale, tutte scintillavano sul posto, fluttuando in alto e in basso.


Allo stesso tempo, nove punti nel corpo di Lin Ming proiettarono una luce accecante.


Sembrava che lui stesso fosse diventato un astro.


Le stelle sopra entrarono in risonanza con lui come nove cuori pulsanti.


Tra le nove stelle, due erano particolarmente splendenti, come soli a mezzogiorno. Erano il Tempio Viola e il palazzo della Punizione Divina del Dao.


La forza mistica emessa dal tempio viola si fuse nel corpo di Lin Ming. Grandi quantità di vitalità ed energia yang si accesero nel suo corpo, facendolo sentire caldo e assetato. Piccole gocce di energia vitale iniziarono a colare da ogni poro del suo corpo. Erano brillanti come sangue fresco, come se il suo corpo non potesse contenere la quantità soverchiante di vitalità del sangue in lui.


Il palazzo della Punizione Divina del Dao attivò l'energia del mondo, accelerandone il flusso. Il fuoco celeste, il fulmine, le correnti impetuose, l'energia degli inferi, ogni sorta di potere del Dao Celeste ululò nel vuoto.


Lin Ming poteva sentire la minaccia incombente, il pericolo di morte. Se non avesse potuto bloccare questa lancia, sarebbe morto sicuramente!


In quel momento, l'Asura Nero attaccò!


Una lancia avanzò, manifestando uno strano vortice che divorò ogni luce in questa vasta terra desolata.


Lin Ming fu avvolto all'improvviso da un'oscurità assoluta.


Ma la luce di lancia che stava sfrecciando verso di lui era l'entità più cupa in quel luogo.


Era stata condensata nell'aura del Grande Dao Asura! Lin Ming aveva familiarità con quest'aura, ma la trovava anche strana. Doveva essere un dominio del Dao Celeste Asura che non aveva compreso!


Lo spazio gemette, rompendosi come vetro per enormi tratti.


La lancia sembrava poter trafiggere l'universo. Lin Ming ebbe la sensazione che fosse impossibile resistere, come se quest'arma contenesse un potere delle leggi profondo e misterioso pari a quello di un inferno sconfinato.


Quando questa lancia lo prese di mira, il suo corpo si irrigidì per la paura, impedendogli di muoversi.


Questa era la strana risposta prodotta dal corpo quando si incontrava qualcosa di incredibilmente terrificante.


Rendendosi conto della sua condizione anomala, Lin Ming si riempì di timore reverenziale. Senza dubbio, l'ultimo attacco dell'Asura Nero sarebbe stato proprio devastante.


Doveva assolutamente resistere!


"Avanti!" Lin Ming ruggì. Dietro di lui iniziò a crescere rapidamente un antico albero verde, emanando un'aura altera e soverchiante. I suoi rami e le sue foglie erano lussureggianti, si generavano così velocemente da poter diventare una foresta.


Lin Ming strinse la sua lunga lancia. Mentre radunava slancio, l'aura primordiale apparì. Lo spazio iniziò a tremare e a deformarsi davanti a lui, emanando una forza imprigionante.


Queste energie erano così intense che il suolo sotto i piedi di Lin Ming iniziò a fratturarsi e a disintegrarsi, riducendosi in briciole. Fenditure solcarono il terreno, diffondendosi in ogni direzione.


Il terreno sotto Lin Ming cedette, formando un abisso profondo. Strinse i denti e con un grido riversò tutta la sua forza nella lancia nera come la pece nelle sue mani.


<em>Bang!</em>


L'albero del Dio Blasfemo torreggiante si scontrò con la luce di lancia dell'Asura Nero e fu trafitto immediatamente. Tuttavia, una piccola quantità di energia nera della lancia si dissipò nel processo.


Ben presto la fenice e il drago si avventarono sulla luce della lancia. I poteri delle tribolazioni del fulmine e del fuoco, il tempo viola, il palazzo della Punizione Divina del Dao, la densa essenza che riempiva l'aria, tutte queste influenze si levarono verso l'alto come una meteora rosso sangue circondata da una tempesta. Insieme allo spazio primordiale nebbioso che conteneva un'aura primordiale, tutte queste energie colpirono la lancia nera come la pece.


Tutte queste forze erano sufficienti a scioccare il mondo e ognuna di esse era più misteriosa e potente della precedente!


La lancia nera come la pece fu annientata con una velocità visibile ad occhio nudo. Le rune del misterioso Dao Celeste Asura furono ridotte in puntini di luce e furono distrutte, creando piccoli buchi neri primitivi.


Era un fenomeno strano e affascinante.


"Bene!"


L'Asura Nero mostrò un'espressione insolita. Fissava Lin Ming con un po' di interesse. Mancavano dieci piedi di distanza tra la lancia nera e il suo obiettivo, ma lo spazio primordiale che Lin Ming aveva evocato iniziò a crepitare e la sua energia era già diventata trasparente.


"Non è ancora sufficiente!" Lin Ming strinse i denti e gridò di nuovo. Una profonda vibrazione riecheggiò nel suo organismo, come se il suo corpo fosse diventato u universo. La strana vibrazione pareva provenire dal profondo del suo essere.


Sopra la punta della sua lancia apparì un vortice nero come la pece. Le increspature dello spazio assochilometrivano a quelle di una pietra caduta che agitava la superficie di un lago.


<em>Whorl, whorl whorl!</em>


Lo spazio attorno iniziò a disintegrarsi. Una selvaggia tempesta spaziale si espanse in ogni direzione, più tagliente e letale di una grandinata di lame.


Tutte le energie di questo mondo, inclusa quella rimanente della Ruota Karmica delle Miriadi di Demoni, furono risucchiate da questo vortice.


Era la tecnica creata dall'Empireo Sigillo Divino: Oscurità Eterna!"


Un buco nero era il corpo celeste più duro nell'universo. Avrebbe affrontato la luce di lancia usandolo come scudo!


Dopo aver fatto questa mossa, ormai aveva esaurito completamente le forze. Aveva usato troppa vitalità del sangue e solo il tempio viola stava alimentando il suo fuoco vitale, dandogli abbastanza energia per muoversi.


Vedendo questo buco nero, l'Asura Nero cambiò lievemente espressione.


La lancia nera fu trascinata dal vortice oscuro. In esso scoppiarono innumerevoli detonazioni di fulmini e fuoco.


<em>Woosh, woosh, woosh!</em>


L'energia della luce di lancia raggiunse Lin Ming!


Ormai il giovane aveva esaurito le energie e non poteva resistere alle onde d'urto. Fu colpito e il sangue iniziò a schizzare dal suo corpo.


Lin Ming era come la fiamma di una candela in una tempesta. Barcollò, ondeggiando come un'altalena rotta. Incapace di reprimere le ferite, vomitò una boccata di sangue.


In quel momento le innumerevoli esplosioni si fermarono. Una lancia piccola, ma tagliente, si precipitò fuori dal vortice, sfrecciando verso Lin Ming.


Le pupille di Lin Ming si rimpicciolirono. Ormai aveva esaurito le forze. Era impossibile per lui bloccare questo colpo.


Lin Ming ne fu raggelato. Pensò di essere spacciato!


Tuttavia questa provò questa sensazione per un breve momento. Nonostante fosse ancora tagliente e minacciosa, la lancia passò attraverso il suo corpo.


A quanto pareva era solo l'intento di lancia dell'Asura Nero!


Anche se era forte, la sua forza si era esaurita. Per Lin Ming che aveva una buona comprensione del Dao Celeste Asura, non rappresentava una minaccia.


<em>'Sono riuscito a resistere a tre attacchi...'</em>


Questo fu l'ultimo pensiero nella testa di Lin Ming. Un momento dopo, iniziò a fluttuare già dal cielo come un pezzo di cotone e svenne.


In quel momento aveva esaurito completamente la vera essenza, l'essenza astrale, la sua forza spirituale e la vitalità del sangue.
                                


                                



