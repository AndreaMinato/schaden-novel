---
weight: 1688
title: Capitolo 1688A – Provocazione
pubDate: 2025-12-15T08:37:10.426Z
tags:
    - mw
---


<em>Capitolo regolare,
6 capitoli in coda (Matteo), 0/5
-Schadenfreude</em>


Tutti i materiali celesti che Lin Ming aveva mangiato erano stati assorbiti lentamente durante la battaglia prolungata. Lentamente, la loro essenza si integrò nel suo corpo.


In realtà queste risorse non erano troppo importanti per il fisico, l'anima e il mondo interno già formidabili di Lin Ming.


Per lui la ricompensa più preziosa che aveva ottenuto erano state le leggi.


Gli avversari che aveva affrontato nella Porta delle Leggi usavano tutti metodi di combattimento e leggi diverse. Dopo aver sperimentato la loro potenza, Lin Ming era riuscito ad ampliare i suoi orizzonti e ad ottenere un raccolto ancora più grande.


In particolare, durante la sua battaglia finale, aveva approfondito ancora di più la sua comprensione del Dao celeste Asura. Tuttavia questo processo avrebbe richiesto del tempo.


Nonostante Lin Ming fosse privo di sensi, i vari tipi di frammenti delle leggi del Grande Dao sommersi nel suo mare spirituale iniziarono a fondersi lentamente con il suo corpo e approfondirono la sua conoscenza.


Mentre Lin Ming stava continuando la prova, al terzo piano stava avvenendo una scena completamente diversa.


Il primo gruppo che aveva raggiunto il terzo livello era il più debole. Era composto dai coltivatori che avevano scelto il grado di difficoltà più facile e nella loro prova avevano dovuto solo attraversare il ponte. Non c'era bisogno di entrare nell'antico continente e affrontare i numerosi avversari manifestati dalle leggi dei 33 Cieli.


Così avrebbero avuto bisogno solo di 3-4 giorni per superare la Porta delle Leggi. Dopodiché avrebbero potuto ottenere le loro ricompense e passare oltre.


Ma questo quarto livello era molto più pericoloso dei primi due piani! C'era un drastico aumento di difficoltà!


Lì si poteva dire che ad ogni passo si rischiava la vita!


Dopo che un buon numero di sfidanti perirono, molti altri decisero di rinunciare a continuare e tornarono nel terzo piano. Dopotutto queste persone erano tutti individui straordinari delle loro rispettive organizzazioni e li attendeva un futuro glorioso. Dopo aver visto il quarto piano, si erano resi conto di essere troppo deboli per sopravvivere lì. Non sarebbero saliti solo per morire invano.


Senza dubbio, la prova finale conteneva molte occasioni fortunate, ma che utilità avrebbero avuto da morti?


Così, sempre più persone tornarono nel terzo piano. Il terzo livello era privo di pericoli; la sua unica funzione era di contenere le ricompense per gli sfidanti. Queste persone avevano intenzione di aspettare qui fino alla fine della prova. Allora sarebbero stati teletrasportati indietro, in un luogo a caso sopra il Mare Asura.


In quel momento, la Porta delle Leggi iniziò a vorticare lentamente e ne uscì un altro gruppo di sfidanti.


La persona a capo del gruppo era un giovane vivace che portava una corona di stelle; era il terzo principe ereditario del Vuoto Divino!


"Sua altezza il principe ereditario!"


Molti coltivatori di varie organizzazioni che avevano rapporti stretti con il regno di Vuoto Divino andarono a salutarlo.


"Congratulazioni a sua altezza per aver ottenuto la vittoria e aver superato la prova alla perfezione!"


Qualcuno intuì il suo umore e iniziò a lusingarlo più che poteva. Dall'espressione energica e contenta del principe, era evidente che la sua prova fosse andata bene.


E in effetti non si sbagliava. Il principe ereditario aveva ottenuto la percentuale più alta possibile nella prova di grado terrestre, il 36%.


"Naturalmente, questo risultato è davvero degno di sua altezza! Credo che per lei la difficoltà di grado celeste sia troppo bassa, forse le sarebbe proprio adatto il grado celeste, ahah!"


Dopo aver confermato il successo del principe ereditario, molti iniziarono a complimentarsi con lui. Tuttavia il sorriso del principe ereditario non durò a lungo. Ben presto la Porta delle Leggi tremò di nuovo.


Era apparso Hongyan, il discepolo diretto dell'imperatore dell'Unione Celeste.


Anche Hongyan mostrava un gran sorriso nel suo viso paffuto. Tutti capirono che anche lui doveva aver superato la prova alla perfezione. Questo fece accigliare un po' il principe ereditario. Non era stato troppo facile per lui affrontare la prova di grado terrestre. All'inizio aveva sperato di surclassare Hongyan con il suo punteggio, ma ora sembrava che fossero alla pari.


Per un po', il terzo principe ereditario e Hongyan divennero il punto focale dell'attenzione. Si poteva dire che avessero ottenuto un grande successo. Anche se il grado terrestre era solo il secondo livello, non era affatto semplice completarlo. Superarlo alla perfezione era estremamente difficile e perfino molti talenti orgogliosi di varie organizzazioni ne avevano completato solo una parte.


Sarebbero stati lodati per questo risultato una volta che fossero tornati nelle loro rispettive terre sacre di Vere Divinità.


In quel momento, Suya, Mu Lingyun e gli altri stavano guardando l'uscita della difficoltà di grado Asura. Nonostante l'atmosfera festosa, erano preoccupate e ansiose.


A causa della fiducia che nutrivano nei confronti di Lin Ming, anche se il giovane aveva scelto il grado Asura che nessuno aveva mai superato dopo miliardi di anni, si aspettavano che potesse compiere un miracolo.


Lin Ming era stato fin troppo frettoloso nella sua scelta. Prima che gli altri avessero avuto il tempo di spiegargli la situazione, la Porta delle Leggi si era aperta e lo aveva risucchiato al suo interno.


Non credevano che Lin Ming potesse completare la prova di grado Asura. Avrebbero ringraziato il cielo finché fosse potuto uscirne vivo.


"Cosa succede? Apprendista junior Suya, ha qualche problema?"


Riecheggiò una voce che fece accigliare Suya. Si girò e vide un uomo che si avvicinava con un sorriso. Era il duca Haoyue!


Il duca Haoyue aveva scelto la prova di grado terrestre. Anche se non l'aveva completata alla perfezione, aveva ottenuto un risultato adeguato e aveva ottenuto molti benefici dalle battaglie. Solo per questo era più che soddisfatto.


Anche se erano il terzo principe ereditario e Hongyan i due protagonisti nella prova della Porta delle Leggi, il duca Haoyue era di ottimo umore. Si stava facendo vento con un ventaglio con fare lento e un'espressione maestosa.


Certamente sapeva qual era il motivo della preoccupazione di Suya, l'aveva fatto per avvilire Suya.


Ripensò a come, all'inizio dell'asta delle Rune Divine, Suya lo aveva trattato freddamente a causa della presenza di Lin Ming.


Il duca Haoyue se lo ricordava bene.


"Non è niente."


La voce di Suya era fredda e distante, come se non le importasse minimamente della presenza dell'uomo.


Il duca Haoyue non ci badò. Ridacchiò e disse: "Cosa, pensa ancora che Lin Ming ne uscirà vivo? Sembra che l'apprendista junior Suya sia proprio affezionata a questo Lin Ming. Ma che peccato... i giovani eroi sono troppo ambiziosi. Scegliere il grado di difficoltà Asura così imprudentemente solo per attirare l'attenzione degli altri, ma alla fine a nessuno importa di lui. Si è messo in mostra per niente..."


Il duca Haoyue sorrise, scorgendo tutti gli altri con lo sguardo.


Quasi tutti erano radunati attorno al terzo principe ereditario e ad Hongyan. In effetti nessuno badava a Lin Ming.


Non era riuscito a destare molto interesse in questa prova. Dopotutto queste persone non lo conoscevano e sapevano solo che era il creatore dei simboli runici dal marchio "Lin".


Quando Lin Ming aveva scelto la difficoltà di livello Asura, aveva destato sorpresa, ma nient'altro. Dopo un momento, si erano resi conto che era solo una messinscena e che probabilmente doveva essere un pazzo. Presto tutti si erano dimenticati di lui. Ora erano tutti occupati a lusingare il terzo principe ereditario e Hongyan. I due talenti provenivano entrambi da organizzazioni di Vere Divinità e avevano anche un ottimo talento. Se avessero potuto attirare il loro favore, avrebbero potuto trarne benefici in futuro.


Mentre il terzo principe ereditario e Hongyan erano circondati da una folla di persone, fluttuarono lentamente verso l'alto. Stavano per scegliere il loro palazzo immortale.


In quel momento però la Porta delle Leggi tremò violentemente un'altra volta.


Una donna vestita di blu volò fuori dalla Porta delle Leggi!


I suoi abiti fluttuavano dietro di lei e il suo corpo era ricoperto da pallide rune blu. Sembrava una fata immortala esiliata dal cielo.


Era l'Imperatrice Spirituale Sheng Mei!


Aveva superato alla perfezione la prova di grado celeste. Non solo i suoi abiti erano privi di macchie e il suo aspetto era immacolato. Era chiaro che le fosse rimasta ancora molta energia!


Tutti rimasero sbalorditi.


"Sheng Mei! È uscita dalla prova di grado celeste!"


"Troppo forte! Ne è uscita perfettamente illesa, sembra che l'abbia completata alla perfezione!"


Gridarono allarmati alcuni. Ma Sheng Mei li ignorò, invece, non appena apparì, volò direttamente verso un palazzo immortale.


Aveva scelto quello grande quanto una montagna, quello di secondo livello!


<em>Woosh!</em>


L'Imperatrice Spirituale non si fermò, come una cometa che sfrecciava nel cielo, libera e contenta, piena di bellezza.


"È davvero degna del suo nome. È rimasta così calma anche dopo aver completato la difficoltà di grado celeste. Siamo di gran lunga inferiori a persone come lei." Sussurrò il principe ereditario del Vuoto Divino, ancora contento e gioioso come una brezza primaverile. Non invidiava affatto il risultato di Sheng Mei, perché non erano mai stati sullo stesso piano, così non c'era bisogno di paragonarsi a lei.


Era una persona al picco della sua intera razza. Tra tutti gli spirita dei 33 Cieli, era la donna di livello più elevato. Poteva essere considerata al pari dell'Imperatore Spirituale Vuoto Divino, così era inutile competere con lei.


"Ahah, il principe ereditario è troppo modesto. L'Imperatrice Spirituale Sheng Mei è una creatura divina, ma non c'è troppa differenza tra i vostri risultati! Il principe ereditario si distingue comunque tra tutti gli altri eroi!"


Molti tornarono a lusingarlo. Non potevano competere con Sheng Mei, ma potevano cercare di attirare il favore del principe ereditario di Vuoto Divino. Così, quando Sheng Mei comparì, non rubò le luci della ribalta del giovane membro d'élite.


Mentre molti stavano discutendo, la Porta delle Leggi tremò di nuovo.
                                


                                



