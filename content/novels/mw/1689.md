---
title: Capitolo 1689 – Volare verso il Palazzo Immortale
pubDate: 2025-12-15T08:37:10.426Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
4 capitoli in coda (Matteo), 0/5
-Schadenfreude</em>


Suya naturalmente non poteva esprimersi così apertamente come Xiao Moxian. Vedendo tornare sano e salvo Lin Ming, cercò di mostrarsi il più calma e serena possibile.


"Sir Lin, grazie al cielo è riuscito ad uscirne tutto intero."


Anche Mu Lingyun si avvicinò. Chiese con preoccupazione: "Lin Ming, sei ferito?"


Vedendo com'era ridotto, era difficile immaginare che sorta di brutale battaglia avesse appena affrontato. Doveva essere stata una scena scioccante.


Dietro Mu Lingyun, anche Fan Huahua e Mille Massacri si precipitarono da lui a congratularsi.


Mille Massacri diede una pacca sulle spalle a Lin Ming senza dire nulla. Anche se si erano incontrati solo un po' di tempo fa, lui e Lin Ming avevano combattuto fianco a fianco e c'era già del cameratismo tra di loro.


I compagni e gli amici di Lin Ming festeggiavano il suo ritorno. Gli altri erano scioccati, incapaci di mantenere la compostezza.


La tempesta della porta Asura era stata insolitamente violenta, lasciandoli tutti nel panico. Non si sarebbero mai immaginati che il vero motivo di questa tempesta fosse dovuto al completamento della prova di livello Asura.


La difficoltà di grado Asura. Chissà da quanti miliardi di anni qualcuno aveva scelto di affrontarla. Nessuno sapeva cosa sarebbe successo dopo averla superata.


"Come può essere... è chiaramente un maestro di rune divine e per apprenderle è necessario moltissimo tempo. In particolare, raggiungere il livello di Lin Ming richiede una notevole quantità di tempo. Ho sentito che ha un'età scheletrica di cento anni e le sue arti runiche sono incredibili, come può la sua forza essere così anormale? Che sia davvero qualche vecchio mostro travestito?"


"Vecchio mostro? Non c'è bisogno di mentirci! Sarebbe comunque inutile farlo. Non dimenticare poi, più è alta l'età scheletrica e più sarà difficile la prova. Se Lin Ming è davvero un vecchio maestro, come avrebbe potuto superare la prova Asura?"


Non si sapeva chi avesse detto queste parole, ma tutti si raggelarono!


Esatto! Se un coltivatore di oltre 100.000 anni fosse entrato nell'antico continente e avesse affrontato le manifestazioni delle leggi in quella prova, avrebbe dovuto affrontare avversari allo stadio di Empireo!


Chi avrebbe potuto affrontare un Empireo dopo l'altro?


La Porta delle Leggi in pratica aveva confermato l'età di Lin Ming. Così tutte le persone che sospettavano del suo talento non avrebbero potuto dire nulla.


"Questo moccioso!" Le labbra del duca Haoyue fremettero, pieno di rabbia. "È a stento riuscito a superare la prova in condizioni così miserabili. Si è ferito per strisciare sotto le luci della ribalta e pavoneggiarsi, ma facendo così ha rinunciato alla sua occasione per superarla perfettamente! Cosa c'è da essere orgogliosi?!"


Le gelosia del duca Haoyue non poteva aumentare più di così. Era ben consapevole che, qualunque fosse la percentuale di completamento di Lin Ming, il giovane aveva superato di gran lunga il suo talento.


Gli altri non erano d'accordo. Nel mondo delle arti marziali il forte veniva rispettato!


Alcuni accanto al duca sospirarono: "Anche se la sua percentuale di completamento fosse zero, è comunque troppo sbalorditivo. Temo che perfino il terzo principe ereditario del Vuoto Divino e Hongyan non avrebbero il coraggio di dire di poter entrare nella prova Asura e uscirne vivi, anche con una percentuale di completamento pari a zero. Inoltre Lin Ming è un maestro di rune divine, così combattere probabilmente è un'attività secondaria per lui..."


Molti menzionarono ripetutamente le abilità del giovane nel campo delle arti runiche. Non potevano trattenersi; le sue tecniche erano troppo famose.


Quando il duca Haoyue sentì queste parole, provò una grandissima irritazione. Tuttavia alcuni erano d'accordo con lui, ad esempio il terzo principe ereditario del Vuoto Divino e Hongyan.


All'inizio erano i protagonisti della prova. E visto che avevano completato alla perfezione la Porta delle Leggi di grado terrestre, molti si erano radunati attorno a loro a lusingarli. Erano così di ottimo umore, ma ora la comparsa di Lin Ming aveva rubato le luci della ribalta e li aveva anche umiliati.


Ora sembrava che i risultati di cui andavano fieri, tutto ciò che li rendeva estatici, fossero solo delle pagliacciate.


Potevano perdere contro l'Imperatrice Spirituale Sheng Mei; sarebbe stato naturale. Ma non potevano permettersi di perdere contro un membro della giovane generazione come Lin Ming.


"Se non puoi ottenere un buon punteggio è comunque inutile! Le ricompense della prova finale sono decise dalla percentuale di completamento finale. Se sarà bassa, che utilità ci sarebbe nel tentare?" Il terzo principe ereditario sbuffò freddamente.


Il tono di Hongyan divenne profondo e disse: "Vorrei sapere anche io quanti punti ha ottenuto questo tipo che si mette in mostra."


I rapporti di alleanza od ostilità erano mutevoli, contavano solo i benefici che si potevano ottenere da una persona.


Hongyan e il terzo principe ereditario all'inizio odiavano anche solo vedersi, ma questo perché stavano cercando di mettersi in mostra e diventare il miglior talento della prova. Sarebbe stato l'onore più grande per loro e per il loro Sect. Primeggiare qui avrebbe portato enormi benefici in futuro.


Ma ora Lin Ming aveva rubato le luci della ribalta, così che utilità c'era nel continuare a lottare uno contro l'altro?


Così Lin Ming era diventato il loro nemico comune. I due si coalizzarono immediatamente per presentare un fronte unito.


In quel momento Lin Ming stava parlando con Suya, Mu Lingyun e gli altri. Aveva appena saputo da Suya qual era la ricompensa della Porta delle Leggi. Quando alzò lo sguardo, vide innumerevoli palazzi immortali che galleggiavano a mezz'aria!


Questi palazzi immortali riempivano la volta celeste. Erano grandi e piccoli, tutti di vario stile e dimensione.


"Lin Ming, se desideri entrare nei palazzi immortali, avrai bisogno di una percentuale di completamento sufficiente."


"Anche i più piccoli, i palazzi immortali grandi quanto una capanna, richiedono almeno il 30%. Ma quello grande quanto una reggia imperiale richiede il 35%!"


"Per accedere a quello grosso quanto una montagna in cui è entrata Sheng Mei serve il 40%!"


Mentre parlava, Suya guardò Lin Ming con un po' di preoccupazione. Temeva che Lin Ming non avesse abbastanza punti per entrare in uno dei palazzi. Se fosse vero, il giovane avrebbe perso un'ottima occasione; se avesse scelto la prova di grado celeste, avrebbe potuto rivaleggiare con Sheng Mei vista la sua forza!


"Oh? Così c'erano delle regole del genere..."


Lin Ming in effetti aveva trovato strana una cosa. Quando aveva superato la Porta delle Leggi, l'Asura Nero aveva detto che avrebbe ricevuto una ricompensa finché avesse potuto resistere a tre delle sue mosse, e che quel premio sarebbe stato uno dei più preziosi nella prova finale della Strada Asura!


Ma dopo non aveva ricevuto nulla. Ora aveva saputo che queste ricompense erano tutte tenute nei palazzi immortali!


Quando Lin Ming si si ricordò della promessa dell'Asura Nero, si entusiasmò. Non vedeva l'ora di sapere quale sarebbe stata la sua ricompensa.


Adocchiò subito il palazzo immortale più grande, quello delle dimensioni di un pianeta. Aveva l'aura più terrificante ed era prevedibile che lì dentro fosse conservato il tesoro più prezioso!


Quando Suya notò dove stava guardando, sospirò e disse: "Il palazzo immortale delle dimensioni di un pianeta è il solo nel suo genere nell'intero terzo piano. Non ci si può entrare nemmeno superando la prova di difficoltà celeste. Temo che solo che ci si possa entrare solo completando alla perfezione il grado Asura. Immagino che negli ultimi miliardi di anni non ci sia entrato nessuno. Nessuno sa quali ricompense contenga."


Per Suya quel palazzo immorale non era diverso da una favola. Poteva essere solo guardato, ma non ottenuto.


"Nessuno ci è entrato per miliardi di anni?"


Lin Ming alzò le sopracciglia. Non era troppo sorprendente. Tutto ciò che doveva fare era ricordare quanto era anormale la difficoltà della Porta delle Leggi. Possedeva un talento enorme e comprendeva anche il Dao Celeste Asura, che gli dava un grandissimo vantaggio. Ma anche così era quasi morto nel tentativo.


"Esatto. Questi palazzi immortali non sono solo l'area dove riscuotere la tua ricompensa, ma anche l'entrata al quarto piano. Se la tua percentuale di completamento non è sufficiente, non puoi nemmeno entrare nel quarto piano."


Suya aveva dato una spiegazione dettagliata. Lin Ming prese per mano Xiao Moxian e disse: "Avanti, andiamo a prendere le nostre ricompense e poi andiamo al quarto piano!"


Mentre parlava, Lin Ming si rivolse a Mu Lingyun e agli altri e disse: "Andiamoci insieme."


"Ottimo!"


Mu Lingyun, Mille Massacri, Fan Huahua e Suya annuirono e iniziarono a volare verso l'alto.


Lin Ming era di fronte. Non era veloce, ma il suo corpo sembrava privo di peso. Presto arrivò ad una quota di migliaia di piedi. I palazzi immortali si stavano avvicinando sempre di più.


In quel momento scoprì qualcosa di strano.


A parte il suo gruppo, nessun altro si era mosso.


Le ricompense erano a portata di mano, ma nessuno era andato a prenderle. Invece gli altri erano seduti accanto ad antichi alberi, a terra, fluttuavano nell'aria od oziavano. Non stavano nemmeno recuperando le forze o discutendo di potenziali tattiche per superare il quarto piano.


Invece stavano tutti guardando Lin Ming.


Sui loro volti c'era una moltitudine di emozioni; curiosità, giocosità, ammirazione, derisione e altro ancora. Ma senza dubbio, ognuno di loro stava aspettando che Lin Ming facesse la sua scelta!


Il giovane capì subito cosa stava accadendo. Volevano vedere qual era la sua percentuale di completamento.


Ed era normale che fossero curiosi. Negli ultimi miliardi di anni, Lin Ming era il solo ad aver scelto la difficoltà di grado Asura e l'unico ad essere sopravvissuto. Volevano sapere tutti che risultati aveva ottenuto.


Il terzo principe ereditario del Vuoto Divino si toccò il mento, aveva un'espressione contenta ed assorta.


Perfino l'Imperatrice Spirituale poteva completare solo una parte della difficoltà di grado Asura. E con una sola porzione si poteva scegliere solo i palazzi immortali di seconda o terza categoria.


Se Lin Ming era riuscito a superare a stento la prova, forse avrebbe potuto solo scegliere i palazzi delle dimensioni di una capanna.


Sarebbe stato davvero troppo ridicolo se Lin Ming avesse dovuto superare innumerevoli massacri ed incontri epici per poi essere costretto a scegliere i palazzi più miseri!


Finché avesse potuto deriderlo, naturalmente non avrebbe più provato vergogna.


Allora sarebbe entrato nel suo palazzo immortale e avrebbe umiliato Lin Ming!


Anche Hongyan stava pensando la stessa cosa. Per quanto riguardava il duca Haoyue, non c'era bisogno di menzionarlo. Nessuno più di lui voleva vedere Lin Ming battere la testa contro una barriera.


Lin Ming rallentò i suoi movimenti. Si accigliò. Non si aspettava che sarebbe accaduta una scena del genere. Se avesse rimandato la sua scelta, tutti gli altri lo avrebbero atteso.


All'inizio non voleva che gli altri lo vedessero ottenere la ricompensa, ma ora sembrava che fosse inevitabile. Inoltre pareva che molti coltivatori rimasti nel terzo piano fossero considerevolmente più deboli. Ad esempio, il primo gruppo di praticanti di arti marziali che avevano superato la Porta delle Leggi avevano scelto le loro ricompense prima di entrare nel quarto piano. Ma visto che non potevano resistere ai pericoli del livello successivo, erano stati costretti a tornare qui ad aspettare di essere teletrasportati fuori alla fine della prova. In ogni caso Lin Ming non poteva aspettare che se ne andassero.
                                


                                



