---
weight: 16900
title: Capitolo 1690 – Entrare nel Palazzo Immortale delle dimensioni di un Pianeta
pubDate: 2025-12-15T08:37:10.426Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
3 capitoli in coda (Matteo), 0/5
-Schadenfreude</em>


"Fratellone Lin, cosa ti preoccupa?" Chiese Xiao Moxian quando vide Lin Ming accigliarsi.


Il giovane esitò per un momento, ma poi disse: "Volevo solo che gli altri non mi vedessero recuperare la ricompensa. Se si diffondessero notizie di questo, alcuni potrebbero cercare di derubarmi. Anche se il premio non può essere trasferito agli altri, alcuni potrebbero danneggiarmi per cercare di confermarlo!"


La prova finale del Maestro della Strada Asura era fin troppo importante. Probabilmente qualche vecchio mostro avrebbe ignorato ogni convenzione e lo avrebbe attaccato senza pudore. In tal caso, perfino la gilda dei maestri di rune non avrebbe potuto proteggerlo. I simboli potenziati non potevano essere paragonati ai tesori lasciati dal Maestro della Strada Asura!


"Non si muove quel moccioso?"


"Eheh, probabilmente ha scoperto che per accedere ai palazzi immortali serve una certa percentuale, così ora è impaurito."


Il principe ereditario del Vuoto Divino e il duca Haoyue stavano aspettando di vedere Lin Ming ridicolizzarsi. Ora che il giovane si era fermato a mezz'aria all'improvviso, pensavano che probabilmente fosse stato colto dal panico dopo aver scoperto i requisiti per entrare nei differenti palazzi immortali.


Con così tante persone a guardarlo fare la sua scelta, probabilmente Lin Ming temeva di imbarazzarsi.


"Interessante. Voglio proprio vedere cosa farai!" Disse con arroganza il duca Haoyue, compiaciuto. Che importava quanto talento avesse Lin Ming? Era davvero ridicolo che alla fine avesse ottenuto dei risultati così inferiori!


Anche Mille Massacri e Fan Huahua si fermarono per la sorpresa quando videro Lin Ming esitare.


"Fratello Lin, qual è il problema?"


"Niente..."


Lin Ming iniziò a ponderare sulla sua scelta. Una volta che la prova finale fosse terminata, si sarebbero diffuse notizie di questo evento. Inoltre sembrava che gli sfidanti sarebbero stati teletrasportati in posizioni casuali sopra il Mare Asura. Se fosse stato estremamente sfortunato, sarebbe capitato in mezzo ad un gruppo di vecchi mostri.


Se fosse successo, probabilmente non avrebbero saputo immediatamente delle ricompense che aveva ottenuto nella prova finale, in effetti forse non avrebbero nemmeno capito chi era.


Allora non sarebbe stato troppo difficile per lui andarsene e aveva anche il Comando Asura. Finché avesse avuto abbastanza tempo, avrebbe potuto attivare il Comando Asura e tornare nella Strada Asura esterna!


La Strada Asura esterna era molto più sicura. Da lì Lin Ming sarebbe potuto partire e tornare nel Regno Divino. Così il suo viaggio di quasi 60 anni nella Strada Asura sarebbe giunto ad una conclusione!


Pensando a questo, Lin Ming non si preoccupò più delle conseguenze. Anche se quei vecchi della Strada Asura avessero desiderato derubarlo, cosa avrebbero potuto fare?


Lin Ming sorrise. Tornò ad avanzare, molto più velocemente rispetto a prima, separandosi immediatamente dal gruppo!


Nel terzo piano, i palazzi immortali galleggiavano a diverse quote d'altezza.


Quelli più comuni, i palazzi delle dimensioni di una capanna, generalmente erano più in basso, mentre quelli più grandi si trovavano più in alto.


Lin Ming fu estremamente veloce. In un batter d'occhio passò oltre gli innumerevoli palazzi immortali più piccoli e puntò verso quelli di terza categoria!


"Entrerà nei palazzi immortali di terza categoria?"


Il principe ereditario del Vuoto Divino e Hongyan si accigliarono. Entrare in un palazzo del genere richiedeva una percentuale di completamento considerevolmente superiore. Tra le molte persone ancora rimaste nel terzo piano, oltre il 90% di loro non erano riuscite ad accedervi; potevano solo scegliere le strutture più in basso, quelle di quarto livello.


Se Lin Ming avesse scelto un palazzo di terza categoria, avrebbe ottenuto il loro stesso risultato. In tal caso non potevano più mostrare di essergli superiori.


Inoltre il punto chiave era che Lin Ming aveva scelto la Porta delle Leggi più ardua e aveva anche ottenuto un punteggio sufficiente da entrare nei palazzi immortali di terzo livello. Era un risultato fin troppo sbalorditivo!


Mentre il principe ereditario e Hongyan si stavano avvilendo, Lin Ming sorvolò rapidamente i palazzi immortali di terzo livello e puntò verso quelli di secondo!


"Cosa?!"


"Che abbia intenzione di scegliere quelli di terzo livello? Sono quelli a cui poteva accedere l'Imperatrice Spirituale!"


Dopo aver superato alla perfezione la difficoltà di grado celeste, Sheng Mei aveva scelto un palazzo immortale di secondo livello!


Se Lin Ming avesse raggiunto lo stesso risultato dopo aver completato la prova Asura, non significava che il suo talento era superiore a quello dell'Imperatrice Spirituale?


Molti pensarono che fosse fin troppo incredibile!


Tuttavia, prima che avessero il tempo di reagire, accadde qualcosa di ancora più scioccante. Lin Ming sorvolò i palazzi immortali di secondo livello e si rivolse a quello più in alto, il solo nel suo genere, quello leggendario delle dimensioni di un pianeta!


"Cosa sta facendo?"


Figuriamoci il principe ereditario del Vuoto Divino, Hongyan, il duca Haoyue e gli altri lacchè, perfino Suya e Mu Lingyun lo stavano guardando ad occhi spalancati. Lo fissarono stordite mentre Lin Ming volava verso la struttura incredibilmente vasta che brillava come un sole!


Nelle leggende, non era apparso nessuno capace di raggiungerlo negli ultimi miliardi di anni. Che fosse l'obiettivo di Lin Ming?!


Ma Suya gli aveva già spiegato chiaramente quanto fosse difficile entrarci!


Tutti rivelarono espressioni incredule. Solo Xiao Moxian sorrise con un po' di orgoglio.


Lin Ming fu veloce come un fulmine. In un batter d'occhio era già arrivato vicino al palazzo e stava avanzando senza fermarsi!


"È impazzito!"


"È troppo avido. Solo perché è sopravvissuto alla prova di grado Asura, crede di poter entrare nel palazzo immortale di prima classe?!"


"Ahah, aspettate che si schianti contro la barriera!"


Prima Hongyan e il principe ereditario avevano fatto delle smorfie scontenti, ma ora mostrarono nuovamente espressioni piene di derisione.


Questo era un palazzo in cui nemmeno l'Imperatrice Spirituale Sheng Mei poteva sperare di entrare. Per accedervi bisognava completare alla perfezione la difficoltà di grado Asura! Era un obiettivo impossibile.


Data la sua velocità, Lin Ming sarebbe impattato a tutta forza contro la barriera. Sarebbe stato meraviglioso vederlo!


Tutti stavano aspettando che venisse punito brutalmente dalla sua stessa arroganza.


Coprì la breve distanza in un batter d'occhio. Lin Ming fu avvolto dalla luce divina del palazzo immortale.


La barriera era proprio di fronte a lui!


Percentuale richiesta - 45%!


Lin Ming non esitò. Si precipitò in avanti a tutta velocità, come se non avesse visto questa barriera protettiva.


<em>Hu!</em>


Lin Ming attraversò all'istante lo scudo come una rondine che volava attraverso una piuma di fumo e, sommerso dalla luce radiosa, svanì. Era entrato nel palazzo immortale!


In quel momento, i sorrisi di Hongyan, del principe ereditario e del duca Haoyue si irrigidirono!


Anche tutti gli altri spettatori rimasero esterrefatti!


Lin Ming, lui... era davvero riuscito ad entrare?!


"Io... ho le allucinazioni...?"


Il paffuto Hongyan deglutì, le sue labbra fremevano mentre teneva lo sguardo fisso verso l'alto.


Non solo Lin Ming era sopravvissuto alla prova Asura, ma era anche entrato nel palazzo delle dimensioni di un pianeta. Che sorta di scherzo era questo?


Il giovane quindi aveva completato alla perfezione la Porta delle Leggi Asura? Come poteva essere possibile?


Tutti i coltivatori nel terzo piano erano sbigottiti. Per molto tempo rimasero ammutoliti. Ma non poterono che accettare la verità di fronte a loro, la barriera del palazzo immortale non poteva mentire!


Così assisterono confusamente ad un miracolo che accadeva per la prima volta dopo miliardi di anni!


"Non ci credo... la barriera del palazzo immortale grosso quanto un pianeta..." La voce del duca Haoyue tremò. Voleva dire che potevano esserci dei problemi con la barriera, ma non riuscì a dire nulla alla fine. Le formazioni del Maestro della Strada Asura avevano continuato a funzionare senza intoppi per miliardi di miliardi di anni. Mentre il tempo scorreva incessante, innumerevoli talenti erano entrati in questo piano, tanti quanto i granelli di sabbia nel deserto, ma non c'erano mai stati dei problemi con le barriere di questi palazzi immortali!


La sola spiegazione possibile era che Lin Ming avesse superato alla perfezione la difficoltà di livello Asura. Il suo talento superava perfino quello dell'Imperatrice Spirituale!


Sheng Mei poteva rivolgersi all'Imperatore Spirituale del Vuoto Divino come se fosse un suo pari. Se fosse stata paragonata a Lin Ming, a parte la differenza di coltivazione e di forza, il giovane l'avrebbe superata sotto molti altri aspetti!


Era una conclusione fin troppo scioccante. Tutti ebbero difficoltà ad accettarlo.


E in quel momento anche Xiao Moxian si mosse. Volò dritta verso i palazzi immortali di secondo livello.


Prima aveva fatto come l'Imperatrice Spirituale e aveva scelto la difficoltà di grado celeste. Tuttavia Sheng Mei aveva completato la prova in modo molto più calmo rispetto a lei. Ma questo era dovuto al fatto che Xiao Moxian non era familiare con la situazione, così inevitabilmente aveva dovuto consumare molta più forza, ferendo perfino leggermente la sua energia primaria. Anche così, aveva superato alla perfezione la prova di difficoltà celeste e aveva ottenuto un punteggio elevato!


Così era naturale che Xiao Moxian scegliesse i palazzi immortali di secondo livello.


Come un agile uccellino, veloce e leggero, puntò a destinazione senza che nulla la ostacolasse!


Tutti rimasero pietrificati dopo aver visto sia Lin Ming che lei volare verso i palazzi immortali. O si poteva dire che fossero così storditi da sentire solo una sensazione di vuoto!
                                


                                



