---
weight: 1691
title: Capitolo 1691 – Il Palazzo Immortale
pubDate: 2025-12-15T08:37:10.426Z
tags:
    - mw
---


<em>Capitolo regolare,
3 capitoli in coda (Matteo), 0/5
-Schadenfreude</em>


Il palazzo immortale delle dimensioni di un pianeta era vasto ed etereo. Era un'antica terra misteriosa in cui nessuno era potuto entrare per miliardi di anni. Quando Lin Ming varcò le porte, si sentì subito come se fosse capitato in un altro mondo; l'atmosfera qui era estremamente diversa da quella della Strada Asura.


Ogni sorta di strano potere fluiva attorno a Lin Ming, muovendosi come una marea!


Lin Ming sapeva che era l'energia delle leggi.


Prima si era battuto contro avversari che rappresentavano le leggi dei 33 Cieli. Ora aveva ottenuto una buona comprensione nei confronti di questo tipo di energia. Aveva la sensazione che questo palazzo immortale contenesse la forza delle leggi dei 33 Cieli!


In passato, il maestro della Strada Asura aveva coltivato le leggi dei 33 Cieli e creato il suo Dao Celeste.


Lin Ming fece un respiro profondo e avanzò. I corridoi maestosi e dal soffitto alto erano tortuosi ed erano fatti tutti di una pietra divina sconosciuta. Questo materiale era rimasto qui per miliardi di anni, sperimentando l'erosione del vasto fiume del tempo, eppure era rimasto brillante e immacolato.


Quando giunse alla fine del corridoio, Lin Ming trovò una porta fatta d'oro e di giada.


Una volta che ci arrivò davanti, l'ingresso iniziò ad aprirsi!


Per un po' un bagliore brillante lo accecò, quando vide celava all'interno, ne fu scosso!


Alla fine di questo corridoio c'era un grande mondo!


C'erano montagne e fiumi, laghi e mari. E l'ingresso era a mezz'aria, a centinaia di migliaia di piedi d'altezza. Aveva un'ottima visuale dall'alto di questo mondo sconfinato!


In questo continente c'era una strada lastricata da pietre blu. Da terra, si estendeva verso l'alto fino a scomparire tra le nuvole di nebbia.


Un vento freddo soffiò, dissipando un po' della foschia. Intravide che, ancora più in lontananza, la via continuava. Questa strada blu era semplice e desolata, sembrava avere un'aura antichissima.


Lin Ming era pensoso. Iniziò a scendere e atterrò sulla strada di pietra blu.


"Mm?"


All'improvviso le sue pupille si rimpicciolirono. Il suo sguardo fu attirato dal centro della via.


Proprio di fronte a lui c'era una profonda impronta, anche se sembrava ordinaria, quando la vide rimase scioccato. Poteva sentire chiaramente che conteneva un'aura potente e maestosa, un'energia tagliente e feroce!


Che sorta di persona poteva lasciare la sua impronta nel palazzo immortale più vasto? Era rimasta dopo così tanti anni ed emetteva un'aura così spaventosa!


Lin Ming si ricompose. Avanzò con risolutezza. Imparziale, il suo piede entrò alla perfezione nell'impronta.


<em>Bang!</em>


Un tuono risuonò nella sua mente. Il mondo iniziò a cambiare. Un'esplosione terrificante riecheggiò nelle sue orecchie, scioccandolo.


Quando la sua vista si rischiarò, scoprì di essere circondato da innumerevoli potenti aure.


Uno per uno, ogni sorta di guerrieri giganti, terrificanti e assetati di sangue lo circondarono. Portavano armature di metallo e brandivano lance, alabarde, sciabole, spade e ogni altro tipo di arma possibile.


Questi giganti avevano tutti armi lunghe oltre dieci piedi macchiate di sangue. Emanavano un intento omicida crudele e minaccioso, facevano accelerare il battito cardiaco. E ognuno di essi aveva una vitalità del sangue così densa e pura da creare un'aureola di energia di fuoco, facendoli sembrare l'incarnazione del terrore.


Tra tutti questi giganti, ce n'era uno alto più di 30 piedi dall'aura vasta e profonda come un oceano. Questo guerriero aveva dei capelli bianchi che ricadevano sulla sua schiena come una cascata e indossava un'armatura argentea brillante. Fissava Lin Ming con indifferenza.


Il suo sguardo era terrificante, Lin Ming non dubitava che potesse distruggere l'anima di un guerriero impareggiabile con una sola occhiata.


Lin Ming scoprì di non poter rivaleggiare con nessuno di loro!


In tal caso, questi giganti dovevano essere almeno potentissimi Grandi Re del Mondo!


Tuttavia, stranamente, anche se era inondato da così tanto intento omicida, Lin Ming riuscì a sopportare la pressione. Inoltre lo fece con facilità!


Anche il guerriero dai capelli bianchi e l'aura profonda non poteva metterlo in difficoltà.


Questo sorprese Lin Ming. Si guardò e scoprì che il suo aspetto era cambiato completamente.


Il suo corpo era pieno di muscoli spessi come quelli di un drago. Aveva i capelli rossi e il suo petto e le sue braccia erano ricoperti completamente di scaglie nere. Queste squame non provenivano da tesori da Empirei, erano la sua pelle. Sul suo volto brillavano strane rune demoniache che sembravano entrare in risonanza con il Dao Celeste Asura.


Era cambiato. I suoi lineamenti erano taglienti come una spada e il suo sguardo era feroce come una sciabola. Aveva un aspetto indomabile!


Afferrò una lancia draconica e la sua aura fece tremare gentilmente lo spazio attorno. Era una sensazione incredibile che Lin Ming non aveva mai provato prima.


Forse avrebbe potuto tagliare a metà una vasta galassia con la sua lancia!


Questa persona era...


Lin Ming si rese conto di essersi trasformato in questo dio della guerra. Le scene che stava vedendo non erano un'illusione, era qualcosa accaduto in passato! In altre parole, questi erano i ricordi di questo dio della guerra!


Poteva vedere questi ricordi perché aveva calpestato l'impronta. Stava affrontando i nemici di questo dio della guerra!


"Uccidere!"


Sollevando la lancia, il dio della guerra avanzò. Una terrificante luce di lancia sfrecciò in avanti, penetrando attraverso 4-5 giganti e uccidendoli in un solo colpo!


Per un po' pezzi d'arti e carne volarono ovunque. Iniziò a piovere sangue.


"Questa sensazione..."


Lin Ming poteva sentire ogni movimento del dio della guerra! Tutto ciò che udiva e percepiva era ciò che il dio della guerra aveva sperimentato in passato. Stava sperimentando dall'inizio alla fine ogni suo movimento, flusso di energia, come applicava ciascuna legge, come se fosse lui a combattere!


E questi flussi di energia e utilizzi delle leggi lasciarono sbigottito Lin Ming. Questo stile di combattimento era completamente diverso da quelli che conosceva!


In particolare, le leggi del dio della guerra erano quelle del Dao Celeste Asura, in cui inoltre erano infuse le leggi dei 33 Cieli, rendendole incredibilmente mistiche. La comprensione di Lin Ming era limitata, ma anche questo briciolo di conoscenza lo sconvolse.


Il dio della guerra con la corazza nera balzava e discendeva come una meteora. Ogni tanto rallentava e altre volte sarebbe scattato con una velocità incredibile, lasciando solo innumerevoli immagini residue.


Ogni movimento era netto, agile e feroce, senza il minimo eccesso di forza. Poteva essere definita una tecnica di combattimento perfetta.


Combinata alla sua potenza, era davvero formidabile.


"Chi è questo dio della guerra?"


Non poté che chiedersi con meraviglia Lin Ming. Che fosse il misterioso Maestro della Strada Asura?
                                


                                



