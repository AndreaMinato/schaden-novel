---
weight: 1693
title: Capitolo 1693 – Sacre Scritture
pubDate: 2025-12-15T08:37:10.426Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
1 capitoli in coda (Matteo), 0/5
-Schadenfreude</em>


Le 33 Vere Divinità sulla strada di pietra blu, nonostante avessero aspetti diversi, avevano un'aura piuttosto simile.


Lin Ming aveva trascurato una possibilità, che fossero la stessa persona!


Si ricordò delle parole che il Maestro della Strada Asura: "33 Cieli, il Grande Dao sconfinato. Voglio raggiungere il picco di tutte le arti marziali. Ho trascorso 3,3 miliardi di anni a viaggiare per i 33 Cieli, coltivando per 33 vite. Una vita da Empireo, una da Divinità. Ciò che cercò è la verità più grande del Dao Celeste…"


Coltivare 33 vite.


Una vita da Empireo, una vita da Divinità!


Per quanto riguardava i ricordi della strada di pietra, riguardavano 33 Vere Divinità e il numero corrispondeva.


In altre parole, queste 33 persone probabilmente erano le 33 reincarnazioni del Maestro della Strada Asura!


Aveva coltivato 33 vite, dedicandosi ad una sola legge del Dao Celeste in ciascuna, e aveva passato cento milioni di anni in ciascuna per diventare una Vera Divinità! Inoltre, le battaglie che aveva combattuto, i ricordi della sua coltivazione e le leggi che aveva compreso erano stati tutti proiettati in questa strada di pietra per farle osservare ed emulare dai suoi futuri discendenti!


Pensando a questo, Lin Ming rimase scioccato. 33 reincarnazioni, ognuna fino al regno di Vera Divinità?


Che sorta di concetto era?


Se il Maestro della Strada Asura aveva davvero superato il regno di Vera Divinità, Lin Ming sospettava che il metodo che aveva usato era di fondere la coltivazione di queste 33 reincarnazioni!


Quando percepì silenziosamente l'ultima lastra di pietra blu, percepì che, anche se era vasta e terrificante, era composta da 33 aure.


Il Maestro della Strada Asura si era reincarnato 33 volte e aveva compreso leggi completamente diversi in ognuna di queste vite. Dopodiché tutto ciò che aveva studiato era stato fuso insieme. Era davvero un risultato incredibile.


Sulla strada di pietra blu, sottili fili di potere del Dao Celeste Asura si legarono insieme, formando un abisso sconfinato che oscurava ogni cosa. Fare l'ultimo passo non sarebbe stato affatto facile. Avrebbero avuto bisogno di un potere formidabile o di una profonda comprensione delle leggi.


Lin Ming esitò per un momento, poi le sue dita disegnarono una scia brillante nel vuoto che risuonò armoniosamente con le leggi del Dao Celeste Asura.


La pietra blu che era stata bloccata da innumerevoli fili di leggi iniziò a rivelarsi lentamente...


Lin Ming finalmente poté calpestare l'ultima lastra di pietra blu.


Una volta che lo fece, l'ambiente attorno cambiò all'improvviso.


Lin Ming rivide i ricordi della strada blu, ma stavolta era nei panni dell'Asura Nero che lo aveva messo alla prova nella Porta delle Leggi!


Stavolta l'Asura Nero teneva una lancia draconica, i capelli rossi gli ricadevano sulla schiena. Era a bordo di un enorme drago e la sua pelle brillava con luce metallica grazie alle strane e mistiche rune che coprivano la sua pelle.


Era in uno spazio mero come la pece e freddo. Sotto i suoi piedi scintillavano biliardi di biliardi di stelle. Le sue pupille brillavano come soli, emettendo un bagliore terrificante che illuminò l'oscurità infinita.


Nello spazio remoto, c'era un uomo dall'aura ugualmente terrificante che si avvicinava dall'altra fine della galassia.


Ovunque camminasse, larghi tratti di spazio venivano distrutti. Il potere delle innumerevoli stelle furono attirati da quest'uomo e furono divorati dal suo corpo.


L'uomo era di fronte a Lin Ming, ma i suoi lineamenti erano offuscati. Sembrava che migliaia, milioni di sue copie si stessero frapponendo le une sulle altre, emanando una pressione vasta come una montagna.


<em>Pa! Pa!</em>


Il battito cardiaco di Lin Ming accelerò. Anche se sapeva che quest'uomo era soltanto un'immagine, era più che sufficiente per scuoterlo.


Allo stesso tempo, l'Asura Nero mostrò un'espressione sincera senza precedenti.


La sua forza era profonda e vasta come il mare; la si poteva definire impareggiabile. Lin Ming sospettava perfino che questo Asura Nero fosse il vero Maestro della Strada Asura.


Quale talento sarebbe potuto essere un degno rivale del Maestro della Strada Asura?


Lin Ming lo guardò. Non era umano, né spirita, né un saggio, apparteneva ad un'antica razza che aveva mai visto prima. Questo destò la sua curiosità; che 10 miliardi di anni fa fosse stata questa antica razza a governare l'universo? E dopo diverse grandi calamità queste antiche razze erano entrate in declino ed erano stati gli umani, i saggi e gli spirita a diventare prominenti?


La figura sembrò dire qualcosa. Il suo profilo ondeggiava e si distorceva mentre parlava. Ad ogni sua parola, un'enorme runa appariva nel vuoto.


Lin Ming non poteva sentire cosa stava dicendo. Vide solo le enormi rune magiche, abbastanza grandi da coprire un mondo mentre si abbattevano sull'Asura Nero come una meteora.


L'Asura Nero squarciò lo spazio come se fosse una tenda di tessuto, rivelando un profondo abisso. Mentre queste rune ululanti precipitavano, entrarono tutte in questo strano spazio e scomparirono.


Quando la figura ombrosa vide che il suo attacco era stato respinto così facilmente, sorrise lievemente, non sembrava affatto preoccupata. Poi sporse la mano, creando una fessura spaziale e tirando fuori un antico libro!


Questo antico tomo aveva la copertina nera e su di essa c'erano due parole incredibilmente antiche. Se Lin Ming non avesse studiato il primo volume del Sutra Asura nella Valle della Morte Tragica, non le avrebbe mai riconosciute.


"...Sacre scritture?"


Lin Ming rimase stordito. Quest'ombra sembrava usare questo libro come un'arma!


Era la prima volta che vedeva uno stile di combattimento del genere. Per quanto riguardava il nome del Sutra Asura, Lin Ming si ricordò di ciò che aveva menzionato l'Empireo Nebbia Divina nella Valle della Morte Tragica, le sacre scritture degli spirita!


Le Sacre Scritture nelle sue mani avevano qualche rapporto con quelle degli spirita?


Pensò Lin Ming. Aveva la sensazione di aver toccato un grande segreto che riguardava tutti e 33 i Cieli e risaliva a 10 miliardi di anni fa.


In quel momento la figura ombrosa aprì le Sacre Scritture. Le sue labbra si mossero e sigilli magici emersero dalla sua bocca.


L'Asura Nero era su una stella spoglia, ma in un istante fu trasportato in un crudele inferno.


Le acqua rosso sangue di un fiume infernale si agitavano attorno a lui, scorrendo con violenza. Innumerevoli ossa affondavano e galleggiavano, ognuna emetteva una strana aura di energia spirituale mortale. Poi furono tutte trascinate da un'enorme onda anomala di sangue che si avventò sull'Asura Nero.


Non solo, attorno c'erano diversi guerrieri simili a budda dalle espressioni gentili. Si sedettero su fiori di loto fatti di pure ossa bianche e i loro corpi emanarono un bagliore glorioso.


Innumerevoli guerrieri squarciarono il vuoto, portando con loro un'enorme forza mentre si precipitavano sull'Asura Nero.


Lin Ming rimase sbigottito.


Poteva vedere tutto questo dalla prospettiva dell'Asura Nero e sapeva che non era un'illusione, ma un vero grande mondo. Quella figura poteva creare forme di vita dal nulla, usando le Sacre Scritture per creare un mondo infernale e attaccare l'Asura Nero.


La forza di quest'uomo misterioso era arrivata ad un livello terrificante. Non c'era da meravigliarsi che perfino l'Asura Nero invincibile aveva la sensazione di aver incontrato un degno avversario e stava affrontando con serietà la battaglia.


Gli occhi dell'Asura Nero brillarono di luce divina. Una lancia color nero puro apparì nelle sue mani.


Attorno all'arma vorticavano le aure di innumerevoli abilità dharmiche e poteri sovrannaturali. C'era un'energia polare omnidirezionale, grande fuoco vero solare, la fonte primaria e segreta del fuoco, un intento omicida sconfinato e impavido, la volontà di innumerevoli spiriti...


Era tutto ciò che l'Asura Nero aveva compreso in battaglia o dai suoi nemici.


Anche se erano varie forme di energia, scorrevano tutte in perfetta armonia.


La lancia lacerò il vuoto. Nell'infinito spazio vuoto, un bagliore si accese nella vasta oscurità.


Tutte le forze misteriose ulularono nel mondo infernale. Innumerevoli pilastri di bagliori gloriosi si diffusero attorno, emettendo un livello terrificante di energia.


Le acque del fiume agitato evaporarono a causa del mistico potere primario del fuoco. I budda bianchi furono lacerati dall'intento di spada affilato, perfino i loro troni fatti d'ossa furono ridotti in polvere.


Sconfinate montagne d'ossa collassarono e la terra di frantumò.


Il mondo infernale si disintegrò rapidamente, estinguendosi sotto i poteri tonanti dell'Asura Nero.


Quando l'uomo misterioso vide il mondo infernale collassare, la sua aura simile ad un abisso non cambiò minimamente. La sola differenza fu la comparsa di un bagliore vigile nel suo sguardo.


L'aura dell'Asura Nero si espanse in modo incredibile e il suo slancio iniziò a raggiungere livelli terrificanti.


Tutte le energie che aveva compreso negli ultimi miliardi di anni si scatenarono in quel momento.


Il viso dell'Asura Nero cominciò a cambiare, i suoi lineamenti divennero sfocati, come se stesse portando ogni singolo intento combattivo al mondo, ogni legge nell'universo. Pareva che il suo corpo fosse diventato un universo terrificante dalla forza mistica.


<em>Bang!</em>


Il suo attacco sfrecciò per lo sconfinato abisso. Ovunque passasse, i pianeti si sarebbero frantumati, le stelle si sarebbero offuscate e perfino l'universo sarebbe tremato. Il suo colpo lasciava una scia di spaventose tempeste spaziali.


Gli strati sovrapposti di potere portavano ogni forza segreta dei 33 Cieli. Questa energia sfrecciò per lo spazio sconfinato, avventandosi sull'uomo dall'altra parte della galassia.


Alla fine l'uomo d'ombra cambiò espressione!


Questo attacco dell'Asura Nero fondeva ogni legge dei 33 Cieli! Si poteva dire che avesse superato i 33 Cieli!


<em>Rumble, rumble, rumble!</em>


L'uomo ombra si ritirò freneticamente, il suo corpo frantumava lo spazio. Scagliò un'enorme quantità di energia delle leggi, cercando di fermare l'attacco completo dell'Asura Nero che conteneva le energie dei 33 Cieli e anche una traccia di nobiltà.


"Il potere delle leggi del Dao Celeste Asura..."


Solo Lin Ming sapeva che questa forza terrificante era il potere delle leggi del Dao Celeste Asura!


Questo era un potere unico che era al di fuori dei 33 Cieli. Sia adesso che 10 miliardi di anni fa, era una forza sufficiente a scioccare il mondo. Era il capolavoro del Maestro della Strada Asura, il grande potere che aveva creato dopo aver compreso le leggi dei 33 Cieli, il Dao Celeste Asura! Il suo potere andava oltre ogni descrizione mortale!


<em>Bang!</em>


La luce brillante trafiggeva ogni cosa.


Anche l'uomo misterioso scomparì sotto il bagliore. Tutto ciò che rimasero furono le Sacre Scritture nelle sue mani, nemmeno le leggi del Dao Celeste Asura potevano coprirle, come se questo tomo fosse un'esistenza impareggiabile!


<em>Hu!</em>


Un momento dopo, tutto svanì.


Lin Ming cadde in ginocchio, il suo corpo tremava e sudava copiosamente. era quasi crollato.


Il colpo finale dell'Asura Nero conteneva tutti i poteri delle leggi dei 33 Cieli. Solo un'occhiata era stata sufficiente a consumare tutta la sua forza spirituale.


Anche così, non era riuscito nemmeno a capire un milionesimo di ciò che era successo.
                                


                                



