---
title: Capitolo 1694 – La ricompensa finale
pubDate: 2025-12-15T08:37:10.427Z
tags:
    - mw
---


<em>CAPITOLO SPONSORIZZATO, buon natale a tutti quanti, specialmente a Matteo :D
0 capitoli in coda (Matteo), 0/5
-Schadenfreude</em>


Lin Ming fece un lungo sospiro di sollievo.


Il colpo finale dell'Asura Nero, quel momento fuggevole era stato sufficiente a scioccarlo.


Aveva assistito ad innumerevoli esperienze incredibili , molte che andavano oltre le sue capacità di comprensione. Tuttavia aveva vissuto personalmente le scene nella strada di pietra blu e questo avevano lasciato un marchio profondo nei suoi incontri. Questo lo avrebbe agevolato molto nella coltivazione del Dao Celeste Asura.


Anche se queste ispirazioni non avrebbero aumentato direttamente la sua forza, indubbiamente erano inestimabili.


Tuttavia solo queste esperienze non erano sufficienti Dongfang Hanwei essere definite la ricompensa più preziosa nell'ultima prova.


L'Asura Nero nella Porta delle Leggi doveva riferirsi a qualcos'altro.


Quando Lin Ming arrivò alla fine della strada di pietra blu, fece un altro passo nel vuoto.


L'ambiente attorno iniziò a cambiare, era arrivato in uno spazio nero pieno di nebbia.


Era silenzioso e terrificante. Qui Lin Ming poteva sentire chiaramente il suo respiro e il suo battito cardiaco. Dei lievi flussi di energia lucente scorrevano attorno, erano di tre colori diversi: nero grigiastro, nero cupo e color giada scura. Quando Lin Ming li percepì, rimase scioccato. Uno di essi era energia primordiale!


Lin Ming coltivava le leggi dell'energia primordiale, non poteva sbagliarsi al riguardo.


Per quanto riguardava gli altri due flussi di energia, Lin Ming una volta era entrato in contatto con quello color giada quando si era allenato nel palazzo celeste di Sogno Divino, lo aveva visto quando aveva studiato la legge dell'Empirea.


Questo flusso di energia color giada scura era una fonte di energia spirituale!


L'energia primordiale era la fonte di ogni materia nell'universo, in altre parole la fonte dell'essenza.


La fonte spirituale era quella del Dio Celeste dell'universo, in altre parole la fonte del divino.


Per quanto riguardava l'ultima, indubbiamente era la fonte di energia nell'universo, l'energia della genesi, la fonte dell'energia.


Tutti e tre grandi poteri fondamentali erano contenuti in questo spazio nero e circolavano lentamente attorno ad un solo punto. Quando Lin Ming lo esaminò, vide che in quell'area lo spazio si deformava e proprio al centro c'era una goccia di liquido rosso viscoso.


Questa goccia rossa emanava un'aura profonda e vasta come il mare. Lo spazio attorno era deformato dalla sua energia spaventosa. Le tre fonti di energia roteavano attorno ad essa, stabilizzandola e potenziandola.


Era una goccia di sangue e conteneva l'aura incredibilmente densa delle leggi del Grande Dao!


Conteneva anche un'energia terrificante e potere della volontà!


L'aura di questa goccia di sangue era familiare. Lin Ming ne fu scosso.


In questi ultimi giorni, mentre aveva percorso la strada di pietra blu, aveva vissuto alcune delle esperienze passate del Maestro della Strada Asura, come se lo avesse accompagnato personalmente durante il suo viaggio.


Era estremamente familiare con la sua aura. E di fronte a lui, quella goccia di sangue che brillava come una stella, era segnata dall'aura spaventosa del Maestro della Strada Asura!


Se non errava, quella goccia di sangue era stata lasciata dal proprietario della Strada Asura!


Anche se erano trascorsi 10 miliardi di anni, la vasta energia dell'essenza e le leggi del Dao Celeste che conteneva non si erano dissipate minimamente!


Al contrario, dopo essere stata nutrita da queste tre fonti primarie, questa goccia di sangue era diventata sempre più densa e brillante. Di fronte ad essa era perfino difficile respirare!


"Questa è... la ricompensa finale della Porta delle Leggi di livello Asura? Una goccia di sangue lasciata dal Maestro della Strada Asura?"


Lin Ming strinse i pugni, il suo cuore stava battendo con forza nel suo petto.


La ricompensa menzionata dall'Asura Nero, una delle più preziose nell'intera prova, era una goccia del suo sangue!


Dopo aver trascorso gli ultimi giorni nel palazzo immortale, Lin Ming aveva percorso la strada blu e aveva sperimentato i ricordi del Maestro della Strada Asura. Queste memorie gli avevano dato nuove ispirazioni, emozioni, permettendogli di aumentare la sua comprensione delle leggi. Anche se era un tesoro estremamente prezioso, non gli avrebbe permesso di diventare più potente in breve tempo, né poteva alterare il suo fisico e dargli un talento superiore.


Ma la ricompensa finale alla fine della strada, questa goccia di sangue Asura, era completamente diversa!


10 miliardi di anni fa, il maestro della Strada Asura aveva affrontato innumerevoli battaglie e aveva compreso le leggi dei 33 Cieli. Era arrivato al di sopra dei 33 Cieli e aveva creato la sua strada.


Ogni particella della sua pelle, carne, sangue e le ossa di una persona del genere erano un tesoro inestimabile. Ciascuna sua cellula era marchiata dal vero significato delle leggi.


In questo mondo, innumerevoli leggende avevano trovato per caso la tomba di un esperto e poi avevano compreso il vero significato di un'arte marziale unica dalle sue ossa, ottenendo un'eredità straordinaria.


E questo valeva in particolare per un'esistenza sbalorditiva come un Asura. In una sola goccia del suo sangue, dovevano esserci dei poteri che superavano l'immaginazione di Lin Ming.


Cercando di contenere l'entusiasmo, Lin Ming avanzò nel vuoto, avvicinandosi lentamente alla goccia di sangue Asura.


Nel vuoto, le tre grandi fonti di energia primarie sembrarono essere disturbate dal nuovo arrivato. Anche se il loro flusso pareva calmo e pacifico, in realtà era incredibilmente pericoloso.


Un solo filo di energia primordiale era più pesante di una stella, avrebbe potuto schiacciare completamente il corpo di un mortale.


La fonte della genesi conteneva un'energia feroce e selvaggia come quella del sole. Se un praticante di arti marziali l'avesse assimilata, il suo corpo si sarebbe trasformato in vapore.


E per quanto riguardava la fonte spirituale, l'origine di tutta la forza mentale e spirituale, se un coltivatore avesse provato ad assimilarla senza poterne sopportare il peso, il suo mare spirituale sarebbe collassato e sarebbe stato ridotto in uno zombie.


Ma ora queste tre fonti di energia non ostacolarono Lin Ming. Invece, inaspettatamente circolarono attorno a lui, nutrendo lievemente la sua essenza, energia e divino. Questo fece diventare vivida ed esuberante la sua vitalità del sangue, rese il suo mondo interno più prospero e lussureggiante, e temprò ancora di più la sua anima...


Lin Ming si sarebbe fermato per molto tempo ad ogni passo, come se stesse ponderando su qualcosa.


La goccia di sangue sospesa nel vuoto sembrò animarsi e iniziò a battere come un cuore.


Questo ritmo era sincronizzato con il battito cardiaco di Lin Ming ed entrò in risonanza con la sua vitalità del sangue! Sembrava che stesse evocando il sangue del giovane, spingendolo ad avvicinarsi. Lin Ming provò una sensazione inspiegabile.


In quel momento una voce riecheggiò da dietro Lin Ming: "Sai cos'è?"


Lin Ming sussultò e si girò immediatamente.


Non troppo lontano, dietro di lui, c'era un guerriero con un'armatura nera e una lunga lancia, era apparso dal nulla come un fantasma. Era l'Asura Nero della Porta delle Leggi!
                                


                                



