---
weight: 16950
title: Capitolo 1695 – Sangue Asura
pubDate: 2025-12-15T08:37:10.427Z
tags:
    - mw
---


<em>CAPITOLO SPONSORIZZATO, buon natale a tutti, ringraziamo Daniele!
6 (Mattia) capitoli in coda, 0/5
-Schadenfreude</em>


"Senior Asura!"


Lin Ming si inchinò rispettosamente.


Nella Porta delle Leggi, le tre mosse dell'Asura Nero lo avevano quasi ucciso. Anche così, non provava altro che sincero rispetto nei suoi confronti.


"Sai cos'è?"


Chiese di nuovo l'Asura Nero mentre guardava la goccia di sangue mistico che fluttuava nel vuoto.


Lin Ming disse cortesemente: "Se non sbaglio, allora è una goccia di sangue lasciata dal Maestro della Strada Asura!"


"Sei un ragazzo intelligente... ma non è solo una goccia di sangue."


L'Asura Nero non fu sorpreso dalla deduzione di Lin Ming. Il giovane aveva percorso la strada di pietra blu e aveva resistito al battesimo dei ricordi delle 33 reincarnazioni del Maestro della Strada Asura. Se non avesse capito da dove proveniva questa goccia di sangue, allora non sarebbe stato capace di superare il livello Asura della Porta delle Leggi.


Lin Ming non rispose, aspettò che l'Asura Nero continuasse il suo discorso.


L'Asura Nero sospirò e disse: "È stato lui a raffinare personalmente questa goccia di sangue. In passato, ha preso una sola goccia della sua essenza di sangue e ci ha fuso le 33 leggi del Dao Celeste, integrandoci anche il potere della sua anima divina e della sua energia primaria. Poi l'ha riposta nella Divina Fornace Eterna e l'ha temprata lentamente con delle fiamme fatte da leggi radunate dai 33 Cieli. Ha infuso ogni legge dei 33 Cieli in questa goccia di sangue per 10.000 anni ciascuna, impiegando un totale di 330.000 anni per raffinarla..."


Lin Ming ne fu scioccato. 330.000 anni per raffinare una sola goccia di sangue? Questo era un periodo di tempo così lungo che sbalordì perfino lui.


"Il Maestro della Strada Asura ha impiegato 330.000 anni per raffinare questa goccia di sangue?"


Lin Ming era incredulo. Che sorta di supremo esperto era il Maestro della Strada Asura? Il suo tempo era estremamente prezioso. Anche se la durata della sua vita era incalcolabile, trascorrere 330.000 anni su una sola goccia di sangue da lasciare in eredità era fin troppo scioccante.


L'Asura Nero scosse la testa: "Non è come credi. Dopo aver riposto la goccia di sangue nella Divina Fornace Eterna, ci ha infuso le leggi dei 33 Cieli e poi l'ha posta in una grande formazione per mantenere le fiamme delle leggi. La Divina Fornace Eterna l'ha raffinata da sola durante quei 330.000 anni."


"Allora è così..." Lin Ming annuì. Anche se il Maestro della Strada Asura aveva raffinato questa goccia dall'inizio alla fine, le leggi, il potere della sua anima e l'energia primaria provenivano da lui. Questa era un'esistenza che superava una Vera Divinità, quanto erano preziose queste energie? Era inimmaginabile!


Tuttavia la spiegazione dell'Asura Nero lasciò un po' perplesso Lin Ming. L'Asura Nero si era riferito al Maestro della Strada Asura usando "lui", contraddicendo l'ipotesi che fosse un fantasma lasciato dal proprietario della Strada Asura.


Non poté trattenersi dal chiedere con curiosità: "Senior... il modo con cui si è riferito al Maestro della Strada Asura..."


L'Asura Nero sembrò capire cosa intendeva Lin Ming e rispose con tranquillità: "La persona che ha raffinato questo sangue Asura è il corpo principale della personificazione del Maestro della Strada Asura. Aveva 33 personificazioni e io sono solo un'incarnazione lasciata da una di quelle personificazioni..."


"Capisco..."


Lin Ming era sbigottito. L'incarnazione lasciata da una personificazione era giù così potente; era difficile immaginare che stadio avesse raggiunto la forza del Maestro della Strada Asura.


"La ringrazio senior!"


Lin Ming si inchinò di nuovo. Senza dubbio, il motivo per cui l'Asura Nero era rimasto qui era per presiedere alla prova finale. In un certo senso era grazie a lui che aveva ottenuto una delle occasioni fortunate più importanti nella prova finale.


"Prendi la goccia di sangue. È una delle ricompense più preziose nella prova finale..."


Mentre parlava, l'Asura Nero si girò e se ne andò. Svanì gradualmente tra l'oscurità.


Lin Ming fece un respiro profondo e arrivò di fronte alla goccia di sangue Asura. Con un altro inchino pieno di rispetto, iniziò ad avvicinarsi lentamente.


Quando arrivò a pochi passi dalla goccia di sangue Asura, sentì una trazione sulla sua vitalità del sangue. L'energia nel suo mondo interno si attivò, voleva scatenarsi!


Lin Ming represse la sua vitalità del sangue irrequieta. Poi stese entrambe le mani per afferrare la goccia di sangue Asura!


Nel momento in cui la toccò, si sentì come se avesse afferrato un sole ardente!


Una vasta ondata di calore fu trasmessa al suo corpo.


Una forza antica e mistica eruttò dalla goccia di sangue, precipitandosi verso Lin Ming.


Il Maestro della Strada Asura aveva combattuto per tutta la sua vita, quanto era vasta la sua essenza e la sua vitalità del sangue? L'essenza contenuta in una sola goccia di sangue era enorme quanto il sole e le stelle!


Era incredibilmente pesante. Quando Lin Ming la tenne tra le mani, ebbe la sensazione di tenere una goccia di mercurio che si infiltrava nei suoi pori!


Per un po' il suo corpo duro come il ferro divino iniziò a riempirsi di una quantità di essenza apparentemente infinita, espandendosi senza fine come un palloncino.


La sua carne, il suo sangue, la sua pelle, ogni cellula del suo corpo ribollì mentre venivano riempiti da una vasta forza vitale.


Questa sorta di infusione continuò per molto tempo. Lin Ming ebbe la sensazione che stesse scorrendo del magma nelle sue vene!


<em>Chi chi chi!</em>


Lin Ming poteva sentire bruciare la sua carne e il suo sangue a causa della forza terrificante di questa essenza del sangue!


Anche se questo tesoro aveva una forza impetuosa come una tempesta, non si oppose a Lin Ming. Altrimenti, se avesse voluto divorarlo, anche se Lin Ming avesse usato ogni suo metodo a disposizione, non sarebbe riuscito a resistere!


<em>Roar!</em>


Con un ruggito, un Drago Azzurro apparì dietro Lin Ming. Poi il grido acuto di una fenice riecheggiò e l'immagine di una fenice comparì dietro di lui.


Era il sangue del drago e della fenice nel suo corpo. Evocati dall'essenza del sangue del Maestro della Strada Asura, si era attivato!


Sia un Vero Drago che una Vera Fenice sarebbero diventati magnifiche Bestie Divine una volta cresciuto, paragonabili perfino ad Empirei. C'erano alcune Bestie Divine reali dalle rare stirpi, come le fenici che avevano attraversato nove nirvana, che potevano rivaleggiare con le Vere Divinità!


Ma perfino una Vera Divinità non poteva reggere il confronto con il Maestro della Strada Asura.


Per questo una sola goccia della sua essenza di sangue era riuscita ad agitare il sangue del drago e nella fenice nel corpo di Lin Ming!


Un drago ruggì e una fenice gridò. Il corpo di Lin Ming emise dei crepiti tonanti!


Quando tutta questa essenza vitale entrò nel suo corpo, un'aura ancora più terrificante iniziò ad emergere in lui.


Era un'aura simile al marchio da battaglia lasciato nella goccia di sangue Asura, insieme ad alcuni punti di forza di leggi incredibilmente misteriose!


Questo potere mistico sconfinato delle leggi portava una forza primordiale e vigorosa che si fuse con l'organismo di Lin Ming, fino a raggiungere le profondità della sua anima.


Nella strada di pietra blu, Lin Ming aveva assistito alle innumerevoli battaglia del Maestro della Strada Asura.


Aveva ottenuto un'enorme quantità di ispirazioni, ma queste idee erano rimaste indistinte e confuse, come una nebbia attraverso la quale non poteva vedere. Lin Ming aveva compreso queste esperienze solo in superficie, e la maggior parte di queste leggi erano misteri per lui, non sarebbe riuscito a studiarli per diverso tempo.


Ma ora, il significato profondo delle leggi contenuto nel sangue Asura, insieme ad una spaventosa quantità di ispirazioni, si fuse direttamente nel suo corpo.


Molti enigmi che Lin Ming non poteva capire iniziarono a diventare più comprensibili.


<em>Peng!</em>


Un intento combattivo ardente eruttò e il corpo di Lin Ming iniziò a cambiare. I lineamenti del suo viso divennero indistinti come le onde di un oceano tumultuoso, come se stesse indossando una maschera fatta di fuoco. I suoi capelli divennero color rosso sangue e diventò più alto e robusto.


Un'energia selvaggia e sconfinata si scatenò nel suo corpo.


<em>Peng!</em>


Un'altra forza mistica eruttò. Scariche di fulmini lo avvolsero, trasformandosi in un'armatura nera come la pece che lo coprì completamente.


Queste saette contenevano l'aura della vita e della morte. Sotto i piedi di Lin Ming, il terreno divenne nero come il carbone e iniziò a far crescere dell'erba lussureggiante e piena di vita.


<em>Peng, peng, peng...</em>


Una forza misteriosa e indescrivibile fuoriuscì dal suo corpo e il suo aspetto cambiò di nuovo.


Sembrava che fosse andato incontro ad una metamorfosi, diventando come l'Asura di 10 miliardi di anni fa.


Mentre una forza mistica eruttava dal suo corpo, la sua aura, il suo aspetto, temperamento, profilo, tutto sarebbe cambiato in modo strano.


Allo stesso tempo, lo spazio attorno fu influenzato da queste energie mistiche, distorcendosi incessantemente.


Una quantità terrificante di tecniche di combattimento e modi per utilizzare e fare circolare questa forza misteriosa iniziò ad infondersi nel cuore di Lin Ming, aumentando rapidamente la sua forza.


Era un tipo di potenziamento diverso rispetto a quelli che aveva ottenuto in passato.


Al momento era formidabile da ogni punto di vista. Alcuni praticanti di arti marziali avrebbero dovuto temperare la propria volontà per apprendere tecniche, fare esperienza, usare abilità mistiche e anche formare uno spirito da combattimento, e tutto questo doveva essere accumulato gradualmente in un lungo periodo di tempo.


Ora però Lin Ming ne aveva appena assimilato un'enorme quantità.


Il suo corpo emanò un'aura sempre più forte e la sua comprensione si approfondì sempre di più, poteri mistici fuoriuscirono dal suo corpo con sempre più potenza.


Alla fine il suo viso che cambiava costantemente iniziò a condensarsi. Anche la sua aura e il suo temperamento diventarono taglienti, ottenendo una forma.


Dietro Lin Ming, le forze mistiche e le rune delle leggi si condensarono nell'immagine di un Asura. Questa creatura aveva tre teste e sei braccia, ognuna teneva un'arma. I suoi occhi erano fissi in direzioni diverse, ogni pupilla rivelava un potere strano e insolito. Energia nera, ghiaccio che poteva gelare il cuore, fuoco impetuoso, fulmini persistenti...


Lo spettro Asura vorticò nello spazio, legandosi lentamente al corpo di Lin Ming. Poi dei misterioso sigilli maledetti iniziarono ad apparire sul volto del giovane.


Questi sigilli erano simili ai marchi che coprivano il volto del dio della guerra con l'armatura nero e l'Asura Nero; contenevano i misteri del Dao Celeste Asura!


Allo stesso tempo le ossa di Lin Ming iniziarono a mostrare rune brillanti. Ogni sorta di forza mistica del cielo e della terra si radunò e formò un'armatura. I capelli di Lin Ming iniziarono a crescere all'impazzata e le sue giunture esplosero mentre il suo corpo aumentava di dimensioni!


Così Lin Ming divenne mezzo piede più alto! I suoi muscoli divennero più robusti e il suo fisico si perfezionò.


Dopo aver essere stato stimolato dall'essenza di sangue, Lin Ming era andato incontro ad una metamorfosi!


"Questo..."


Lin Ming si guardò le mani. Erano ricoperte di sigilli maledetti. Il potere del sangue Asura ululava nel suo corpo. Una forza inimmaginabile stava scorrendo selvaggiamente nel suo corpo, era così vasta da essere inesauribile e voleva sfogarsi.


<em>Roar!</em>


Lin Ming gettò la testa all'indietro e ruggì. La sua voce sembrava una spada divina incredibilmente tagliente che fendeva il cielo! Il mondo intero sembrò tremare a causa di questo grido!


Lin Ming si sentiva rinato!
                                


                                



