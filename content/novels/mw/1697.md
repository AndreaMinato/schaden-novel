---
title: Capitolo 1697 - Lancia del Drago Nero
pubDate: 2025-12-15T08:37:10.427Z
tags:
    - mw
---


<em>CAPITOLO SPONSORIZZATO, buon natale a tutti, ringraziamo Mattia!
4 (Mattia) capitoli in coda, 0/5
-Schadenfreude</em>


Il cielo era grigio e cupo, come se fosse in un perenne crepuscolo da tempo immemore.


Nove soli rosso cupo emettevano un debole calore dall’alto del cielo.


<em>Hu!</em>


Una parte della terra era coperta da venti ardenti e ululanti che carbonizzavano il terreno.


Dall’altra il mondo era avvolto da neve e ghiaccio. Le foreste, le catene montuose, i fiumi, era tutto ricoperto da uno strato gelido. Questo era un mondo freddo e la cupa energia yin permeava ogni cosa.


I due elementi contrastanti erano divisi in modo netto in questa strana landa anche mentre lottavano l’uno contro l’altro. Era uno spettacolo strano e meraviglioso.


Un sibilo risuonò dai campi di ghiaccio.


Nell’orizzonte era apparso un profilo color argento grosso come una montagna. Ad un'occhiata ravvicinata, si poteva vedere che era un enorme pitone argentato che strisciava rapidamente in avanti.


Al suo passaggio distruggeva gli iceberg, lasciando enormi fenditure nel suolo ghiacciato.


E sopra la testa di questa creatura c’era il terzo principe ereditario del Vuoto Divino. La sua espressione era ancora altera e imperiosa, guardava il resto del mondo con sdegno. La sola differenza era che la sua corona era storta e il suo abito era macchiato di sangue, come se avesse dovuto affrontare una dura battaglia, e non era stato affatto facile!


Al suo seguito volavano due persone. Una era il duca Haoyue e l’altra era un giovane muscoloso e lo sguardo tagliente.


Quest’altro giovane era ricoperto di cicatrici macchiate da un po’ di energia nera, sembrava che fosse stato colpito da qualche misteriosa maledizione.


Il duca Haoyue non sorrideva come prima. Una delle sue sopracciglia era stata divisa a metà e la sua espressione era truce.


Dopo che erano arrivati al quarto piano della prova finale, la difficoltà era aumentata drasticamente ancora una volta! Anche un’unità di praticanti di arti marziali sbalorditivi sarebbe stata in pericolo se non avesse fatto attenzione!


In queste terre si trovavano fantasmi, razze malvagie e ogni sorta di creatura mostruosa, tutte con la forza terrificante di un Re del Mondo o ancora superiore!


Per questo alcuni sfidanti che avevano superato la Porta delle Leggi erano tornati al terzo piano anche se sapevano che il quarto era pieno di occasioni fortunate. Non avevano osato continuare ad avventurarsi nelle profondità di questa terra maledetta.


Una volta che fossero tornati nel terzo piano, per loro la prova finale sarebbe terminata.


Per quanto riguardava il duca Haoyue e la squadra del terzo Principe Ereditario del Vuoto Divino, erano davvero formidabili. Nonostante questo però, avevano dovuto affrontare battaglie dure e brutali!


“Sua altezza il principe ereditario, c’è un’aura insolita laggiù…” Disse il duca Haoyue un po’ dubbioso mentre guardava in lontananza verso il luogo dove il ghiaccio e il fuoco si incrociavano.


In quell’area poteva sentire un’aura demoniaca!


Accanto al principe ereditario, un giovane alto e robusto tirò fuori una strana mappa composta da più parti. La mappa illustrava una densa regione coperta di linee colorate.


L’avevano ricevuta dal regno del Vuoto Divino. In realtà, usare questa mappa come punto di riferimento non era troppo utile, perché il mondo del quarto piano era creato da poteri elementali del metallo, del legno, dell’acqua, del fuoco e della terra.
Ognuna di queste lande conteneva rari tesori, e ogni tanto queste regioni si sarebbero spostate e trasformate, migrando in altre aree. Così, ogni volta questa prova avrebbe celato pericoli diversi e differenti occasioni fortunate.


Se avessero impiegato molto tempo e sforzi per fare una mappa, nella prossima prova finale avrebbero potuto riutilizzarne solo il 20-30%.


L’uomo alto e robusto si accigliò. Disse: “Sua altezza il principe ereditario, duca Haoyue, più ci inoltreremo nel quarto piano e più ci saranno pericoli. Siamo già andati molto avanti. Abbiamo affrontato alcune battaglie e subìto qualche ferita. L’area che il duca Haoyue ha menzionato è ancora più nelle profondità di quest’area e se ci andassimo potremmo incontrare pericoli ancora più grandi…”


Più uno si avventurava nelle profondità del quarto piano, più rischi avrebbe corso. Ma corrispondentemente, migliori sarebbero state le occasioni fortunate!


Molte squadre avevano subìto delle perdite a causa dei vari pericoli del quarto piano. Molti avevano raggiunto il centro del livello ed erano rimaste sul posto, in attesa che l’entrata del quinto piano si aprisse.


In quasi ogni prova, l’entrata del quinto piano sarebbe apparsa al centro del quarto. Oltre a quella zona ci sarebbe stata una terra piena di tesori e occasioni fortunate. Tuttavia, intento omicida permeava ogni pollice di quella landa. Il forte poteva entrarci, ma il debole doveva arrendersi.


Durante questa prova finale, pochissime unità erano disposte ad avventurarsi nelle profondità del quarto piano e quella del principe ereditario del Vuoto Divino apparteneva a questa categoria.


Il principe ereditario cambiò espressione mentre valutava i pro e i contro della situazione. Le ricchezze e la gloria erano sempre accompagnate da pericoli. Le occasioni fortunate come queste non erano comuni, come poteva essere disposto ad andarsene?


Dopo aver riflettuto un po’, il principe ereditario del Vuoto Divino disse con fare cupo: “Coltivare la via delle arti marziali è come lottare contro il cielo ad ogni passo. Molti faticano a trovare occasioni fortunate, ma noi ne abbiamo una di fronte e non stiamo cercando di coglierla, perché dovremmo continuare a coltivare allora? Andiamo a dare un’occhiata!”


Il pitone argentato sotto i suoi piedi era intelligente e poteva intuire i pensieri del suo padrone. Con un ruggito, iniziò ad avanzare rapidamente facendo riecheggiare un crepitio tonante, verso l’area indicata dal principe ereditario del Vuoto Divino. Quando l’enorme pitone squarciò l’aria, risuonò un forte sibilo. Innumerevoli picchi di montagne furono distrutti e un numero uguale di fiumi furono troncati dalla creatura.


Il duca Haoyue e il giovane attivarono le loro tecniche di movimento e lo seguirono. Il nome del giovane era Juku. Tra i due, il duca Haoyue era un Re del Mondo, mentre l’altro era ad un passo dal raggiungere questo stadio. Tuttavia Juku aveva comunque la forza combattiva di un Re del Mondo.


Dopo che passò un quarto d’ora, la velocità del pitone d’argento diminuì. Alla fine si fermarono di fronte ad una terra nera come la pece piena di crepe e bruciata.


Un’aura vasta e irresistibile fu trasmessa dallo spazio sopra questa terra.


Nel vuoto, i poteri del ghiaccio e delle fiamme ardenti ulularono mentre permeavano una roccia nera come la pece grossa come una montagna a forma di quadrato.


Attorno a questo macigno c’erano rune misteriose e brillanti che fluttuavano a mezz’aria.


A bordo del pitone divino, il principe ereditario poteva vedere a stento la cima di questa enorme roccia quadrata, proprio al suo centro c’era un Vero Drago!


Questo Vero Drago era color nero puro ed era lungo solo 10 piedi. Il principe ereditario non aveva mai visto un Vero Drago così piccolo. Il suo corpo era ricoperto di scaglie e artigliava il vuoto, ruggendo mentre lo faceva. Il suo sguardo saettava avanti e indietro, feroce e brillante come un fulmine. Un’atmosfera sanguinosa e letale lo circondava.


Il principe ereditario sussultò. Perché c’era un drago qui?


La mistica prova finale esisteva già da 10 miliardi di anni. Era impossibile che un Drago Nero sopravvivesse per così tanto tempo. Inoltre questa creatura era lunga solo dieci piedi, era semplicemente incredibile!


Anche il duca Haoyue e Juku rimasero sbigottiti.


Si scambiarono un’occhiata e poi guardarono il Drago Nero. Ma quando lo osservarono di nuovo, videro un’altra scena.


Che drago nero? Al centro della roccia c’era chiaramente una lunga lancia infilzata nella roccia! Quest’arma era coperta da una forza demoniaca vasta e pura. Questa energia era condensata, formando l’immagine di un Drago Nero che danzava nell’aria.


Questa lancia era lunga 10 piedi e la sua asta brillava con un bagliore metallico. La sua punta era infilzata nella roccia ed era impossibile da vedere. Ma, anche se era coperta, si poteva percepire comunque quanto era incredibilmente tagliente, come se potesse lacerare tutto lo spazio. Anche da centinaia di migliaia di piedi di distanza, dava la stessa sensazione di una spada di Damocle, pronta ad avventarsi da un momento all’altro su di loro e polverizzarli. Era un’emozione che faceva battere freneticamente il cuore.


“Questo…”


Il principe ereditario del Vuoto Divino era scioccato.


Il drago nero era solo un’illusione? Avevano scambiato l’energia demoniaca per un drago nero?


Se fosse stato solo uno di loro ad avere questa allucinazione, sarebbe stato accettabile, ma tutti e tre avevano visto la stessa cosa, era insolito!


Come si diceva; una lancia divina era come un drago. Forse quest’arma conteneva l’aura di un drago e per questo l’avevano scambiata per un Vero Drago?


“Questa è una lancia divina. Temo che sia ad un grado superiore a quello di un Empireo!”


Le pupille del principe ereditario del Vuoto Divino si rimpicciolirono e il suo respiro divenne irregolare e ansante. L’avidità fece brillare i suoi occhi.


Se Lin Ming fosse stato qui, avrebbe notato subito che quest’arma era estremamente simile alla lancia draconica che l’Asura Nero aveva usato nella Porta delle Leggi!


In tal caso, allora l’importanza di questa lancia era più che straordinaria!


“Ahah, trovare questa lancia è la grande occasione fortunata di sua altezza e anche la nostra!”


Mentre stringeva la mappa, tutti i muscoli di Juku iniziarono a sporgere.


Il duca Haoyue deglutì; dopotutto anche lui usava le lance. Tuttavia era ben consapevole che quest’arma meravigliosa sarebbe finita nelle mani del principe ereditario del Vuoto Divino. Comunque avrebbe potuto godersi qualche rimasuglio dopo.


E in effetti, il terzo principe ereditario disse: “Non preoccupatevi, non prenderò possesso io di questa lancia; dopotutto la mia arma non è una lancia. La prenderò e la donerò al nostro Regno Divino e verremo ricompensati con ricchezze inimmaginabili!”


Il principe ereditario era abile nel manipolare le emozioni e i pensieri; naturalmente non avrebbe commesso delle imprudenze così sciocche come tradire le aspettative dei suoi sottoposti.


“Sua altezza, mi permetta di prendergliela!” Disse con entusiasmo Juku.


“Stai attento!”


Il terzo principe ereditario del Vuoto Divino annuì.


Juku contenne il suo entusiasmo e avanzò volando. Dopo aver percorso mille piedi di distanza, si fermò. Fronteggiando la lancia nera, toccò il suo anello spaziale e tirò fuori due marionette rosso sangue. Questi fantocci erano stati creati da un marionettista al livello di un Re del Mondo e se fossero stati usati da un coltivatore familiare con le tecniche da marionettista, avrebbero potuto mostrare la forza di un guerriero al Lord Divino realm.


Durante la prova finale, una marionetta di questo livello non sarebbe stata degna di essere menzionata; non era molto utile in combattimento. Ma usarle per esplorare era estremamente utile.


Juku immaginava che questa lancia del Drago Nero non sarebbe stata facile da ottenere. Per arrivare al punto in cui era, non poteva essere uno sciocco. Se avesse cercato imprudentemente di prendere un tesoro del genere, probabilmente si sarebbe gettato nelle fauci della morte. Usare le marionette per esplorare la via era il piano più appropriato!


<em>Woosh! Woosh!</em>


Le due marionette sfrecciarono verso l’arma divina, una da destra e una da sinistra!


Mentre i fantocci si avvicinavano alla lancia del Drago Nero, l’energia demoniaca attorno all’arma divenne selvaggia e violenta. Si trasformò in un drago nero e si precipitò verso le due marionette. In un istante i due fantocci furono ridotti in poltiglia!


Juku sussultò; fece subito diversi passi indietro. Naturalmente, questa lancia non sarebbe stata facile da ottenere. Doveva trovare qualche altro metodo per farlo.


Mentre stava riflettendo, cambiò espressione. Guardò stordito mentre l’energia terrificante che aveva sciolto le due marionette si stava precipitando verso di lui, come se avesse mente propria!
                                


                                



