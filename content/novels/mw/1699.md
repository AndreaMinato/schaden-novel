---
weight: 16990
title: Capitolo 1699 – Avventurarsi nelle profondità del quarto piano
pubDate: 2025-12-15T08:37:10.427Z
tags:
    - mw
---


<em>CAPITOLO SPONSORIZZATO, buon natale a tutti, ringraziamo Mattia!
2 (Mattia) capitoli in coda, 0/5
-Schadenfreude</em>


I due fratelli non avevano riconosciuto Lin Ming all'inizio. Data la percezione di un coltivatore, normalmente sarebbe stato impossibile fare un errore così stupido, ma adesso Lin Ming aveva il corpo ricoperto di scaglie ed era mezzo piede più alto. I suoi capelli erano scompigliati come un selvaggio nato nella giungla.


Inoltre le scaglie del suo corpo erano macchiate di sangue e il suo abito era stato ridotto a brandelli. Era impossibile capire che era uno sfidante; chiunque avrebbe pensato che fosse un demone Asura che proveniva dall'inferno.


Prima i due fratelli erano stati spaventati a morte dall'enorme scimmia del diamante e, dopo aver visto questa calamità apparire di fronte a loro, avevano solo potuto pensare: "È finita, è finita, è tutto finito, siamo spacciati."


Solo quando si erano resi conto che questo mostro era Lin Ming si erano rilassati un poco. Anche così, il loro shock non si era attenuato minimamente. Se non avevano capito male, allora la persona che era rimasta coinvolta in quel combattimento spaventoso nella foresta era Lin Ming!


Lin Ming guardò i due geni senza parole. Chiese con tono profondo: "Dove... sono i mostri più forti?"


I due giovani rimasero sbalorditi, non risposero immediatamente. Erano appena scappati freneticamente e ora Lin Ming stava chiedendo loro dove trovarne altri di più forti?


Cos'aveva intenzione di fare?


Lin Ming si accigliò un po'. Ora che era entrato nel quarto piano, non solo stava cercando tesori, ma voleva anche temprarsi ed ottenere esperienza!


Aveva assorbito la goccia del sangue Asura nel palazzo immortale stellare. Ma vista la forza eccessiva contenuta nel sangue Asura, era stato costretto a deviarla nei nove Palazzi del Dao. Questo significava che l'essenza astrale, quella spirituale e la vera essenza nel suo corpo ne erano state scosse e avevano perso il loro equilibrio. Anche la Forza del Dio Blasfemo, l'energia primordiale, quella del buco nero e le leggi del Dao Celeste Asura all'interno del suo corpo ne erano state influenzate, si erano tutte lievemente agitate.


Dato che stava reprimendo così tante flusso caotico di energia, Lin Ming aveva bisogno di rafforzarle e fonderle con il suo corpo. E il metodo migliore era combattere! Combattere incessantemente!


Così, nel quarto piano, mentre gli altri geni qui stavano cercando diligentemente dei tesori ed evitavano i vari mostri e pericoli, Lin Ming era in una situazione diversa.


Per lui il quarto piano era una zona di allenamento. Cercava i mostri di sua iniziativa e li affrontava. Non solo stava regolando le energie nel suo corpo, ma stava affinando le sue tecniche marziali e lo spirito combattivo del sangue Asura.


Lin Ming aveva trascorso fin troppo tempo nel palazzo immortale. Non era stato nel quarto piano per molto tempo e, quando era apparso, si era ritrovato in una sconfinata foresta. C'era una considerevole quantità di mostri lì, ma dopo un massacro durato per un intero giorno, Lin Ming aveva scoperto che la loro qualità e forza erano carenti nonostante il loro numero elevato. Non era sufficiente a soddisfarlo.


In particolare, dopo aver attivato la forza del sangue Asura, questi mostri non erano riusciti nemmeno a resistere a tre dei suoi colpi.


Così, quando aveva scoperto questi due sfidanti, aveva chiesto loro dov'erano mostri più potenti.


In quel momento ci fu un forte rimbombo all'orizzonte. Presto una scimmia gigante del diamante alta più di 60 piedi si precipitò verso di loro!


I due giovani talenti che provenivano da famiglie di coltivatori impallidirono!


"L-l-l-la scimmia gigante del diamante! Ci ha trovato!"


"Me**a! Oh no, dobbiamo dividerci!"


Gridarono i due giovani. Ma prima che potessero rispondere, il demone Lin Ming fradicio di sangue si mosse all'improvviso. Un brillante spirito combattivo accese il suo sguardo e scattò, sollevando una nuvola di polvere davanti ai due giovani. Come una meteora che si levava al cielo, sfrecciò verso l'enorme mostro.


I due talenti rimasero sbigottiti. Si dimenticarono perfino di scappare.


Avevano sperimentato la forza inimmaginabile della scimmia gigante del diamante, eppure Lin Ming si stava lanciando su quel mostro!


Non dubitavano che Lin Ming fosse un qualche tipo di genio anormale capace di ucciderli all'istante, ma quella scimmia gigante non sembrava possedere nessun punto debole, come avrebbe potuto ucciderla?


<em>Bang!</em>


Ci fu un enorme impatto quando la scimmia e l'uomo si scontrarono!


Una luce divina brillò in modo accecante!


Il mostro rilasciò un ruggito pieno di dolore. Aveva ricevuto un pugno in pieno petto da Lin Ming che aveva lasciato un profondo solco!


Una delle sue costole era stata distrutta dal colpo di Lin Ming!


"P-pugno..."


I due giovani deglutirono, le loro gole fremevano. Sapevano che l'arma preferita di Lin Ming era una lancia, ma non l'aveva nemmeno usata per affrontare questo mostro che prima aveva resistito ai loro attacchi finali senza subìre nemmeno una ferita!


Aveva intenzione di combattere a mani nude contro la scimmia gigante del diamante?


"Roar! Roar! Roar!"


Il mostro si infuriò!


Si era arrabbiata perché era stata ferita da un mero umano. Era una provocazione alla sua potenza e alla sua dignità!


La scimmia gigante del diamante cercò di afferrare Lin Ming, ma il giovane fu veloce come un fulmine. Scattò e sfuggì subito alla sua presa. Un momento dopo il suo piede destro atterrò sul lungo braccio del mostro.


Poi, usandolo come trampolino, Lin Ming sfrecciò verso la testa della scimmia gigante del diamante!


<em>Rumble rumble rumble!</em>


Lin Ming sferrò altri pugni, tempestando la scimmia di colpi!


I suoi pugni squarciarono il vuoto e spaccarono la terra. Ogni attacco conteneva una forza inimmaginabile!


Il potere del fulmine e del fuoco!


Il potere della tribolazione!


Le Nove Stelle del Palazzo del Dao!


Le leggi primordiali!


Il Dao Celeste Asura!


Tutte queste energie differenti scintillavano nel pugno di Lin Ming! Durante questa raffica di attacchi, si stavano fondendo lentamente insieme!


Durante questo combattimento ravvicinato, ogni attacco sembrava il colpo di un martello da forgia, temprava ogni tipo di energia nel corpo di Lin Ming, permettendogli di padroneggiarle e comprenderle!


Senza usare armi, facendo sì che ogni colpo facesse vibrare la sua carne e le sue ossa, avrebbe temprato meglio il suo fisico!


Per un po' l'energia divampò. Il ruggito del fulmine risuonò nell'aria e l'energia del sangue si scatenò!


A mille piedi di distanza, i due giovani rimasero a bocca aperta quando videro questo combattimento sconvolgente. Sussultavano e tremavano.


Era fin troppo terrificante. Era una forza disumana. Lin Ming stava affrontando la scimmia gigante del diamante a mani nude!


<em>Rumble rumble rumble!</em>


La raffica di pugni di Lin Ming raggiunse il picco della sua velocità. Anche così, la scimmia gigante del diamante aveva delle difese terrificanti. Anche se gli attacchi del giovane contenevano la forza di diversi draghi, non poteva ancora ferire fatalmente la bestia.


Ma dopo diversi pugni, gli organi interni della scimmia gigante del diamante, inclusi i suoi vasi sanguigni e i suoi muscoli, iniziarono a subìre gravi ferite.


Comunque, in uno scontro ravvicinato, non importava quanto fosse veloce, Lin Ming non poté evitare completamente ogni attacco.


Il giovane diede un pugno ad una delle palpebre della scimmia, distruggendo uno dei suoi occhi. Il mostro ruggì all'improvviso e sferrò una manata verso la schiena di Lin Ming!


<em>Crack!</em>


Con una forte esplosione, le scaglie nere di Lin Ming resistettero al colpo!


Era un impatto terrificante, come essere colpiti da un pianeta. Lin Ming fu scaraventato via, cadendo e spezzando diversi vecchi alberi. Alla fine, con un tonfo, si schiantò a terra, sollevando pezzi di roccia e terreno.


"Questo... questo..."


I due giovani talenti rimasero storditi, non avevano parole. Che cosa significava essere colpiti direttamente dalla scimmia gigante del diamante?


Forse perfino un Re del Mondo saggio sarebbe stato diviso a metà dall'attacco!


Proprio mentre ci stavano pensando, prima di decidere se continuare a fuggire o no, ci fu del trambusto. Nell'area in cui Lin Ming era atterrato, risuonò una forte esplosione e Lin Ming balzò dalla terra come una tigre selvatica!


Molte delle scaglie sulla sua schiena si erano frantumate, ma non si erano spaccate completamente. Rivoli di sangue iniziarono a fuoriuscire dalle ferite.


Queste scaglie erano di gran lunga superiori a qualsiasi normale armatura!


Su di esse erano incise le rune delle leggi del Dao Celeste Asura. La forza dell'impatto si sarebbe ridotta mentre si diffondeva per le scaglie. Poi, una volta che l'onda d'urto del colpo avesse raggiunto il vero corpo di Lin Ming, non avrebbe avuto abbastanza forza per ferire davvero i suoi organi e i suoi meridiani!


Quando la scimmia gigante del diamante, iniziò a rivelare paura nel suo sguardo.


Ruggì verso Lin Ming, cercando di intimidirlo, ma il giovane rimase impassibile. Avanzò, un passo alla volta.


Il mostro si ritirò più e più volte, terrorizzato.


Alla fine non riuscì a sopportare la pressione spaventosa di Lin Ming. Scioccando i due giovani, la bestia si girò e scappò!


"Sta fuggendo... sta fuggendo via!"


"La scimmia enorme del diamante, un'antica bestia feroce, è stata costretta a scappare dai pugni di Lin Ming..."


I due giovani erano davvero scioccati.


Ma in quel momento, Lin Ming iniziò ad inseguire il mostro!


Anche se la scimmia enorme del diamante non era molto intelligente, era estremamente veloce.


Tuttavia, in confronto a Lin Ming era fin troppo lenta!


Dopo diversi respiri di tempo, fu raggiunta.


All'orizzonte, iniziò un'altra brutale battaglia!


I pugni di Lin Ming la colpirono più e più volte!


Alla fine la creatura accumulò troppe ferite interne. Vomitò una boccata di sangue in cui c'erano pezzi dei suoi organi.


Dopo innumerevoli colpi, la scimmia gigante del diamante grossa quanto una torre di ferro fu colpita a morte, tutti i suoi organi erano scoppiati. Il mostro si accasciò a terra.


Lin Ming calpestò il cadavere ed estrasse il cristallo del mostro, per poi riporlo nell'anello spaziale. In seguito se ne andò via lentamente.


Quando i due giovani videro che Lin Ming si stava avvicinando, persero ogni coraggio. Era difficile per loro resistere alla sua pressione terrificante!


L'energia infernale che vorticava attorno al giovane era troppo forte, insieme al potere delle leggi Primordiali, al Dao Celeste Asura e alla Forza del Dio Blasfemo, creavano un campo di forza intangibile. Se un normale coltivatore fosse stato avvolto da questo campo di energia, avrebbe avuto difficoltà a resistere!


Anche questi sfidanti sbalorditivi non facevano eccezione!


"Dove... sono i mostri più forti?"


Questa era la terza volta che Lin Ming faceva questa domanda.


I due giovani si sentirono tremare le braccia. Avevano già confermato che questo mostro era venuto nel quarto piano per combattere!


Il suo scopo principale non era cercare tesori, ma lottare! Era un pazzo!


"Più... più in profondità... più ti avventuri nelle profondità del quarto piano, più troverai mostri più forti. Più vai oltre e più occasioni fortunate troverai, ma corrispondentemente anche i pericoli aumenteranno... nel quarto piano... a parte le squadre del terzo principe ereditario del Vuoto Divino e di Hongyan... non ci sono molti altri... disposti ad avanzare così tanto..."


Dissero esitanti i due mentre indicavano una direzione. Stavano puntando il dito verso le aree centrali del quarto piano.
                                


                                



