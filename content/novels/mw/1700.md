---
weight: 1700
title: Capitolo 1700 – Piano
pubDate: 2025-12-15T08:37:10.428Z
tags:
    - mw
---


<em>CAPITOLO SPONSORIZZATO, buon natale a tutti, ringraziamo Mattia!
1 (Mattia) capitoli in coda, 0/5
-Schadenfreude</em>


Al terzo piano della prova finale, quando un coltivatore riceveva la sua ricompensa, sarebbe stato teletrasportato da solo nel quarto. Ma le persone che avevano ricevuto una ricompensa dello stesso livello ci avrebbe messo circa la stessa quantità di tempo per arrivare, così erano entrati nel quarto piano quasi contemporaneamente. Anche se erano finiti in posti a caso, avevano potuto trovare velocemente uno o due dei loro compagni e formare delle squadre temporanee.


Tuttavia, Lin Ming aveva passato troppo tempo nella strada di pietra blu ed era arrivato molto più tardi rispetto agli altri. Nel frattempo molte persone avevano già combattuto per diversi giorni.


"Nelle profondità del quarto piano... capisco..."


Lin Ming annuì verso i due giovani e si girò, dirigendosi lentamente verso il punto indicato.


Forti venti ululavano e l'odore del sangue si diffuse attorno. Mentre avanzava, la sua schiena era dritta come una lancia, camminava con orgoglio per questa terra desolata, pieno di slancio eroico e audace!


I nove soli nel cielo tramontarono oltre l'orizzonte, segnalando l'arrivo della notte.


Lin Ming vagava nel buio come un cupo mietitore. Nelle foreste, nelle lande selvagge o nei ghiacciai, avanzava inarrestabile. Non importava che mostri, razze malvagie o creature demoniache lo attaccassero, non usò la sua lancia e li affrontava a mani nude!


Così Lin Ming attraversò il centro del quarto piano e continuò oltre.


Si ritrovò in una palude nera e rossa. Di notte, una foschia cupa che conteneva l'aura di putrefazione dei guerrieri impareggiabili e delle antiche bestie feroci morti qui. Se un praticante di arti marziali di livello inferiore avesse respirato il miasma qui, tutta la sua carne si sarebbe sciolta!


In mezzo a questa nebbia nera terrificante nasceva un enorme numero di spiriti crudeli e malvagi e di spettri. Per uno sfidante, questa era una zona letale!


Se una squadra comune fosse arrivata qui, avrebbe girato i tacchi e sarebbe scappata.


Ma Lin Ming entrò direttamente in questa zona!


<em>Chi chi chi!</em>


Dietro di lui apparì l'immagine di un Asura che teneva un'enorme ruota nelle mani, sopra questa ruota vorticavano innumerevoli fantasmi di demoni sofferenti. Era la Ruota Karmica delle Miriadi di Demoni!


La ruota si levò al cielo, girando e formando un enorme vortice. Una spaventosa quantità di foschia nera fu risucchiata e raffinata in pura energia!


<em>Wu wu wu!</em>


Iniziarono a riecheggiare gli ululati assordanti degli spiriti malevoli. Visto che Lin Ming aveva divorato imprudentemente la nebbia nera della palude, aveva destato gli spettri malvagi del luogo. Fiamme viola spettrali si accesero mentre gli spiriti apparivano di fronte a lui.


La testa di un enorme cadavere di un pitone si sollevò dal fango rancido. Aprì le fauci ed emise del gas nero che avrebbe potuto sciogliere ferro divino...


Vedendo questo, Lin Ming si limitò a sorridere.


Questi spettri nelle profondità del quarto piano non lo avevano deluso. Sia in quanto a numeri che a forza, superavano di molto le creature malvagie che vivevano nella periferia.


Lin Ming attivò con un ruggito la Forza del Dio Blasfemo. Il potere eruttò dal suo corpo e l'immagine dell'albero del Dio Blasfemo apparì dietro di lui. Il potere della tribolazione celeste del fulmine e del fuoco si scatenò, brillante!


Sia il fulmine che il fuoco erano le nemesi dei fantasmi. Lin Ming fu avvolto dai due elementi e si precipitò verso gli spiriti!


<em>Rumble rumble rumble!</em>


Ci fu un'esplosione terrificante. Il pitone cadavere ululò mentre il suo corpo in decomposizione fu divorato rapidamente dal potere del fulmine e del fuoco del Giudizio del Dao Celeste!


<em>Woosh!</em>


Un pensiero risuonò nella mente di Lin Ming.


Quarto piano, livello di completamento: massimo!


Aveva completato il quarto piano?


Lin Ming ne fu incuriosito. Mentre si faceva strada facendo massacri, non aveva prestato attenzione alla sua percentuale di completamento.


Quando Lin Ming aveva superato la Porta delle Leggi di livello Asura, il suo tasso di completamento aveva raggiunto il 45%. Per quanto riguardava il terzo piano, c'erano solo ricompense lì e quindi non era aumentato.


E ora, nel quarto piano, era aumentato del 15%, arrivando fino al 60%!


Questo numero era già il massimo possibile. Non importava quanti mostri avesse ucciso, non sarebbe aumentato.


Tuttavia Lin Ming non se ne preoccupò. Il motivo per cui era venuto qui era per massacrare più nemici possibile per temprarsi, non per aumentare la sua percentuale di completamento!


Uccidere!


Uccidere tutto!


Uccidere! Uccidere! Uccidere!


Lin Ming rise selvaggiamente e si avventò sulle folle di mostri e fantasmi, continuando a sferrare pugni. Il fulmine e il fuoco ululavano attorno a lui mentre uccideva dieci fantasmi ad ogni passo!


.....


Mentre Lin Ming stava combattendo come un pazzo e si stava temprando, nelle profondità del quarto piano, il terzo principe ereditario del Vuoto Divino e il duca Haoyue erano fermi.


Non si erano avvicinati alla roccia nera di fronte a loro, né alla lancia del Drago Nero. Ma non erano disposti a lasciare un tesoro del genere.


"Sua altezza, mancano solo dieci giorni circa prima che... il canale per il quinto piano si apra. Dobbiamo trovare una soluzione il prima possibile o rinunciare alla lancia."


Spiegò il duca Haoyue. In realtà aveva già pensato alla possibilità di ritirarsi. Anche se ottenere la lancia del Drago Nero sarebbe stato positivo, gli avrebbe dato vantaggi limitati.


Era meglio rinunciare a questa missione inutile e salvarsi la vita.


Il principe ereditario del Vuoto Divino si incupì. L'enorme quarto piano era a forma rettangolare. Gli sfidanti iniziavano da un lato per poi avanzare verso il centro, più si fossero inoltrati nelle profondità del quarto piano e più avrebbero corso rischi. Generalmente parlando, il passaggio per il quinto piano sarebbe apparso sempre al centro di quest'area rettangolare.


In altre parole, finché uno fosse arrivato in quella zona, poteva accedere al quinto piano.


Inoltre ci sarebbe anche voluto del tempo per tornare indietro per raggiungere il passaggio.


Avrebbero anche dovuto uccidere una quantità sufficiente di mostri per ottenere la massima percentuale di completamento. Finora avevano ucciso solo il 60% della quota richiesta. Non erano stati feroci come Lin Ming che si stava facendo strada massacrando mostri. Invece erano stati selettivi con i loro nemici e avevano evitato le creature terrificanti appostate qui.


Mentre il principe ereditario del Vuoto Divino era colto da un dilemma, sentì un fischio in lontananza.


Alzò la guardia, spostò lo sguardo in direzione del suono e vide una fiamma brillante che si avvicinava dall'orizzonte.


Questo fuoco illuminava il cielo. Al centro di queste fiamme, un giovane grasso che indossava un abito imperiale color giallo era seduto su un uccello di fuoco, stava volando verso di loro.


E dietro di lui c'era un giovane guerriero con un'armatura argentata brillante che sembrava ricoperta di stelle.


Questo coltivatore sfrecciava nel cielo e l'aria si increspava attorno a lui. Lasciava una scia di onde d'urto dietro di sé, dimostrando chiaramente la sua forza formidabile.


"Hongyan?" Lo sguardo del principe ereditario del Vuoto Divino si riempì di disgusto. Questo tipo grassottello era venuto proprio in quel momento. I nemici si incrociavano fin troppo spesso!


Tuttavia era normale. Tra tutte le unità nel quarto piano, pochissimi sfidanti avrebbero avuto il coraggio di spingersi fin qui. Il gruppo di Hongyan era un'unità del genere.


Così incontrarlo qui non era così insolito.


All'improvviso, il principe ereditario del Vuoto Divino mostrò una spietata ostilità. Estrasse la sua arma e si riempì di intento omicida mentre fronteggiava Hongyan!


Disse al duca Haoyue tramite una trasmissione del suono: "Haoyue, seguimi e recita bene!"


Il duca Haoyue capì subito cosa stava succedendo ed estrasse la sua arma. I due fronteggiarono Hongyan, uno a sinistra e uno a destra, come se stessero proteggendo la lancia del Drago Nero dietro di loro. Sembrava che fossero pronti a combattere da un momento all'altro contro i discepoli del Sovrano Divino dell'Unione Celeste e il potente guerriero con l'armatura argentata!


"Cosa? Volete combattere?"


Vedendo il duca Haoyue e il principe ereditario del Vuoto Divino così in allerta, Hongyan sorrise contento: "Non c'è bisogno di essere così tesi, siamo solo un po' in disaccordo, no? Non c'è bisogno di combattere non appena ci vediamo! Dovresti sapere che siamo quasi alla pari. Non sarebbe vantaggioso per nessuna delle due parti combattere!"


Hongyan sogghignò. Ma proprio in quel momento, notò l'enorme roccia nera dietro il duca Haoyue e il principe ereditario del Vuoto Divino.


E anche il drago nero sulla roccia!


"Un drago?!" Hongyan ne fu scioccato. Tuttavia scosse immediatamente la testa: "No, quella è una lancia del drago! Ahahah! Quello è un tesoro di grado superiore a quello di un Empireo! Abbiamo proprio fatto un bel colpo grosso stavolta!"


Gli occhi di Hongyan brillarono con luce avida!


Mentre Hongyan veniva accerchiato dal principe ereditario e del duca Haoyue, disse: "Non c'è da meravigliarsi che siano così vigili. È perché c'è un tesoro qui."


"Hongyan, questa lancia del drago nero è già mia! Farai meglio a toglierti di mezzo!" Disse gelidamente il principe ereditario mentre fissava Hongyan.


Il giovane paffuto non si disturbò nemmeno a guardarlo, il suo sguardo ardente era incollato sulla lancia del Drago Nero, pieno di entusiasmo.


Quando era entrato nel quarto piano, il suo gruppo aveva cercato occasioni fortunate ovunque. Finora però avevano raccolto solo un po' di erbe medicinali non troppo preziose e diversi resti di antichi metodi di coltivazione. Questi tesori non erano sufficienti a soddisfare Hongyan.


Una volta che si erano avventurati nel quarto piano però, era stato attirato da un'aura vasta e terrificante. Così erano arrivati qui solo per scoprire che il principe ereditario e il duca Haoyue erano già qui.


"Dovreste togliervi voi dai piedi! Quel tesoro è mio!" Il volto paffuto di Hongyan si stese mentre sorrideva. Poi estrasse una sciabola rosso sangue dal suo anello spaziale e menò un fendente. Una luce di sciabola sfrecciò nell'aria, coprendo il duca Haoyue e il terzo principe ereditario.


Era incredibilmente veloce. Proprio quando stava per calpestare la roccia nera, provò un vago nervosismo, strano, c'era qualcosa di strano... questo tesoro... che fosse così facile da ottenere?


Che il principe ereditario del Vuoto Divino gli avesse permesso deliberatamente di prenderlo?!


In quel momento, Hongyan notò qualcosa con la coda dell'occhio. Lì, nella landa desolata sotto di lui c'era un cadavere rinsecchito. La faccia di questa persona era già mutilata fino ad essere irriconoscibile, ma era chiaro che questa sacca di pelle fosse nuova.


Questa persona era appena morta qui!


Hongyan si rese conto della gravità della situazione!


In quanto discepolo diretto più favorito del Sovrano Divino dell'Unione Celeste, non era uno sciocco. Si fermò a mezz'aria e si ritirò velocemente!


In un batter d'occhio, era tornato nella sua posizione di prima. Non aveva allarmato la lancia del Drago Nero, ma la sua fronte era cosparsa di sudore. Poco prima aveva fatto un viaggio alle porte della morte!


Hongyan sogghignò, il suo sguardo si riempì di intento omicida mentre guardava il principe ereditario: "Eheh, che piano astuto che avevi!"


Il principe ereditario del Vuoto Divino alzò le spalle: "Sembra che tu non sia così stupido come pensavo. Hai capito il mio piano... che peccato!"


Non gli importava di Hongyan, solo che non credeva che avrebbe trovato un indizio durante questo momento cruciale e che sarebbe sfuggito a questa calamità.


Hongyan sogghignò in modo selvaggio: "Che utilità c'è nel danneggiarmi? Probabilmente non puoi prendere la lancia del drago. Al contrario..."


Mentre parlava, Hongyan percepì qualcosa e si girò. In lontananza, un'altra aura veloce e feroce si stava avvicinando rapidamente!


"Interessante, sembra che sia arrivato qualcun altro!"


