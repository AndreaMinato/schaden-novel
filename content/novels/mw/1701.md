---
weight: 1701
title: Capitolo 1701 – Trappola
pubDate: 2025-12-15T08:37:10.428Z
tags:
    - mw
---


<em>CAPITOLO SPONSORIZZATO, buon natale a tutti, ringraziamo Mattia!
0 (Mattia) capitoli in coda, 0/5
-Schadenfreude</em>


Una terrificante onda sonica attraversò l'aria. Questa persona stava avanzando ad una velocità sbalorditiva. All'inizio era lontano nell'orizzonte, ma in un mero istante era arrivato a diverse decine di migliaia di piedi di distanza dal gruppo.


Quando il principe ereditario del Vuoto Divino e Hongyan videro questa persona, rimasero entrambi sbalorditi.


Questa persona era fradicia di sangue ed era pieno di intento omicida dalla testa ai piedi. Anche così, riconobbero immediatamente che era Lin Ming!


"Lin Ming! Così era lui!"


Il principe ereditario del Vuoto Divino si incupì. Non avrebbe disprezzato Lin Ming a causa della sua coltivazione. Solo il fatto che il giovane avesse superato alla perfezione la Porta delle Leggi, gli faceva provare un profondo senso di paura nei suoi confronti!


"Questa bestiaccia!"


Il duca Haoyue strinse i denti. Odiava Lin Ming come non mai.


Al principe ereditario del Vuoto Divino venne un'idea e recuperò subito il cadavere rinsecchito di Juku da sopra la roccia nera.


Hongyan lo notò con la coda dell'occhio. Sogghignò freddamente: "Cosa, credi di poter ingannare Lin Ming solo nascondendo quel cadavere? Credi che cadrebbe in un tranello del genere?"


Una strana luce brillò negli occhi del principe ereditario mentre sorrideva selvaggiamente: "Questo Lin Ming ha un grandissimo destino ed è entrato nel palazzo immortale delle dimensioni di un pianeta. È difficile immaginare che ricompense abbia ottenuto. Non sei interessato? Se potessimo usare questa lancia per ucciderlo, allora potremmo ottenere tutti i suoi tesori! Allora, anche se non potessimo ottenere la lancia del Drago Nero, solo i suoi averi saranno un ottimo raccolto!"


Le parole del principe ereditario accesero una luce avida nello sguardo di Hongyan.


In effetti le ricompense del palazzo immortale delle dimensioni di un pianeta erano un mistero. Cosa c'era al suo interno? Non potevano immaginarsi nemmeno cosa conteneva.


Secondo le leggende, nessuno era riuscito ad entrarci per miliardi di anni. Ma Lin Ming lo aveva fatto. Solo pensarlo accendeva di gelosia Hongyan!


Era sicuramente un grandissimo tesoro lasciato dal Maestro della Strada Asura!


Se le ricompense del palazzo immortale delle dimensioni di un pianeta fossero state delle tavolette di giada che contenevano metodi di coltivazione, strumenti magici, tesori spirituali o altri tesori simili, allora avrebbero potuto ottenerli tutti dopo aver ucciso Lin Ming!


Se avesse ricevuto una pillola che non aveva potuto mangiare per via dei limiti della sua coltivazione, avrebbero potuto ottenere anche questo tipo di tesori!


Anche se non avessero potuto ottenere le comprensioni o gli intenti marziali dal suo cadavere, non importava.


Questo perché, una volta che Lin Ming fosse morto, avrebbero potuto depredarlo di tutti gli altri i suoi tesori. Vista la sua giovane età e la sua forza anormale, molto probabilmente doveva avere molti segreti!


Pensando a questo, tutti si riempirono di desiderio.


Si scambiarono delle occhiate e formarono immediatamente un fronte unito.


Per quanto riguardava il duca Haoyue, desiderava solo complimentarsi con il suggerimento del principe ereditario. Anche se non era molto sicuro di poter affrontare Lin Ming, la natura malvagia di questa lancia nera era troppo sconvolgente. Non credeva che il giovane avesse le capacità di domarla e così sarebbe andato incontro allo stesso fato di Juku. La sua carne e il suo sangue sarebbero stati divorati e sarebbe stato ridotto ad una pila di pelle ed ossa!


Il duca Haoyue si riempì di gioia immaginando la morte tragica e orribile di Lin Ming!


Per quanto riguardava Hongyan e il guerriero con l'armatura argentata, provavano un'enorme invidia nei confronti di questo Lin Ming che prima avevano considerato soltanto una formica. Se avessero potuto ucciderlo, ne sarebbero stati tutti contenti.


.....


Anche Lin Ming aveva scoperto la presenza del principe ereditario, di Hongyan e degli altri. In particolare, quel duca Haoyue. Quel tipo era semplicemente un fantasma che non smetteva di assillarlo; Lin Ming voleva proprio ucciderlo.


"Mm? Quella è..."


Lin Ming si incuriosì. Il suo sguardo cadde sulla roccia nera dietro il principe ereditario del Vuoto Divino. Sull'enorme macigno c'era una lancia, la sua energia demoniaca era così pura e densa che fece rimpicciolire le sue pupille!


"È la lancia del drago dell'Asura Nero!"


Lin Ming ripensò alla Porta delle Leggi e alla strada di pietra blu, l'Asura Nero  aveva usato una lancia del drago esattamente uguale a quella di fronte a lui!


Lin Ming non poteva confermare se quest'arma fosse stata una delle armi del Maestro della Strada Asura, ma di sicuro era la lancia di più alta qualità che avesse mai visto!


Per un po' Lin Ming si riempì di desiderio. Voleva proprio ottenere questa lancia!


Ma non intervenne immediatamente. Aveva anche guardato le mosse del duca Haoyue e degli altri con la coda dell'occhio.


Queste persone chiaramente avevano già scoperto la lancia del Drago Nero, eppure rimanevano lontani, ad appena 10.000 piedi di distanza, sembrava che non avessero intenzione di portarla via. Questo riempì di sospetti Lin Ming.


Si concentrò, fece circolare le leggi del Dao Celeste Asura e le sovrappose all'ambiente attorno. Scoprì con shock che nell'energia demoniaca grigia che roteava attorno all'arma c'era un enorme numero di spiriti!


Questi spiriti possedevano una forte aura vendicativa ed energia infernale. Era chiaro che un tempo fossero stati geni impareggiabili, ma dopo essere stati attaccati dalla lancia del Drago Nero, le loro anime erano state imprigionate dall'energia demoniaca, imprigionate per sempre!


Questa sorta di situazione era simile a quella... della Ruota Karmica delle Miriadi di Demoni!


Lin Ming capì. La Ruota Karmica delle Miriadi di Demoni poteva imprigionare le anime dei guerrieri e assorbire la loro volontà ed energia.


E la lancia del Drago Nero stava facendo lo stesso. Dopo aver divorato l'essenza di sangue, gli spiriti e i campi di forza di questi maestri impareggiabili, aveva condensato le loro energie, creando un'essenza quasi tangibile che era diventato un potente metodo d'attacco!


Come Lin Ming poteva usare la Ruota Karmica delle Miriadi di Demoni per annientare i suoi nemici, la lancia poteva sfruttare questa energia demoniaca per sbarazzarsi dei suoi nemici!


"Che questa lancia demoniaca abbia una mente propria e sia riuscita a coltivare il Dao Celeste Asura?"


Rendendosi conto di questo, Lin Ming si raggelò!


Un tesoro spirituale di massimo livello aveva il suo spirito e non era strano che questo spirito avesse una sua coscienza. Ma era sbalorditivo che potesse coltivare da solo. Per qualche motivo, Lin Ming ebbe l'impressione che l'energia demoniaca di quest'arma fosse troppo pesante e fin troppo malvagia!


Questo allertò Lin Ming. Non fece un altro passo avanti.


"Questo moccioso non si sta avvicinando."


Il duca Haoyue si accigliò. Non credeva che sarebbe stato facile ingannare Lin Ming, ma non si sarebbe mai immaginato che sarebbe stato così cauto. Era rimasto a diverse decine di migliaia di piedi di distanza nonostante avesse un tesoro di fronte a sé.


In tal caso, sarebbe stato difficile prendere in prestito la forza della lancia del Drago Nero per ucciderlo.


"Ahah, è il signor Lin!"


Il principe ereditario del Vuoto Divino rise all'improvviso. Da decine di migliaia di piedi di distanza, porse i suoi rispetti e fece un lieve inchino.


Lin Ming lo guardò e sogghignò: "Ci conosciamo molto bene?"


Non era stato cortese. Durante dei momenti critici in queste zone pericolose, perfino i discepoli dello stesso Sect avrebbero tramato l'uno contro l'altro, pronti a pugnalarsi alla schiena se necessario. Qui, Lin Ming non era nemmeno amico di queste persone e probabilmente desideravano tutti far cadere gli altri in una trappola mortale e derubarli dei loro tesori.


In questa situazione, Lin Ming non aveva voglia le stupidaggini e le menzogne del principe ereditario del Vuoto Divino.


Tuttavia il principe sembrò non badare al tono di derisione di Lin Ming. Sorrise e disse: "Sir Lin, sembra che ci sia stato qualche malinteso? All'inizio non si è amici, ma non ci si comincia lentamente a conoscersi? Provo molta ammirazione per il talento di Sir Lin!"


Lin Ming non rispose, lasciando che dicesse ciò che desiderava.


"Sir Lin, mi permetta di essere onesto con lei. Vorrei proprio esserle amico. Le persone sincere parlano chiaro. Siamo tutte persone intelligenti qui. Come sa, sono un principe ereditario del regno del Vuoto Divino, ma magari non sa che ci sono altre sette persone con questo titolo nel mio regno! Inoltre, in futuro, questo numero potrebbe perfino aumentare! Tra i sette principi ereditari, la competizione è già estremamente brutale. anche se ho qualche vantaggio, il divario tra di noi non è troppo ovvio. Spero proprio di diventare amico di alcuni eroi e, se potessi conquistare il supporto del fratello Lin, allora di sicuro il mio futuro diventerebbe molto più facile!"


Disse il principe ereditario del Vuoto Divino. Il suo discorso sembrava ragionevole e anche il modo in cui si riferiva a Lin Ming era cambiato, diventando "fratello Lin".


"E?"


Disse impassibile Lin Ming. Era impossibile capire se avesse creduto o no a queste parole.


"Ahah! Il fratello Lin è franco e va dritto al punto! Mi piace! Certamente non chiederei aiuto al fratello Lin senza offrire altro in cambio. Il regno del Vuoto Divino ha molte risorse e sono sicuro che il fratello Lin troverà qualcosa di interessante. Inoltre, anche adesso c'è un'occasione fortunata proprio di fronte a noi. Fratello Lin, non è interessato alla lancia del Drago Nero dietro di me?"


Disse con un sorriso contento il principe ereditario. Senza nemmeno pensarci, era ovvio che Lin Ming sarebbe stato tentato da un tesoro del genere visto che combatteva usando una lancia.


Lin Ming rimase in silenzio.


In quel momento, Hongyan rise: "Terzo principe ereditario, il tuo piano è piuttosto meticoloso. Hai intenzione di ottenere il favore di qualcuno con una cosa che nemmeno tu puoi ottenere? Se avessi potuto prendere quella lancia, allora perché avresti aspettato finora!"


Il principe ereditario mantenne il sorriso: "È vero, non posso prendere questa lancia. Ma se avessi l'aiuto del fratello Lin e del fratello Hongyan, allora potremmo riuscirci!"


"Oh? Allora qual è il tuo piano?" Chiese Hongyan.


Il principe ereditario del Vuoto Divino rifletté per un momento e poi disse: "Il pericolo di questa lancia sta nell'energia demoniaca che copre l'asta. Può trasformarsi in un drago nero e divorare il sangue e l'essenza di un praticante di arti marziali! Ma c'è soltanto un solo drago nero. Finché potremo distrarlo, allora un'altra persona naturalmente potrebbe ottenere la lancia!"


"Se cooperassimo, due di noi potrebbero bloccare il drago nero, mentre il terzo prenderà la lancia. So che il fratello Lin non mi crede, così che ne dice se io e il fratello Hongyan andremo a distrarre il drago nero, mentre lei prenderà la lancia?"


Mentre il principe ereditario del Vuoto Divino parlava, Hongyan sussultò. Voleva obiettare, ma si trattenne.


Non sapeva quali erano le intenzioni del principe, ma sapeva che aveva intenzione di uccidere Lin Ming. In tal caso, sarebbe stato disposto ad unire le forze con lui. Temeva solo che il principe ereditario avrebbe trovato dei modi per danneggiare anche lui.


Non poté che mantenersi in allerta.


"Oh?" Lin Ming sorrise lievemente. Il piano del principe ereditario del Vuoto Divino era molto vantaggioso per lui: "Qual è il piano specifico per attuare tutto questo?"


Il principe ereditario disse: "Semplice! Prima attireremo il drago nero! Quel drago nero però è troppo forte, chiunque lo attacchi finirà in grave pericolo. Così il metodo più sicuro è usare una marionetta. Il fratello Lin proviene dalla gilda dei maestri di rune divine e sicuramente ci saranno molti maestri raffinatori lì, così il fratello Lin dovrebbe avere marionette di alto livello, vero?"


"Sì." Lin Ming annuì.


"Allora non c'è problema! Con quelle marionette e i famosi simboli runici del fratello Lin, dovremmo riuscire ad affrontare il suo primo attacco. Poi potremo aiutarla a distrarlo e creeremo una grande formazione per intercettare il drago nero!"


Mentre parlava, il principe ereditario volò verso la lancia del drago nero e arrivò al confine della roccia nera. In effetti così sarebbe stato di fronte a Lin Ming e avrebbe intercettato il drago nero.


Tuttavia Hongyan rabbrividì. Per un po' non osò seguirlo. Il principe ereditario del Vuoto Divino aveva scelto una posizione estremamente pericolosa!


Il principe si girò a guardare Hongyan con un sorriso un po' audace. Disse: "Fratello Hongyan, non osi venire qui? Hai un'occasione fortunata di fronte a te, perché stai temporeggiando timidamente?"
                                


                                



