---
weight: 17020
title: Capitolo 1702 – Campo di Forza dell'Energia Demoniaca
pubDate: 2025-12-15T08:37:10.428Z
tags:
    - mw
---


<em>BUON NATALE!
Capitolo regolare,
4 capitoli in coda (Nordus), 0/5
-Schadenfreude</em>


Hongyan si accigliò, non era il sicuro del tipo di tranello stesse intessendo il principe ereditario.


In questa situazione, Lin Ming, che era il più lontano dalla lancia del Drago Nero, sarebbe stato nella posizione più sicura.


Naturalmente Hongyan sapeva bene che il principe ereditario stava cercando di mettere Lin Ming in trappola. La sola domanda era qual era il suo piano. A giudicare dalla situazione, se si fosse avvicinato ulteriormente alla lancia del Drago Nero e ne avesse destato lo spirito, sicuramente sarebbe stato attaccato.


Hongyan mantenne un'espressione calma e volò lentamente in avanti con il guerriero con l'armatura argentata. Mentre lo faceva rimase in assoluta allerta.


In quel momento il principe ereditario stava iniziando a creare una grande formazione.


Stava scommettendo sul fatto che la lancia del Drago Nero avrebbe attaccato solo le persone che avrebbero cercato di portarla via imprudentemente; era morto così Juku. Per quanto riguardava lui e il duca Haoyue, sarebbero stati al sicuro finché fossero rimasti abbastanza lontani.


Vedendo l'arma in lontananza, il principe ereditario provò un po' di timore. Non aveva modo di sapere se ci sarebbero stati imprevisti.


Si impegnò a costruire la grande formazione. E in effetti, ogni sua azione era meticolosa, perché era un metodo che avrebbe potuto salvargli la vita. Accanto a lui, anche il duca Haoyue lo stava aiutando.


"Sua altezza, Lin Ming ci aiuterò?" Chiese il duca Haoyue con un tono insicuro. Pensava che Lin Ming fosse un po' strano e imprevedibile.


"Se lo farà, scapperemo e poi ne trarremo profitto. Se non lo farà, allora dovremo considerare ulteriormente i nostri piani..."


Disse il principe ereditario del Vuoto Divino, il suo sguardo non si spostò dalla lancia del Drago Nero. Con questa formazione ad aiutarlo, avrebbero potuto resistere agli attacchi dell'arma. Se ci fosse stato qualche incidente, sarebbero potuti comunque sopravvivere per un po'.


Accanto a loro, anche Hongyan e il guerriero con l'armatura argentata li stavano aiutando. Tirarono fuori ogni sorta di simbolo runico, disco di formazione e altri tesori, come se non costassero soldi.


Lin Ming fluttuò dietro di loro. Il suo sguardo era intenso e solenne; era impossibile capire cosa stesse pensando.


Quando completò la formazione, il principe ereditario del Vuoto Divino si girò a guardare Lin Ming e disse: "Siamo pronti. Per favore tiri fuori le sue marionette."


"Marionette?"


Lin Ming sorrise, ancora non si mosse.


Con tre gruppi qui, ognuno stava cercando di tramare contro l'altro. Anche Lin Ming aveva i suoi piani.


Stava cercando di calcolare le possibilità di uccidere il principe ereditario, Hongyan, il duca Haoyue e il guerriero con la corazza argentata con un attacco a sorpresa!


Non aveva intenzione di cooperare con loro fin dall'inizio. Desiderava ucciderli e poi prendersi la lancia! In tal caso, anche se l'arma lo avesse attaccato, Lin Ming avrebbe potuto usare ogni metodo a disposizione per domare la lancia del drago e non si sarebbe dovuto preoccupare di eventuali agguati.


Tuttavia, anche se Lin Ming stava cercando di fare del suo meglio, era impossibile uccidere tutti quanti! Finché i quattro si fossero dispersi in direzioni diverse, anche se avesse fatto scendere in campo la personificazione fatta dalla Pietra dell'Embrione Spirituale, non sarebbe riuscito ad inseguirli tutti.


E se fossero scappati, avrebbero diffuso notizie dell'accaduto. Tutti avrebbero saputo che aveva cercato di uccidere i discepoli di due organizzazioni di Vere Divinità. Questo indubbiamente avrebbe creato un enorme trambusto.


Questi due Sect di Vere Divinità erano le organizzazioni più terrificanti nella Strada Asura! Figuriamoci i loro discepoli principali, la gente non osava provocare nemmeno i loro membri ordinari!


Se qualcuno fosse stato scoperto mentre uccideva i loro discepoli principali, sarebbe andato incontro a conseguenze disastrose!


Anche se avesse ignorato i due Sect, temeva sopratutto la persona che era rimasta distante da ogni questione, ma che aveva qualche connessione con le Terre Sacre del Vuoto Divino: l'Imperatrice Spirituale Sheng Mei. Il principe ereditario era diverso dal duca Haoyue, era un discepolo principale del suo Sect. Se Sheng Mei avesse saputo di come aveva ucciso il principe ereditario, come avrebbe reagito?


Così Lin Ming non li attaccò perché non poteva essere sicuro di poterli sterminare tutti.


Mentre rifletteva, un intenso intento omicida brillò nei suoi occhi diverse volte. Anche così, represse questi istinti e non attaccò, Anche se eliminare questi quattro e prendersi la lancia era il metodo più semplice e diretto, non poteva comunque farlo.


Allora... rimaneva solo una scelta. Primo, avrebbe cercato di prendere la lancia e rivelare un punto debole nelle sue difese. Una volta che i quattro avessero pensato di avere una possibilità e fossero stati colti dall'avidità, avrebbe usato questa opportunità per ucciderli tutti.


Con questo piano avrebbe avuto molte più probabilità di ucciderli tutti e quattro. Ma questo significava anche che avrebbe dovuto correre più rischi!


Questo perché Lin Ming non comprendeva appieno questa lancia del Drago Nero!


"Fratello Lin, non ha intenzione di aiutare? Perché? Che il fratello Lin non voglia correre nessun rischio? Abbiamo cooperato per ottenere il tesoro, non manca di sincerità così? Siamo già di fronte e abbiamo il ruolo più pericoloso, cosa sta aspettando?"


Gridò il principe ereditario del Vuoto Divino, mostrando un'espressione scontenta.


Lin Ming rimase in silenzio. Dopo un po' di tempo, sorrise lievemente e disse: "Non c'è bisogno di avere fretta!"


Volò lentamente in avanti fino ad arrivare a 10.000 piedi di distanza dalla lancia del Drago Nero. Poi rilasciò ogni sua percezione per sondare l'arma. Esaminò l'energia inquietante e terrificante. Così riuscì a confermare che l'energia demoniaca che circondava l'arma era la Ruota Karmica delle Miriadi di Demoni contenuta nel Sutra Asura.


Il Sutra Asura era sia estremamente retto che diabolicamente malvagio. Per quanto riguardava la Ruota Karmica delle Miriadi di Demoni, era un metodo di coltivazione demoniaco tirannico, capace di radunare spiriti crudeli e feroci da sfruttare.


"Questa lancia del Drago Nero non ha ottenuto la vera eredità del Sutra Asura. Come può essere...?" Dopo averla sondata, Lin Ming scoprì che la Ruota Karmica delle Miriadi di Demoni mostrata dalla lancia era incompleta. C'erano troppe sezioni piene di errori. ora che questo metodo incompleto veniva utilizzato da questa lancia malvagia, sembrava ancora più cupa e bizzarra della vera Ruota Karmica delle Miriadi di Demoni!


Se non era completa, allora significava che c'erano dei difetti!


Lin Ming stava cercando questi punti deboli.


"Fratello Lin! Perché non hai ancora fatto nulla?!"


Disse con impazienza il principe ereditario del Vuoto Divino. Temeva che Lin Ming avesse capito il suo piano. Aveva già deciso che, se Lin Ming non fosse intervenuto, allora anche lui non avrebbe attaccato imprudentemente Lin Ming. Non poteva che provare timore nei confronti di questo giovane misterioso.


"Fare qualcosa? Va bene!"


Lin Ming annuì all'improvviso, sorprendendo il principe ereditario. Questo tipo era caduto così facilmente nella trappola?


<em>'Ci è cascato finalmente? Meraviglioso! Si fa di tutto per diventare ricchi. La natura di una persona è insaziabilmente avida, e con un'occasione fortunata davanti, nessuno può resistere. Anche se Lin Ming sospetta di me, non può resistere alla tentazione della lancia del Drago Nero. Se vuole correre il rischio, allora è davvero ottimo...'</em>


Pensò rapidamente il principe ereditario del Vuoto Divino. Accanto a lui, anche il respiro del duca Haoyue accelerò e il suo battito cardiaco aumentò di velocità. Strinse velocemente la sua lancia, una luce spietata brillò nei suoi occhi.


Questo Lin Ming non era facile da gestire, ma la lancia del Drago Nero era semplicemente troppo malvagia. Finché Lin Ming si fosse mosso, allora le due tigri avrebbero combattuto e loro sarebbero potuti rimanere a guardare.


Anche se la lancia del Drago Nero non avesse potuto uccidere Lin Ming, non avrebbero perso nulla. Se i quattro si fossero coalizzati insieme, anche se non erano assolutamente certi di poter uccidere Lin Ming, il giovane non avrebbe comunque osato attaccarli.


In altre parole, erano già in una posizione invincibile!


"Attirerò il fantasma del Drago Nero. Voi proteggetemi."


Mentre parlava, Lin Ming volò verso la lancia del Drago Nero.


Il principe ereditario sussultò: "Fratello Lin, non ha intenzione di usare una marionetta?"


All'inizio aveva intenzione di spingere Lin Ming ad attirare il fantasma del Drago Nero con un fantoccio, ma Lin Ming aveva deciso di andarci personalmente. Temeva che non fosse abbastanza pericoloso?


"Non è un suicidio non usare una marionetta e volarci personalmente?" Hongyan ne fu scioccato!


"Sembra che questo moccioso abbia solo un grande talento, ma che in realtà sia un idiota." Commentò il guerriero con l'armatura argentata accanto ad Hongyan. Sembrava che fossero stati tutti troppo nervosi. Se l'avessero saputo prima, non si sarebbero dovuti fare tutti questi problemi.


"Non siate imprudenti. Chissà che trucchi ha intenzione di fare."


Hongyan e il principe ereditario del Vuoto Divino certamente non avrebbero creduto che Lin Ming fosse uno sciocco, altrimenti sarebbe stato impossibile per lui superare la Porta delle Leggi di livello Asura.


"Non importa, una volta coalizzati e in allerta, siamo in una posizione inespugnabile!"


Disse il duca Haoyue con una trasmissione del suono. Era quello che aveva incontrato di più Lin Ming. Tutti gli scontri che aveva avuto con lui gli avevano lasciato una grande impressione. Dopo essere stato battuto più e più volte, il duca Haoyue non era più molto sicuro di poterlo affrontare.


I quattro rimasero a guardare storditi mentre Lin Ming volava verso la lancia del Drago Nero.


8000 piedi!


5000 piedi!


3000 piedi!


1000 piedi!


500 piedi...


Lin Ming si avvicinò, poco alla volta, accorciando sempre più lentamente le distanze. Alla fine camminava veloce quanto un mortale che camminava.


La sua aura divenne ancora più intensa e il suo sguardo feroce. Sul suo viso iniziarono ad apparire sigilli rosso sangue e dei crepitii riecheggiarono nel suo corpo. Sembrò anche diventare più alto...


Non troppo lontani, Hongyan, il duca Haoyue e gli altri lo fissarono con massima concentrazione, osservando ogni sua mossa!


Era a soli 200 piedi di distanza!


I quattro trattennero il respiro. Lin Ming non aveva intenzione di usare dei trucchi, ma voleva fare uscire allo scoperto il drago nero che infestava la lancia.


Era impazzito?!?!


In quel momento, una foschia nera emerse attorno all'arma!


Una terrificante energia nera si precipitò verso Lin Ming come un'onda anomala!


In questa nebbia c'era un drago nero. I suoi occhi erano rosso sangue e, fissandolo direttamente negli occhi, si aveva la sensazione di cadere in un abisso sconfinato!


In quel momento, il drago nero sorrise con fare malvagio: "Energia del sangue... un'energia del sangue più strana... quanto è ricca... che grande prelibatezza... è la prelibatezza più grande che abbia mai incontrato, è l'energia del sangue più ricca che abbia mai visto... bene! Molto bene! Diventerai il mio pasto più delizioso! Diventerai parte di me! Lascia che ti divori!"


La voce del drago nero era crudele e spietata. L'energia demoniaca divampò attorno mentre le sue parole sembravano trasmettersi in ogni direzione. Sembrava che il cielo e la terra fossero avvolti da questa voce!


Per un po', le pupille di Lin Ming si rimpicciolirono. Scoprì di essere coperto da un enorme campo di forza!


Questo campo di energia era come uno spazio indipendente. Non c'era nient'altro che oscurità attorno. Se avesse sporto la mano, non sarebbe riuscito nemmeno a vedersi le dita!


<em>Wu! Wu! Wu! Wu! Wu! Wu! Wu!</em>


Terrificanti grida spettrali risuonarono da ogni direzione. Era come una caverna di 10.000 fantasmi. Solo entrando in questa terra, si sarebbe stati divorati!


"Questo è un dominio della Ruota Karmica delle Miriadi di Demoni formata dalle innumerevoli anime che ha assorbito. Quante persone ha ucciso questa lancia demoniaca? Inoltre tutte queste persone sono esistenze sbalorditive!"


Lin Ming si raggelò. Senza dubbio, quest'arma era esistita da moltissimo tempo! Aveva anche ucciso moltissimi sfidanti!


Ma l'Imperatrice Spirituale Sheng Mei doveva essere già passata di qui, perché non aveva domato questa lancia del Drago Nero?


Con i suoi metodi trascendenti, non importava quanto fossero forti o inquietanti i metodi di quest'arma, non sarebbe riuscita a sfuggire da lei!
                                


                                



