---
weight: 17030
title: Capitolo 1703 – Patto
pubDate: 2025-12-15T08:37:10.428Z
tags:
    - mw
---


<em>BUON NATALE!
Capitolo sponsorizzato, ringraziamo Nordus!
3 capitoli in coda (Nordus), 0/5
-Schadenfreude</em>


In quel momento però Lin Ming non aveva il tempo di pensare al perché l'Imperatrice Spirituale Sheng Mei non avesse domato la lancia. La densa foschia nera lo aveva già circondato.


Accompagnato da sfrigolii, perfino lo spazio stesso veniva sciolto dalla nebbia nera!


Lin Ming era coperto dal dominio della Ruota karmica, completamente separato dal mondo. Il principe ereditario del Vuoto Divino e il duca Haoyue erano scomparsi entrambi dal loro campo visivo.


"È stato circondato dalla nebbia nera!" A dieci migliaia di piedi di distanza, il principe ereditario del Vuoto Divino vide cosa stava accadendo e il suo sguardo si accese! "Questo moccioso, che problemi mentali ha? Se avesse usato una marionetta per attirare il drago nero allora avremmo dovuto almeno impegnarci un bel po', ma ora che è stato risucchiato direttamente dalla foschia nera, sarà molto più conveniente per noi. quella foschia nera ha un attributo corrosivo terrificante, e riduce in poltiglia qualsiasi carne e sangue che tocca. Quando Juku è stato coperto dalla foschia nera, si è rinsecchito fino a ridursi a pelle e ossa!"


La forza di Juku era simile a quella di un Re del Mondo. Il principe ereditario del Vuoto Divino non dubitava che Lin Ming fosse più forte di Juku, ma non importava quanto fosse forte, non poteva essere più formidabile di un coltivatore ad un passo dallo stadio di Empireo. Ormai sarebbe stato impossibile per lui sfuggire tutto intero dalla foschia nera.


Accanto al principe, il duca Haoyue lo guardò con incredulità: "C'è qualcosa di strano. Lin Ming è un genio mostruoso, come può morire così facilmente?"


Mormorò il duca Haoyue. La sua percezione era bloccata dalla nebbia nera, così era impossibile per lui capire in che situazione si trovava.


Il principe ereditario del Vuoto Divino disse: "Di sicuro non morirà così facilmente. Credo che abbia un qualche tipo di tecnica speciale e voglia contare su di essa per lottare contro la lancia del Drago Nero. Tuttavia, probabilmente non sa quanto è davvero forte l'arma. Nel quarto piano si mette alla prova non solo il talento, ma anche la coltivazione!"


Il primo, il secondo e il quarto piano non avrebbero fatto discriminazioni tra i partecipanti, le persone ad un livello superiore sarebbero riuscite a trarre più profitti.


Per quanto riguardava la Porta delle Leggi, era una dimostrazione del proprio talento. Le persone con un'età scheletrica inferiore sarebbero state in vantaggio.


Agli occhi del principe ereditario, Lin Ming era un mostruoso talento, ma in termini di coltivazione e forza combattiva, non doveva essere molto più forte di loro. Se avesse incontrato un tesoro spettrale come questa lancia del Drago Nero, sarebbe stato in difficoltà proprio come loro.


Anche se avesse avuto qualche asso nella manica speciale da poter usare per scappare, probabilmente ne sarebbe uscito mezzo morto. Allora sarebbe stato molto più facile per loro eliminare Lin Ming.


"Lin Ming ha sottovalutato troppo il suo avversario. È giovane e pieno di energia, così probabilmente non ha incontrato molti ostacoli fino ad ora. Crede che nessuno possa competere con lui, che possa ottenere tutto ciò che vuole!"


"Dobbiamo prepararci ad attaccarlo. Non possiamo lasciare assolutamente che Lin Ming scappi! Usate le vostre tecniche finali, tutti quanti, qualsiasi asso nella manica avete nascosto! Questo è un gran colpo di fortuna per noi!"


Anche Hongyan si stava preparando. Se Lin Ming fosse stato divorato dalla foschia nera, sarebbe stato meglio per loro, ma se Lin Ming fosse riuscito a sfuggire alla lancia del drago nero, avrebbero lanciato una raffica di attacchi per annientarlo!


Allora avrebbero usato le loro tecniche finali senza trattenersi. E ognuno di loro aveva dei metodi incredibili a disposizione!


Provenivano da organizzazioni di Vere Divinità e avrebbero sempre conservato degli assi nella manica per situazioni disperate. Anche se Lin Ming fosse stato al picco delle sue condizioni, avrebbe dovuto schivare i loro ripetuti assalti. Se avesse dovuto affrontare direttamente la loro raffica, sarebbe morto o sarebbe rimasto gravemente ferito!


<em>Chi chi chi!</em>


Una quantità di energia terrificante iniziò a formarsi lentamente nelle mani dei quattro.


Il principe ereditario del Vuoto Divino prese una tavoletta di giada di un'incarnazione. Questa tavoletta di giada possedeva la personificazione di un Empireo. Tuttavia, per attivarla, doveva dipendere dalla coltivazione e dalla forza del principe ereditario del Vuoto Divino.


Per quanto riguardava Hongyan, tirò fuori una strana piccola bandiera che era cosparsa di fiamme nere; era chiaro che fosse un qualche tipo di tesoro terrificante!


Nonostante il duca Haoyue e il guerriero con l'armatura argentata avessero degli assi nella manica inferiori a quelli del principe ereditario e di Hongyan, avrebbero potuto aumentare la loro forza complessiva della metà per un breve periodo di tempo!


Perfino un Grande Re del Mondo al picco del suo stadio avrebbe dovuto prendere sul serio l'attacco combinato dei quattro!


E in quel momento, a 10.000 piedi di distanza, la foschia nera scagliata dalla lancia del drago nero diventava sempre più forte e densa.


Questa foschia nera portava con sé energia demoniaca e, come aveva detto il principe ereditario del Vuoto Divino, aveva anche una terrificante proprietà corrosiva. Se un Re del Mondo ci fosse entrato in contatto, sarebbe morto immediatamente, senza avere la minima possibilità di sopravvivere! Se una parte del corpo del principe ereditario del Vuoto Divino o di Hongyan fosse stata contaminata da questa energia avrebbero dovuto tagliarla via per impedire che il resto del corpo marcisse!


Nonostante Lin Ming fosse più forte del principe ereditario del Vuoto Divino, il divario tra di loro non era così assurdo. Non avrebbe potuto resistere usare il suo corpo per affrontare questa foschia nera.


Così, Lin Ming evocò la sua Ruota Karmica delle Miriadi di Demoni!


La foschia nera attorno al drago nero era il potere delle leggi radunata dalla Ruota Karmica. Inoltre la Ruota Karmica delle Miriadi di Demoni del drago nero era incompleta.


Ora, la Ruota Karmica delle Miriadi di Demoni completa evocata da Lin Ming era la nemesi finale di questa nebbia nera!


<em>Wu! Wu! Wu!</em>


Innumerevoli fantasmi demoniaci vorticavano rapidamente nella Ruota Karmica delle Miriadi di demoni. Sulla superficie della ruota apparì un enorme mulinello nero. Una gigantesca quantità di energia demoniaca lasciata dai guerrieri che erano morti qui, i loro campi di forza, volontà, anime residue, tutto fu risucchiato dalla Ruota Karmica delle Miriadi di Demoni!


Lin Ming stava usando la sua ruota per saccheggiare l'essenza demoniaca di quella del drago nero!


Vedendo questo, lo spettro del drago nero si infuriò!


Aveva radunato questa essenza massacrando innumerevoli geni nel corso di miliardi di anni, e Lin Ming la stava divorando spudoratamente! Come poteva non arrabbiarsi!


"Fermo!!"


Con un ruggito, la foschia nera di fronte a Lin Ming si distorse, condensandosi nella forma di un drago crudele e malvagio, i suoi occhi rosso sangue e la sua espressione divennero feroci e grotteschi!


Lin Ming rimase impassibile e i movimenti delle sue mani non rallentarono. Allo stesso tempo, la Ruota Karmica delle Miriadi di Demoni lo separò dal drago nero, formando uno scudo.


"Vuoi morire!"


Il drago nero ruggì, spalancò le sue fauci e sputò delle rune rosse come il sangue. Queste rune sfrecciarono nel vuoto, abbaglianti.


"Ti maledico! Che la tua coltivazione decada, la tua essenza del sangue sia distrutta!"


"Ti maledico! Ti maledico per sempre, che tu perisca e non trovi mai pace!"


"Ti maledico! Muori qui e la tua anima subisca un'agonia pari a quella di 10.000 vite all'inferno!"


Il drago nero cantilenò. Le rune che aveva sputato era una tecnica segreta!


Le pupille di Lin Ming si rimpicciolirono e toccò il suo anello spaziale, tirando fuori tre simboli runici rosso scuro. Senza esitare, li schiacciò tutti e tre insieme!


<em>Rumble rumble rumble!</em>


Onde terrificanti di fulmini e fuoco divamparono selvaggiamente, producendo un'esplosione apocalittica!


Erano i simboli del Dio Blasfemo che Lin Ming aveva disegnato. Un normale simbolo del Dio Blasfemo poteva essere usato diverse volte, ma quelli del Dio Blasfemo che Lin Ming aveva preparato per questa prova poteva essere utilizzato solo una volta.


Aveva concentrato tutta l'energia del simbolo del Dio Blasfemo in un solo attacco. Così la potenza del simbolo sarebbe stata due volte superiore rispetto a quello ordinario!


Ora che Lin Ming ne aveva bruciati tre insieme, una quantità di energia inimmaginabile eruttò!


Il potere del fulmine e del fuoco si scatenò come uno tsunami! Sia le saette che le fiamme erano energie che sopprimevano i poteri oscuri e spettrali. Tutti i sigilli delle maledizioni che fluttuavano a mezz'aria furono ridotti in polvere dal potere elementale!


Allo stesso tempo, iniziarono ad avvenire dei cambiamenti nel corpo di Lin Ming. I sigilli sul suo viso divennero sempre più brillanti. Scaglie nere apparirono sul suo corpo. Accompagnata da un pugno, la Ruota Karmica delle Miriadi di Demoni avanzò ululando!


Dopo aver scagliato i tre simboli del Dio Blasfemo, Lin Ming sferrò un altro attacco con il suo corpo. Questo era il vantaggio dei simboli runici divini; minimizzavano la forza da dover utilizzare!


<em>Swish! Swish! Swish!</em>


La Ruota Karmica delle Miriadi di Demoni vorticò selvaggiamente. Come un enorme sega circolare, si precipitò sul drago nero!


Il drago nero si infuriò e cercò di artigliare la ruota!


<em>Ka ka ka!</em>


Gli artigli del drago nero impattarono contro la ruota. Con un tonfo, luce nera fu trasmessa in ogni direzione!


La Ruota Karmica delle Miriadi di Demoni era un tiranno che sopprimeva ogni fantasma, spirito demoniaco e volontà. E il drago nero non era altro che il corpo di una volontà; non poteva fare nulla contro di essa. Mentre la artigliava, poté al massimo scaraventarla via. I suoi artigli invece persero colore, era chiaro che avesse appena subìto un danno considerevole.


"Chi sei, da dove vieni? Perché conosci il Dao Celeste Asura?"


Lo sguardo del drago nero era gelido. L'atmosfera attorno divenne feroce e pericolosa mentre bruciava sempre più energia demoniaca, sembrava che stesse per scatenarsi da un momento all'altro!


Il drago nero non si sarebbe mai immaginato che avrebbe incontrato qualcuno che aveva compreso il Dao Celeste Asura. A causa di questo, era stato messo alle strette sotto ogni aspetto!


Non era troppo formidabile. La sua forza risiedeva nell'energia demoniaca che aveva radunato per miliardi di anni, in altre parole, la Ruota Karmica delle Miriadi di Demoni. Usandola, sarebbe riuscito a sciogliere la carne e il sangue dei suoi nemici.


Più densa fosse stata l'energia demoniaca della ruota, più il drago nero sarebbe diventato più potente. Inoltre il drago nero aveva ucciso solo geni sbalorditivi. Dato il livello di energia demoniaca così terrificante, perfino qualcuno come Juku era morto all'istante!


Ma Lin Ming non era stato influenzato da questi trucchi. Anche lui possedeva la Ruota Karmica delle Miriadi di Demoni e la sua comprensione delle leggi era superiore. Per questo, l'energia demoniaca rilasciata dal drago nero era diventata un tonico rivitalizzante per Lin Ming!


"E tu da dove provieni? La tua Ruota Karmica delle Miriadi di Demoni, dove l'hai imparata?"


Chiese in risposta Lin Ming. Mentre parlava, la sua ruota risucchiò sempre più l'energia demoniaca condensata dal drago nero. Questo la rese ancora più piena di vita, ancora più potente!


Vedendo questo, gli occhi del drago nero divennero così rossi che sembrava stessero per perdere sangue: "Sono il guardiano della lancia del drago nero! Fermati, altrimenti ti ucciderò anche a costo di sacrificare tutta la mia coltivazione!"


Lin Ming si limitò a sogghignare senza badare a minacce del genere. Tuttavia i movimenti delle sue mani rallentarono e smise di assorbire l'energia demoniaca. "Posso fermarmi qui, ma voglio fare un patto con te!"


"Patto? Bene, allora dammi il metodo di coltivazione completo della Ruota Karmica elle Miriadi di Demoni!"


Mentre parlava, il drago nero rivelò uno sguardo pieno di paura e avidità mentre guardava la ruota nelle mani di Lin Ming. Aveva visto che la tecnica di Lin Ming conteneva chiaramente delle leggi di gran lunga superiori alle sue!


La Ruota Karmica delle Miriadi di Demoni era fin troppo importante per radunare energia demoniaca; naturalmente avrebbe desiderato il metodo completo per coltivarla.
                                


                                



