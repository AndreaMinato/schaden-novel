---
weight: 1704
title: Capitolo 1704 – Cooperazione
pubDate: 2025-12-15T08:37:10.428Z
tags:
    - mw
---


<em>BUON NATALE!
Capitolo sponsorizzato, ringraziamo Nordus!
2 capitoli in coda (Nordus), 0/5
-Schadenfreude</em>


"Vuoi il metodo di coltivazione segreto della Ruota Karmica?" Lin Ming fissò il drago nero di fronte a lui. "Non sei troppo avido? Non sai nemmeno cosa voglia da te, eppure hai detto subito di voler il metodo completo. Credi che accetterò?"


Disse con calma. La Ruota Karmica faceva parte dell'eredità lasciata dal maestro della Strada Asura, il primo volume del Sutra. Naturalmente non l'avrebbe diffuso in giro con noncuranza. Inoltre Lin Ming non aveva una tavoletta di giada con il Sutra Asura, quindi sarebbe stato impossibile per lui passarlo.


"Eheh, ho già capito più o meno cosa vuoi da me. Vuoi che uccida le quattro persone fuori! Ho già visto che non siete dalla stessa parte e che state tramando uno contro l'altro. Il tipo con la corona per esempio desidera alla follia la tua morte!


Tuttavia sei piuttosto forte. Hai finto di essere stato ingannato da loro per avvicinarti e ad unire le forze con me per ucciderli. Cooperare con una persona così sinistra e astuta sarebbe come andare contro i miei interessi. Un solo sbaglio e finirei divorato! Perché correrei rischi per uno come te senza poterne trarre guadagno?"


Lin Ming ridacchiò: "Sembra che tu non abbia capito la situazione in cui ti trovi. La tua abilità si basa sull'energia demoniaca che hai radunato per così tanti anni, ma che peccato, è inutile contro di me. Invece di danneggiarmi, è diventato un tonico per me. Credi di potermi sconfiggere?"


Mentre parlava, Lin Ming aveva già tirato fuori la Lancia del Sangue della Fenice. Sopra di essa, la Ruota Karmica fischiava mentre roteava, divorando energia demoniaca. "Combattiamo se vuoi. Fammi vedere quanta energia demoniaca sei riuscito a racimolare."


Lin Ming attivò la Ruota Karmica con tutte le sue forze, iniziando ad assorbire energia demoniaca come un pozzo senza fondo.


E ora il drago nero non poteva fare nulla contro di lui. Di questo passo si sarebbe indebolito sempre di più!


"Sei proprio spietato, moccioso! Non voglio il tuo metodo di coltivazione, devi solo darmi l'energia che hai accumulato con la tua Ruota Karmica!"


"Credi di avere i requisiti per negoziare delle condizioni con me?"


Disse con tono minaccioso Lin Ming. La Ruota Karmica girò ancora più velocemente sopra la Lancia del Sangue della Fenice.


Un po' di paura trapelò dallo sguardo del drago nero e disse: "Non esagerare, dovresti sempre lasciare una via d'uscita per gli altri. Il motivo per cui non mi hai affrontato e hai deciso di fare un patto con me è perché vuoi uccidere quei quattro, ma temi di non poterci riuscire! Inoltre stai anche tramando contro di me per ottenere la lancia del drago nero!"


Questo spettro era una creatura intelligente e poteva immaginarsi che piani avesse Lin Ming.


Sentendo queste parole, una luce strana brillò negli occhi di Lin Ming, che disse facendo un sorriso tutto denti: "Io tramerei contro di te? Non sei nemmeno lo spirito della lancia, né il suo guardiano! Lo spirito di quest'arma è già scomparso e tu non sei altro che un uccello che sta occupando un nido che non ha fatto. Usando la lancia del drago nero come tana, hai ucciso costantemente grandi talenti da ogni dove, assorbendo la loro forza per coltivare!"


Lin Ming aveva già intuito che qualcosa non tornava. Dal suo punto di vista, anche se la lancia del drago nero non fosse stata l'arma del maestro della Strada Asura, avrebbe dovuto avere una profonda connessione con lui. Inoltre questo fantasma del drago nero era molto più debole di come sarebbe dovuto essere lo spirito dell'artefatto! E se fosse stato davvero lo spirito dell'artefatto, non avrebbe dovuto chiedere il metodo di coltivazione della Ruota Karmica.


Così Lin Ming aveva deciso di non farsi problemi. Dato che non era lo spirito della lancia, non avrebbe dovuto farsi scrupoli. Se fosse stato parte integrante della lancia, allora naturalmente sarebbe stato impossibile per Lin Ming danneggiarlo.


"Restituiscimi l'energia che hai divorato! Questa è la mia ultima offerta! Altrimenti combatterò finché non moriremo entrambi!" Il drago ruggì.


Lin Ming rifletté per un momento e poi annuì: "Affare fatto!"


Dato che doveva cooperare con questo spettro, non poteva esagerare. Formò dei sigilli con le mani e la Ruota Karmica iniziò a girare al contrario, rilasciando l'energia che aveva assorbito!


Vedendolo, il drago nero ruggì e la inghiottì con voracità. In un batter d'occhio la consumò tutta!


Presto guardò Lin Ming, la ferocia gli sfigurava il muso: "Non è sufficiente! Hai sicuramente divorato molta più energia demoniaca di così!"


"Dopo che avrai ucciso quei quattro, ti restituirò anche l'altra metà. Credevi che ti avrei ridato tutta l'energia demoniaca così? Cosa farei se ti rimangerai la tua promessa?"


Il drago nero sbuffò freddamente e disse con tono cupo: "Farai meglio a non scherzare con me!"


Poi, mentre stava parlando, il drago nero rimosse il campo di forza che aveva creato!


<em>Hu!</em>


Quando il campo di energia si disperse, molti fantasmi e demoni feroci volarono via!


Lo spazio isolante scomparì e una luce brillante si accese di fronte a Lin Ming!


Il principe ereditario del Vuoto Divino, il duca Haoyue, Hongyan e il guerriero con l'armatura argentata attaccarono tutti insieme!


Avevano già radunato la loro energia per molto tempo. Inoltre avevano sfoderato i loro assi nella manica. Volevano sconfiggere Lin Ming con un attacco a sorpresa.


Una fluttuazione di energia terrificante squarciò lo spazio. Per assicurarsi di annientare Lin Ming, non si erano trattenuti minimamente. Questo era un attacco che perfino un Grande Re del Mondo avrebbe avuto problemi a bloccare!


<em>Ka ka ka!</em>


Lo spazio attorno a Lin Ming si strinse,quasi collassando su di lui! L'energia di questo attacco congiunto aveva imprigionato lo spazio. Non era più possibile evitarlo!


Se fosse dovuto uscire con la forza fuori dal campo di energia demoniaca, sicuramente non sarebbe stato al picco delle sue condizioni e ci si poteva immaginare cosa sarebbe successo una volta che fosse stato colpito. Anche nelle sue condizioni migliori sarebbe rimasto gravemente ferito o sarebbe stato ucciso da una raffica di attacchi simile.


Stare ad aspettare senza perdere nulla e approfittarsi delle difficoltà di qualcuno, la mossa del principe ereditario era davvero crudele e malvagia.


"Che gran principe! Che gran Hongyan e che drago nero!"


Vedendo i quattro potenti flussi i energia precipitarsi verso di lui, nello sguardo di Lin Ming emerse un intenso intento omicida.


Sapeva che il drago nero probabilmente aveva capito le intenzioni del principe ereditario e degli altri, e stava aspettando l'occasione di attaccarlo non appena Lin Ming fosse uscito dal campo di forza. Senza nessun preavviso, lo aveva attaccato! Chiaramente voleva ucciderlo o almeno ferirlo gravemente!


Proprio mentre Lin Ming stava per essere avvolto da quella tempesta di energia, risuonò un rintocco melodioso! Il suono sembrava provenire da un'era antica, portava con sé una vasta aura delle leggi del Grande Dao.


Un momento dopo, il vuoto sopra Lin Ming fu lacerato da una forza invisibile, rivelando un abisso sconfinato. Una campana di bronzo scura cadde su Lin Ming, coprendolo.


Era la campana di Primordius!


<em>Guang!</em>


Con un forte rintocco, la campana di Primordius impattò sulla roccia nera. Ogni singolo attacco colpì le pareti dell'artefatto!


<em>Clang!</em>


La campana di Primoridus tremò violentemente sotto gli attacchi!


Un'onda sonica visibile ad occhio nudo si diffuse attorno. Lo spazio tremò violentemente e l'enorme quantità di energia creò un'onda d'urto devastante.


Non si sapeva di che materiale fosse fatta la roccia nera sotto i piedi di Lin Ming. Non importava quanto fosse potente l'onda sonica, non riuscì a danneggiare minimamente il macigno. Ma la terra non troppo lontana si frantumò. Le rocce si spaccarono e le montagne collassarono come sculture di sabbia!


Anche il principe ereditario e gli altri furono travolti dalla forza dell'impatto!


Non solo non erano riusciti a ferire Lin Ming, ma stavano subendo un contrattacco!


<em>Peng! Peng! Peng!</em>


Le onde soniche colpirono i loro scudi protettivi, facendoli tremare. Ora che avevano usato tutte le loro energie per attaccare, erano diventati vulnerabili.


Quando furono colpiti, la loro vitalità del sangue ne fu scossa.


"Cos'è successo?"


"Che sorta di strumento magico è quello?"


Il principe ereditario del Vuoto Divino e gli altri erano senza fiato e demoralizzati. Il loro attacco ben pianificato era fallito, riempiendoli di frustrazione. Sopra le loro teste, videro il drago nero lungo dieci piedi precipitarsi su di loro!


"Eheheh! Voi potrete diventare il mio cibo!"


<em>Wu wu wu!</em>


Risuonarono le grida di spettri e demoni, il campo di forza nero come la pece si attivò di nuovo, coprendo il gruppo.


"Ehi moccioso, sbrigati e attacca!"


Il drago nero guardò il giovane. Gli occhi di Lin Ming brillarono di luce fredda. Mise via la campana e avanzò.
                                


                                



