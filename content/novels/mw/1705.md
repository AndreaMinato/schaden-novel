---
weight: 1705
title: Capitolo 1705 – Combattimento
pubDate: 2025-12-15T08:37:10.429Z
tags:
    - mw
---


<em>BUON NATALE!
Capitolo sponsorizzato, ringraziamo Nordus!
1 capitoli in coda (Nordus), 0/5
-Schadenfreude</em>


Sotto la protezione della campana di Primordius, gli attacchi non erano riusciti a danneggiare Lin Ming.


Così il giovane strinse la Lancia del Sangue della Fenice e si precipitò su di loro!


Vedendo il giovane lanciarsi su di loro e il drago nero pieno di energia demoniaca, il principe ereditario del Vuoto Divino cambiò espressione: "Disperdiamoci tutti!"


Il principe ereditario era una persona decisa. Aveva aspettato che le due tigri lottassero l'una contro l'altra per poi approfittarsi di loro, ma in realtà sembrava che Lin Ming e il drago nero si fossero alleati temporaneamente!


Il principe ereditario aveva paura sia di Lin Ming che del drago nero. Non poteva che scappare dovendoli affrontare entrambi!


"Volete fuggire? Ahahah, è troppo tardi! Siete stati già imprigionati dal mio dominio delle Miriadi di Demoni, non potete più fuggire!"


Il drago nero rise selvaggiamente, lasciando che l'energia nera nel suo corpo divampasse per coprire il principe ereditario. Il campo di forza creato da questa forza poteva creare un mondo separato, era di gran lunga superiore nell'imprigionare gli altri rispetto allo spazio primordiale.


Per Lin Ming sarebbe stato impossibile usare lo spazio primordiale per circondare e immobilizzare il gruppo.


Questo non perché lo spazio primordiale non fosse raffinato quanto il dominio delle Miriadi di Demoni, ma perché il drago nero aveva impiegato centinaia di milioni e anche miliardi di anni per uccidere grandi talenti e aveva accumulato energia demoniaca. Solo così era riuscito a formare un campo di forza così formidabile!


Il drago nero non era troppo forte da solo, ma grazie all'energia demoniaca che aveva radunato, era quasi invincibile dal punto di vista offensivo e difensivo! Se non fosse per i difetti della Ruota Karmica delle Miriadi di Demoni, Lin Ming non sarebbe riuscito assolutamente a competere con lui.


"Dannazione! Spaccati!"


Hongyan ruggì come un pazzo. Strinse la sciabola rosso sangue e menò un fendente verso la barriera delle Miriadi di Demoni.


Il campo di forza tremò violentemente, ma l'energia demoniaca era semplicemente troppo densa e potente. Non importava cosa facesse Hongyan, non riusciva a trafiggerla.


Il saggio rimase senza fiato per la rabbia: "Complimenti principe ereditario! Non hai detto che se non lo avessimo attaccato allora non avrebbe provato ad ucciderci?!"


Prima che Hongyan arrivasse, Juku aveva provato a prendere la lancia del Drago Nero, ma alla fine era stato divorato subito dallo spettro del drago nero. Allora, lo spettro de drago nero aveva scoperto la presenza del principe ereditario e del duca Haoyue, ma non li aveva attaccati di sua iniziativa. Per questo il principe ereditario aveva ipotizzato che il Maestro della Strada Asura avesse stabilito alcune regole che impedivano al guardiano di attaccare a meno che non venisse provocato.


Ma queste erano solo sue ipotesi, non poteva garantire che fosse vero.


Se voleva uccidere Lin Ming e ottenere i suoi segreti, allora avrebbe dovuto correre certi rischi. Ora pareva che si fosse sbagliato di grosso.


Questo drago nero non era affatto lo spirito della lancia, ma un demone!


In altre parole, non c'erano regole a limitarlo!


Il drago nero ululò dalle risate: "Credevi che non potessi uccidervi perché non mi avevate attaccato? Ahah, quanto siete ingenui! Il motivo per cui non vi avevo attaccato prima era perché eravate troppo lontani. L'energia demoniaca che ho radunato si è soffermata attorno alla lancia del Drago Nero, non può raggiungervi abbastanza velocemente, così non vi ho divorato. Ma ora vi siete consegnati a me di vostra spontanea volontà, perché vi permetterei di andarvene?! Eheh, sembrate tutti grandi geni, se vi divorerò, mi sarà di grande aiuto!"


Una luce avida brillò negli occhi del drago nero. Ma non attaccò direttamente il principe ereditario e gli altri, invece continuò a rafforzare la sua barriera, circondandoli.


"Moccioso, sbrigati e attaccali! Li ho già circondati usando tutte le mie energie, il resto dipenderà da te!"


Gridò il drago nero.


Non poteva imprigionarli tutti e attaccarli da solo, altrimenti non ci sarebbe stato niente da fare per Lin Ming.


Il giovane sollevò la lancia e avanzò. Non si fidava delle parole del mostro. Sicuramente lo spettro aveva qualche asso nella manica e dell'energia rimasta, sia per proteggersi che per fargli un agguato.


Nonostante questo, doveva combattere.


Era stato lui a proporre un patto. In effetti uccidere il principe ereditario del Vuoto Divino e gli altri tre era molto più vantaggioso per Lin Ming. Inoltre doveva sbarazzarsi di tutti e quattro senza lasciare un solo testimone!


Stringendo la Lancia del Sangue della Fenice, i sigilli delle maledizioni sul viso di Lin Ming divennero ancora più scuri. Sulla sua schiena apparirono sempre più scaglie. Doveva usare il potere del sangue Asura per affrontare questo gruppo!


"Bestiaccia, credi davvero di poterci affrontare tutti e quattro?! Bene! Allora ti uccideremo per primo e affronteremo quel drago nero dopo!"


Hongyan si inferocì. Sapeva che la situazione non poteva peggiorare più di così, ma doveva comunque evocare ogni briciolo di spirito combattivo che poteva e rischiare tutto per affrontare Lin Ming.


Inoltre non credeva che un guerriero ad un passo dal Sacro Lord come Lin Ming fosse così potente da poterli uccidere.


In quel momento però il principe ereditario gridò: "Non sprecare le tue energie con lui!"


"Cosa?!"


Hongyan si accigliò.


"Non hai già sofferto abbastanza a causa di questa bestiaccia?! Posso garantirti che moriremo tutti qui se continuerai ad affrontarlo!"


Griò con ansia il principe ereditario del Vuoto Divino. Se Lin Ming e il drago nero avevano unito le forze, sarebbero stati sicuramente più forti di loro. Era solo folle l'idea di uccidere Lin Ming per primo per poi affrontare il drago nero.


"Haoyue, tu e il seguace di Hongyan terrete Lin Ming occupato per ora. Io e Hongyan cercheremo di distruggere questo dominio!"


Il principe ereditario del Vuoto Divino cercò di calmarsi. Dopo aver esaminato la situazione, sembravano le migliori contromisure. Sarebbe stato molto più facile distruggere il dominio e scappare piuttosto che uccidere Lin Ming e il drago nero.


"Cosa... Io..." Il duca Haoyue esitò sentendolo. Lui e un altro avrebbero dovuto fronteggiare Lin Ming?


Il duca Haoyue all'inizio pensava che Lin Ming fosse un mero maestro di rune non molto forte, ma dopo averlo visto superare la Porta delle Leggi di livello Asura, aveva iniziato ad avere paura di lui. Non era affatto sicuro di poterlo affrontare!


"Cosa, volete morire qui insieme?"


Il tono del principe era spietato e duro, la sua espressione feroce. Questo raggelò il duca Haoyue. Poté solo farsi forza e combattere contro Lin Ming. In quel momento, anche il seguace di Hongyan era accanto a lui.


Due contro uno!


"Attaccatelo insieme. Ora Lin Ming e il drago nero probabilmente stanno tramando l'uno contro l'altro, così non combatterà usando tutte le sue forze. Potremmo riuscire a resistere."


Disse il duca Haoyue al guerriero con l'armatura argentata tramite una trasmissione del suono.


Ma il seguace disse con indignazione: "Umpf! Quel ragazzo è solo ad un passo dal Sacro Lord e io ho la forza di un Re del Mondo agli stadi iniziali! La sua coltivazione è di un intero stadio inferiore rispetto alla mia. Non credo che la sua forza possa raggiungere livelli così ridicoli!"


Mentre parlava, il guerriero con l'armatura argentata afferrò una sciabola nera e menò un fendente verso Lin Ming!


"Sciabola senza limiti!"


Il guerriero con la corazza argentata non era un debole qualunque. Uno sfidante capace di entrare nel quarto piano e, fino a questo punto, era un genio sbalorditivo!


Le stelle iniziarono a brillare nello spazio, accompagnando il suo colpo. Tutta la luce si radunò sulla lama del guerriero, puntando verso la gola di Lin Ming!


"Il potere delle stelle?"


Lin Ming ne fu un po' sorpreso, ma non era affatto preoccupato da questo attacco. In confronto alle sue Nove Stelle del Palazzo del Dao, i metodi di coltivazione dei saggi che usavano il potere delle stelle erano come delle formiche di fronte a degli elefanti.


Lin Ming gridò. Dietro di lui apparirono due enormi stelle, quella del Lupo Famelico e quella del Distruttore di Eserciti!


Il palazzo della Punizione Divina del Dao e il Tempio Viola si attivarono insieme. La forza di Lin Ming arrivò all'istante a quella di cinque draghi!


Il guerriero con l'armatura argentata e Lin Ming erano entrambi coltivatori del corpo, ma praticavano leggi della trasformazione del corpo diverse. Il coltivatore con la corazza argentata non poteva reggere il confronto con lui!


<em>Bang!</em>


Con una forte esplosione, la luce di sciabola del guerriero fu frantumata da Lin Ming! La Lancia del Sangue della Fenice avanzò, colpendo la sciabola!


<em>Clang!</em>


La sciabola fu respinta con un clangore dalla lancia. Miliardi di jin di forza eruttarono allo stesso tempo. Il palmo del guerriero con l'armatura argentata si divise e iniziò a schizzare sangue. Era stato disarmato da Lin Ming!


La Lancia del Sangue della Fenice si ritirò. Lin Ming avanzò e sferrò un pugno verso il petto del guerriero con l'armatura argentata!


Il colpo di Lin Ming esplose in avanti, attraversando strati su strati di armatura. L'impatto fu così intenso che il corpo del guerriero si piegò come un gamberetto!


<em>Puff!</em>


Il seguace di Hongyan sputò una boccata di sangue!


Lin Ming sollevò la lancia e attaccò di nuovo, sul punto di trafiggere il petto del nemico!


Quando il guerriero con l'armatura argentata vide questa lancia che stava per ucciderlo, impallidì. La forza di Lin Ming aveva superato i limiti della sua immaginazione. Durante il loro breve scambio, non era riuscito a resistere nemmeno ad un attacco! Se questo fosse stato un combattimento all'ultimo sangue, temeva che non sarebbe riuscito a bloccare Lin Ming nemmeno per cinque respiri di tempo!


"Lin Ming, sei fin troppo arrogante!"


Anche il duca Haoyue attaccò!


Nonostante fosse riluttante, non aveva altra scelta se non unirsi alla battaglia!


Lui e il guerriero con l'armatura argentata erano sulla stessa barca. Se il seguace di Hongyan fosse morto, lo avrebbe seguito!


Il duca Haoyue aveva colpito con tutte le sue forze. Quando la sua lama avanzò, era seguita da un brillante bagliore viola. Questa luce di spada conteneva un attacco spirituale!


"Sembra che tu voglia proprio morire!"


Lin Ming non badò nemmeno all'attacco spirituale del duca Haoyue. La Lancia del Sangue della Fenice scattò e la Forza del Dio Blasfemo iniziò a scatenarsi!


<em>Boom!</em>


La luce di spada si disintegrò. Il corpo del duca Haoyue si piegò formando una strana angolatura e una luce viola scuro sfrecciò dalla sua fronte, fondendosi con il bagliore di spada spezzato e scattando verso il mare spirituale di Lin Ming come una vipera in agguato.


"Colpisci!"


Lo sguardo del duca Haoyue era folle. In quanto spirita, era più abile negli attacchi spirituali, ma Lin Ming sembrava aver ignorato completamente questo attacco spirituale. Il giovane avanzò e girò la Lancia del Sangue della Fenice, puntando verso la faccia del duca.


"Ahh!"


Il duca Haoyue gridò miserabilmente. La lancia di Lin Ming aveva frantumato la sua essenza protettiva come del vetro e aveva colpito la parte sinistra del volto del duca Haoyue.


Lo spirita sentì solo un dolore quasi insopportabile al viso. La parte sinistra della sua faccia era stata tirata via, rivelando le ossa, anche il suo naso era stato spaccato. Era stato quasi completamente sfigurato da questo attacco!


Tuttavia in quel momento l'attacco spirituale del duca Haoyue sprofondò nel mare spirituale di Lin Ming!


"Muori!"


Il duca Haoyue si coprì il viso ricoperto di sangue, il suo sguardo era crudele e velenoso. Anche se era stato sfigurato da Lin Ming, doveva aver colpito. Finché Lin Ming avesse perso coscienza anche solo per un breve momento, sarebbe stato un periodo di tempo sufficiente per precipitarsi su di lui e ferirlo gravemente.


Tuttavia, sembrava completamente indifferente. Sollevò la Lancia del Sangue della Fenice e si spostò verso il duca Haoyue.


Dopo un po' di respiri di tempo, il duca Haoyue sbiancò. Il suo attacco spirituale pareva essere scomparso in un oceano.


<em>C-cosa?</em>


Al duca Haoyue si mozzò il fiato e il suo viso divenne bianco come la carta funebre!
                                


                                



