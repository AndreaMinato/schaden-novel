---
weight: 1706
title: Capitolo 1706 – Attaccare usando la Forza di un'altra persona
pubDate: 2025-12-15T08:37:10.429Z
tags:
    - mw
---


<em>BUON NATALE!
Capitolo sponsorizzato, ringraziamo Nordus!
0 capitoli in coda (Nordus), 0/5
-Schadenfreude</em>


Data la sua razza, le abilità offensive più potenti del duca Haoyue erano quelle spirituali. Così ci sarebbe stata una componente spirituale nei suoi attacchi di solito.


Voler bloccare l'attacco fisico del duca Haoyue non sarebbe stato difficile, ma respingere il suo colpo spirituale era diverso. Molti suoi nemici erano stati uccisi da questa strana mossa.


Quando il duca Haoyue e Lin Ming si erano scontrati, il suo attacco era andato a segno. In passato, anche se non aveva potuto uccidere il suo avversario, avrebbe comunque inflitto danni allo spirito e avrebbe fatto perdere coscienza per breve tempo. Nel frattempo il duca Haoyue avrebbe potuto cogliere l'occasione per attaccare di nuovo e vincere.


Tuttavia non si sarebbe mai immaginato che Lin Ming sarebbe rimasto impassibile. Questo lo aveva scioccato.


"Tu... hai qualche tesoro da Empireo che difende l'anima?"


Disse con voce tremante il duca Haoyue. Era già terrorizzato. Aveva il presentimento che oggi sarebbe morto!


La forza di Lin Ming superava di gran lunga la sua immaginazione. Anche se il principe ereditario del Vuoto Divino e Hongyan avessero potuto trapassare il dominio delle Miriadi di Demoni, non sarebbe riuscito a resistere fino ad allora.


Il duca Haoyue non era troppo vecchio e aveva un futuro glorioso ad attenderlo. Aveva anche qualche possibilità di arrivare allo stadio di Empireo. Per lui la morte era davvero spaventosa!


"Lin Ming! Anche se mi sono opposto a te molte volte, non ho mai provato davvero a danneggiarti. Se mi lascerai andare, ti permetterò di mettere uno sigillo dello schiavo nella mia anima. Sono disposto a diventare il tuo fedele servo."


Disse con una trasmissione del suono il duca Haoyue. Lin Ming ne fu sorpreso. Generalmente i coltivatori avrebbero preferito morire che ridursi a schiavi privi di personalità, ma il duca Haoyue aveva preso l'iniziativa di fare un'offerta simile. Questo abbassò ancora di più l'opinione che Lin Ming aveva di lui.


In quel momento un lampo freddo brillò negli occhi dello spirita. Balzò in avanti come un serpente e una luce viola balenò sulla sua fronte.


Aveva bruciato un filo della sua anima!


Quando un praticante di arti marziali bruciava la sua essenza di sangue, avrebbe aumentato la sua forza. Ma lo spirita aveva un'abilità ancora più spaventosa, bruciare la sua anima!


L'anima era l'essenza vitale di uno spirita. Una volta che l'avesse bruciata, avrebbe ricevuto un danno permanente da cui non sarebbe mai riuscito a riprendersi. Per sopravvivere, il duca Haoyue aveva scelto di bruciare il suo spirito.


Lo sguardo del duca Haoyue si riempì d'odio. All'inizio aveva qualche possibilità di diventare un Empireo, ma bruciare la sua anima adesso era come rinunciare a questa speranza. A meno che non avesse incontrato un'enorme occasione fortunata in futuro, sarebbe stato impossibile per lui fare altri progressi.


Tutto questo a causa di Lin Ming. Come poteva non odiarlo fino all'osso?


Finché fosse sfuggito alla morte, avrebbe avuto qualche speranza. Aveva scommesso il tutto per tutto per sopravvivere a questo disastro!


Nel momento in cui bruciò la sua anima divina, anche il saggio con la corazza argentata consumò la sua essenza di sangue. Entrambi attaccarono Lin Ming!


La sua sciabola fendette il vuoto. Dodici stelle brillavano nella luce dell'arma, ricaddero verso il basso come un fiume!


Lin Ming si ritirò e tirò fuori direttamente la campana di Primordius!


Dopo essere arrivato ad un passo dallo stadio di Sacro Lord, le sue capacità di controllare un tesoro spirituale da Empireo era aumentata di molto.


<em>Clang!</em>


La campana di Primordius rintoccò. Il rimbombo riecheggiò, emanando le vibrazioni del Grande Dao e scuotendo il mondo!


Anche se Lin Ming non temeva il duca Haoyue e il guerriero con l'armatura argentata, stavano rischiando la vita sferrando i loro attacchi e non poteva ignorare il loro assalto. Dopotutto, aveva un altro nemico in agguato nell'ombra, il drago nero.


Se avesse contrattaccato usando tutte le sue forze, avrebbe potuto dare allo spettro un'occasione per colpire.


<em>Rumble rumble rumble!</em>


Un potere selvaggio impattò sulla campana di Primordius. L'attacco spirituale del duca Haoyue fu estremamente astuto e sfuggente; riuscì ad infiltrarsi tra le onde soniche dell'artefatto e ad attaccare il mare spirituale di Lin Ming.


Ma dopo essere stato indebolito dalle onde soniche, questo colpo non rappresentava la minima minaccia per Lin Ming.


Nel momento in cui il mare spirituale di Lin Ming fu assediato dall'attacco, lo spirito da battaglia assalì e lo fece disintegrare.


Lin Ming si ritirò più e più volte. Nella campana di Primordius poteva bloccare la maggior parte degli impatti, così non subì nessun danno!


"Dannazione! Maledetto!"


Il duca Haoyue era così terrorizzato che quasi vomitò sangue. Il suo attacco finale non era riuscito nemmeno a ferire Lin Ming. Era una sensazione indescrivibile.


"È un peccato, ma perché non muori qui..."


Lin Ming mosse le dita e la Ruota Karmica delle Miriadi di Demoni apparì sopra la sua testa, vorticando costantemente. Innumerevoli rune di leggi Asura fluttuavano attorno ad essa, dandole una strana atmosfera mistica.


Lin Ming aveva intenzione di uccidere Lin Ming e il guerriero con l'armatura argentata il prima possibile. Finché avesse ucciso questi due, era sicuro di poter fermare sia Hongyan che il principe ereditario anche se avessero cercato di fuggire in due direzioni diverse!


E in quel momento, il campo di battaglia dall'altra parte stava mutando. Il principe ereditario e Hongyan avevano scoperto che Haoyue e il guerriero con l'armatura argentata non sarebbero riusciti a resistere così tanto!


"Non abbiamo più tempo; questa è la nostra unica occasione. Altrimenti, una volta che Lin Ming ucciderà Haoyue e il tuo seguace, si coalizzerà con il drago nero per ucciderci entrambi. Allora moriremo!"


"Dobbiamo distruggere questa barriera delle Miriadi di Demoni!"


Il principe ereditario strinse i denti mentre parlava e bruciò un filo della sua anima divina. Lo fece con enorme riluttanza. Non importava quanto lo rimpiangesse, non aveva altra scelta.


Il suo corpo fu ricoperto da un bagliore dorato. Dietro di lui, si formarono nove aureole, come se fosse una creatura divina!


<em>Chi chi chi!</em>


Il vuoto stesso fu trapassato da questa forza spirituale. Gli occhi del principe ereditario erano diventati rosso sangue. E accanto a lui, anche Hongyan aveva bruciato la sua essenza vitale!


Per la razza dei saggi, la loro essenza del sangue non era meno importante dell'anima per gli spirita!


Erano davvero disperati.


E in quel momento, non troppo lontano da loro, il drago nero sorrise giocosamente. Manifestò lentamente il suo corpo principale nel vuoto, formando costantemente rune con gli artigli e rafforzano la barriera delle Miriadi di Demoni.


Il campo di forza divenne ancora più denso e spesso come la crosta di un mondo, impenetrabile!


"Jejejeje! Quanto siete ingenui! Troppo ingenui! Credete di poter rompere la mia illusione bruciando la vostra essenza di sangue e anima divina? Questa è l'energia demoniaca che ho trascorso miliardi di anni a radunare! Una volta che uso il mio dominio delle Miriadi di Demoni, nemmeno un Grande Re del Mondo al picco del suo stadio può sperare di uscirne!"


Il drago nero ridacchiò selvaggiamente, la sua voce era irritante! Sembrava che non gli importasse dei loro attacchi finali.


In quel momento Hongyan e il principe ereditario si scambiarono un'occhiata e annuirono.


"All'attacco!"


I due gridarono insieme. Così attaccarono!


Mentre bruciavano l'essenza di sangue e l'anima, tirarono fuori anche una tavoletta di giada dai loro anelli spaziali. Una tavoletta di giada brillava di viola e l'altra di rosso sangue!


Queste erano tavolette di giada di incarnazioni lasciate da Empirei delle loro organizzazioni. Una volta che le avessero usate, avrebbero potuto evocare l'immagine di un Empireo. Per un breve periodo di tempo, sarebbero riusciti a contendere contro un Grande Re del Mondo più debole!


Come se le loro menti fossero collegate, Hongyan e il principe ereditario iniziarono ad attivare le loro tavolette di giada, che tremarono violentemente mentre la loro energia cominciava a circolare. Le due incarnazioni evocate dalle due tavolette di giada iniziarono a gonfiarsi rapidamente!


Stavano cercando di farle esplodere insieme!


All'inizio, le incarnazioni nelle tavolette di giada erano potenti quanto un Grande Re del Mondo debole. Ma se fossero scoppiate, rilasciando tutta la loro energia in una volta, questo attacco sarebbe stato paragonabile ad un Grande Re del Mondo al picco del suo livello!


"Attacchiamo!"


In quell'istante, Hongyan e il principe ereditario del Vuoto Divino cambiarono obiettivo. Non erano più rivolti verso il campo di forza delle Miriadi di Demoni, ma verso il fantasma del drago nero!


<em>Humm!</em>


Le due tavolette di giada tremarono violentemente. I due geni dei Sect di Vere Divinità se Divinità sfoderarono entrambi i loro assi nella manica finali senza trattenersi! Hongyan tirò fuori una pillola rosso sangue delle dimensioni di un longan e la inghiottì. Dopo averla mandata giù, tutti i muscoli del suo corpo iniziarono a crescere e il suo aspetto divenne crudele e feroce. Il suo corpo prima grasso e rotondo divenne più snello e muscoloso come quello di un ghepardo mentre si precipitava verso il drago nero.


Hongyan aveva completato la sua metamorfosi usando una tecnica segreta. Molti saggi avevano stirpi speciali che permettevano loro di trasformarsi, e Hongyan apparteneva a questa categoria!


Immaginavano che il drago nero stesse usando tutta l'energia demoniaca per disporre l'incantesimo delle Miriadi di Demoni.


In tal caso, allora attaccare la barriera sarebbe stata la mossa più stupida. Probabilmente tutti i loro attacchi avrebbero fallito!


Ma un assalto al corpo principale avrebbe portato ad un risultato completamente diverso!


Dato che il drago nero aveva rilasciato la maggior parte della sua energia demoniaca, questo significava che il suo corpo principale era nel suo stato più debole.


Finché avessero potuto annientare questo drago nero, allora il campo di forza sarebbe collassato da solo!


In quel momento però il drago nero non mostrò nessuna preoccupazione. Fece un sorrisetto e disse ridendo: "Sembra che finalmente abbiate escogitato un piano per distruggere il mio dominio delle Miriadi di Demoni. Non male, non siete stupidi come sembrate. Ma che peccato, credete che i vostri attacchi possano toccarmi?"


Il drago nero rise selvaggiamente e il suo corpo scomparì come un fantasma mentre scappava.


"Inseguiamolo!"


Il principe ereditario del Vuoto Divino e Hongyan si infuriarono. Dopo aver pagato un prezzo così caro per questo attacco, come potevano permettergli di scappare?


I loro colpi, insieme alle incarnazioni da Empirei esplosive, cambiarono direzione e puntarono verso il drago nero!


La loro percezione era già incollata sul drago nero. Erano determinati ad ucciderlo ad ogni costo! Avevano solo questa occasione per farlo! Se avessero fallito, sarebbero stati spacciati!


Tuttavia, mentre il drago nero fuggiva, cambiò di nuovo traiettoria.


Il duca Haoyue e il guerriero con l'armatura argentata impallidirono. Mentre erano impegnati in una brutale battaglia contro Lin Ming, avevano notato che il drago nero, Hongyan e il principe ereditario si stavano dirigendo tutti verso Lin Ming!


E loro non erano troppo lontani da lui!


Quando lo vide, Lin Ming si incupì e guardò il drago nero.


"Ahahah! Moccioso, ho attirato gli attacchi di questi due, le loro incarnazioni sul punto di esplodere e il mio corpo principale per attaccarti tutti insieme! È una trappola che ho preparato apposta per te. Ora fammi vedere come potrai sfuggirmi! Volevi usarmi per uccidere questi quattro, domare la lancia del drago nero e distruggermi. Credi che sia uno sciocco?! Vuoi tramare contro di me? Perché non muori invece!"
                                


                                



