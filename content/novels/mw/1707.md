---
weight: 17070
title: Capitolo 1707 – Sconfitto
pubDate: 2025-12-15T08:37:10.429Z
tags:
    - mw
---


<em>BUONE FESTE! Capitolo regolare
4 capitoli in coda (Mattia), 0/5
-Schadenfreude</em>


Il drago nero aveva già pianificato come affrontare Lin Ming. Visto che il giovane possedeva la Ruota Karmica delle Miriadi di Demoni completa, la sua energia demoniaca era inutile contro di lui. E senza di essa non poteva fargli nulla.


In una situazione del genere, come avrebbe potuto il drago nero cooperare veramente con Lin Ming per uccidere il principe ereditario e gli altri?


Non si sarebbe scavato la fossa da solo così?


Tuttavia Lin Ming aveva divorato un'enorme quantità di energia demoniaca usando la Ruota Karmica. Questa energia demoniaca era costata centinaia di milioni e anche miliardi di anni di lavoro al drago nero. Per questo, lo spettro aveva potuto solo arrendersi per ora e non affrontare Lin Ming.


Così, coalizzarsi con lui era stata una scelta che era stato costretto a fare.


Dal momento in cui aveva attaccato il principe ereditario e gli altri, il drago nero aveva pensato a come utilizzarli per attaccare Lin Ming. Aveva poi usato deliberatamente il dominio per circondare il principe ereditario e gli altri, per metterli all'angolo. Poi, spinti dalla disperazione, avrebbero sicuramente usato le loro tecniche finali.


In seguito il drago nero aveva rivelato intenzionalmente il suo corpo principale per spingere Hongyan e il principe ereditario ad attaccarlo. Solo così avrebbe potuto contare sulla loro forza per uccidere il suo nemico, infliggendo un colpo fatale a Lin Ming!


Dopo essersi sbarazzato di Lin Ming, il duca Haoyue e il guerriero con l'armatura argentata sarebbero stati travolti dall'impatto e probabilmente sarebbero morti.


Per quanto riguardava il principe ereditario e Hongyan, non se la sarebbero cavata meglio. La loro energia primaria sarebbe stata ferita gravemente. Allora, fuggire dal dominio delle Miriadi di Demoni sarebbe stato impossibile!


Così i cinque sarebbero diventati cibo per il drago nero!


Gli sarebbe stato di enorme beneficio, divorare così tanti giovani talenti!


Per quanto riguardava la Ruota Karmica delle Miriadi di Demoni che Lin Ming aveva sfoderata, anch'essa sarebbe diventata il suo bottino di guerra. In futuro avrebbe potuto meditare su di essa. Anche se non fosse riuscito a comprendere il metodo di coltivazione completo, avrebbe comunque potuto migliorare le sue tecniche per radunare e condensare l'energia demoniaca.


Questo era un piano dalle diverse funzioni. Finché avesse avuto successo, avrebbe ottenuto ogni vantaggio!


Dopo aver coltivato per un po' di tempo, avrebbe potuto prendere possesso della lancia del Drago Nero e usarla come suo corpo, vagando per il mondo. Poteva trasformarsi in una persona, in un'antica bestia feroce o anche in una Bestia Divina, diventando il sovrano di un territorio!


Questi erano tutti i piani del Drago Nero. Aveva manipolato il principe ereditario del Vuoto Divino e gli altri. Anche Lin Ming era caduto nella sua perfetta trappola mortale!


Naturalmente tutto questo sarebbe successo a patto che il suo attacco potesse uccidere Lin Ming!


Il drago nero non era preoccupato; il principe ereditario del Vuoto Divino e Hongyan gli avevano dato una sorpresa dopo l'altra. Avevano intenzione di fare esplodere le incarnazioni da Empireo e attaccare contemporaneamente. Insieme all'assalto del drago nero, questa raffica di colpi avrebbe potuto mettere alle strette perfino un Grande Re del Mondo al picco del suo stadio!


Era impossibile per Lin Ming bloccare tutto questo!


Naturalmente il drago nero non si era dimenticato del tesoro spirituale di Lin Ming: la campana di Primordius!


Il drago nero si ricordava bene delle terrificanti capacità difensive di questo tesoro spirituale.


Aveva scelto di rivelare il suo corpo principale nel momento in cui Lin Ming aveva evocato la campana di Primordius, tutto per fare perdere ogni speranza a Lin Ming!


Ciascun passo di questo piano era stato preparato meticolosamente. Era estremamente malvagio e sinistro!


"Dominio delle Miriadi di Demoni!"


Il drago nero ruggì. Energia demoniaca fuoriuscì a fiotti, trasformandosi in innumerevoli rune che sigillarono lo spazio attorno alla campana di Primordius!


Usandola, aveva separato Lin Ming dall'artefatto spirituale!


Allo stesso tempo, lo spazio attorno a Lin Ming fu bloccato dal dominio. L'energia demoniaca si condensò in spesse corde nere che avvolsero Lin Ming!


Così, figuriamoci usare le leggi dello spazio per scappare, sarebbe stato difficile aprire un anello spaziale.


L'energia demoniaca condensata dal drago nero era estremamente solida. Non importava quanto Hongyan e il principe ereditario la attaccassero, non erano riusciti a sfuggirgli. Per quanto riguardava Lin Ming, anche se poteva usare le leggi Asura per dissolverla, ci avrebbe comunque messo del tempo per farlo.


Ma il drago nero non gli avrebbe dato assolutamente nessuna possibilità di riprendersi!


"Muori!"


Dopo aver sigillato la campana di Primordius e aver eliminato ogni via di fuga o resistenza, il drago nero ruggì, il suo corpo si allargò all'improvviso.


In un batter d'occhio, arrivò a cento piedi di lunghezza. Spalancò le fauci, fiamme grigie si riversarono fuori dalla sua bocca. Questo fuoco grigio si precipitò sulle incarnazioni da Empireo che erano arrivate al loro punto critico. Tutti questi attacchi si unirono insieme a si lanciarono su Lin Ming!


Finché Lin Ming fosse stato colpito, sarebbe morto sicuramente!


Gli occhi del giovane brillarono di luce fredda mentre fronteggiava questo attacco sconvolgente!


Cercò di muovere la campana di Primordius, ma visto che era soppressa dall'energia demoniaca, la campana di Primordius rimase completamente ferma.


"Non sprecare energie! Oggi morirai qui!"


Il drago nero ruggì. Anche mentre stava sopprimendo la campana di Primordius, stava anche attirando gli attacchi esplosivi del principe ereditario e di Hongyan. Il drago nero stava usando tutte le risorse che aveva a disposizione. Doveva riuscirci!


In quel momento però iniziò a provare un pessimo presentimento, come ci fosse un pericolo imminente in agguato!


"Mi sono dimenticato di qualcosa?!"


Il drago nero sussultò. Però non poteva più ritirarsi, poteva solo avanzare con tutte le sue forze.


In quel momento, a 30 piedi di distanza dal drago nero, il vuoto si squarciò. Apparì un uomo, il suo intero corpo era ricoperto di scaglie nere e il suo viso era pieno di rune rosso sangue. Era un dio della morte Asura, usciva da una lacerazione nello spazio!


Questo dio della morte aveva un'espressione crudele e terrificante. Anche così, si poteva distinguerne i lineamenti. Era Lin Ming che era andato incontro ad una metamorfosi usando il potere del sangue Asura!


Il suo intero corpo stava emanando energia. Intento omicida ribolliva sulla sua pelle.


Strinse una lancia nera e guardò il drago con indifferenza e derisione. Sembrava che lo considerasse già morto!


"T... tu... com'è possibile?!"


Visto che il drago nero aveva investito tutta la sua energia nel dominio delle Miriadi di Demoni e stava anche attaccando, il suo corpo principale era completamente indifeso!


Non aveva nessuna possibilità di resistere!


"Chi diavolo è quello?!"


Il drago nero si girò verso il "Lin Ming" verso cui stava puntando la raffica di attacchi. Quel Lin Ming rimase indifferente mentre teneva la Lancia del Sangue della Fenice. Sembrava indifferente nei confronti di quell'assalto terrificante.


<em>'Un'illusione?!'</em>


Il drago nero all'inizio pensò che Lin Ming avesse usato un'illusione per ingannarlo. Ma era impossibile. Come poteva un'illusione affrontare il duca Haoyue e il guerriero con l'armatura argentata? Inoltre come poteva usare così tanta energia e le leggi? E sia l'aura del primo Lin Ming che del secondo avevano le stesse fluttuazioni di energia di un corpo materiale. Il drago nero non avrebbe fatto un errore così elementare.


Come poteva essere?!


"Che peccato. Tutti i tuoi piani erano perfetti, ma non sapevi che avevo una personificazione! Quando ho proposto di fare un patto con te, credevi che non avrei saputo che avevi intenzione di uccidermi? Ma nonostante sapessi che avevi qualche asso nella manica, il solo problema era capire quando mi avresti fatto un agguato. Inoltre non sei altro che una creaturina sinistra e astuta. Se mi avessi attaccato, l'avresti fatto solo una volta che tu avessi avuto piena sicurezza di uccidermi. Se mi avessi colto di sorpresa, allora tutti i miei piani potevano essere stravolti!"


"Così, dopo che abbiamo fatto un accordo e hai ritirato il tuo campo di forza delle Miriadi di Demoni, ho dovuto coprirmi con la campana di Primordius per difendermi dagli attacchi. Ma nel frattempo ho anche scambiato posto con la mia personificazione!"


"La mia personificazione ha il fisico forte quasi quanto quello di un Empireo saggio! Non teme nessun attacco! Dopo averlo scambiato con il mio corpo principale, non c'era più bisogno di temere i tuoi trucchetti e agguati. Il mio corpo principale si è nascosto per tutto questo tempo per proteggersi da ogni possibile evenienza!"


"Ho lasciato la Lancia del Sangue della Fenice e la campana di Primordius alla mia personificazione, ho lasciato anche il mio spirito da battaglia nel suo mare spirituale. Poi ho attivato a distanza la Ruota Karmica per aiutare la mia personificazione ad attaccarlo. Tutto questo affinché non avessi nessun sospetto nei miei confronti. Poi, il momento in cui mi avresti attaccato sarebbe diventato il momento in cui ti avrei ucciso! Ora che stai usando tutta la tua energia demoniaca per altri scopi, come bloccherai il mio attacco?"


Nonostante la spiegazione di Lin Ming sembrasse lunga, ci volle un mero istante per comunicarla telepaticamente al drago nero.


Lo spettro tremò selvaggiamente!


Quando Lin Ming si era coperto con la campana di Primordius, si era già scambiato con la sua personificazione! Il corpo principale di Lin Ming si era nascosto lì, ma era stata la sua personificazione ad uscire allo scoperto!


In altre parole, il suo attacco pianificato accuratamente era rivolto tutto verso la personificazione!


"Ahhhhhh!"


Il drago nero ruggì selvaggiamente. Era vissuto per innumerevoli eoni e aveva a disposizione una miriade di metodi. Era una creatura incredibilmente sinistra e ingannevole, ma oggi era stata ingannata da un membro della giovane generazione!


"Non lo posso accettare!"


Ruggì il drago con tono acuto e disperato. Lin Ming non gli diede nessuna possibilità di riprendersi. Scagliò immediatamente la lancia in avanti!


Lin Ming aveva ottenuto quest'arma nella Porta delle Leggi. Anche se non poteva aumentare la sua forza, era incredibilmente dura. Non c'era quasi nulla in grado di distruggerla!


In quel momento, Lin Ming aveva portato questa lancia nera dalla Porta delle Leggi Asura e l'aveva tenuta con sé. Ora finalmente gli era tornata utile!


Lin Ming attivò la Forza del Dio Blasfemo più che poteva. Il potere della tribolazione del fulmine e del fuoco si riversò nella lancia. Allo stesso tempo attivò anche il potere del Dao Celeste Asura e dell'Arte del Sigillo Divino!


Un buco nero vorticante sfrecciò da Lin Ming. Lo spazio attorno al drago nero si deformò!


La Ruota Karmica delle Miriadi di Demoni ronzò mentre veniva evocata da Lin Ming. Il Dao Celeste Asura era la nemesi del drago nero.


Poi tutta la sua forza eruttò insieme!


Il drago nero ruggì miserabilmente più e più volte. Il suo corpo fu carbonizzato dalla terrificante ondata di energia, quasi riducendosi nel nulla!


Lo spettro ruggì di dolore. Il suo corpo si ridusse in innumerevoli frammenti mentre cercava disperatamente di liberarsi e fuggire. Tuttavia come poteva Lin Ming dargli un'occasione del genere?


Ruota Karmica delle Miriadi di Demoni!


<em>Ka ka ka ka!</em>


La Ruota Karmica si abbatté sull'obiettivo dall'alto. Era estremamente abile nel sopprimere il potere dei fantasmi e degli spiriti. Poteva imprigionare le volontà e le anime dei guerrieri.


Poi un vortice nero apparì sopra la ruota. I frammenti del drago nero furono risucchiati dal mulinello, sigillati all'istante!


Il drago nero ruggì miserabilmente. Per tutti questi anni aveva continuato a nascondersi nella lancia del drago nero, divorando la carne e il sangue di innumerevoli talenti, e poi usando la Ruota Karmica per sigillare le loro anime. Non si sarebbe mai immaginato che un giorno avrebbe fatto la stessa fine!
                                


                                



