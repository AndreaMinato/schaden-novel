---
weight: 17080
title: Capitolo 1708 – Uccidere il principe ereditario
pubDate: 2025-12-15T08:37:10.429Z
tags:
    - mw
---


<em>BUONE FESTE! Capitolo regolare
4 capitoli in coda (Mattia), 0/5
-Schadenfreude</em>


La Ruota Karmica delle Miriadi di Demoni roteò. In essa apparirono innumerevoli spettri demoniaci. Queste creature feroci ubbidivano tutte agli ordini di Lin Ming. Rilasciarono viticci oscuri che sprofondarono nel fantasma del Drago Nero, disturbandone i sensi e rendendogli impossibile scappare!


"Ahhh!" La maggior parte dei frammenti del drago nero erano stati sigillati. Non importava quanto ruggisse di dolore, non poteva sfuggire al suo destino!


"Moccioso, verrà un giorno in cui ti farò a pezzi! Torturerò la tua anima, farò sì che non entrerai mai nel Samsara! Soffrirai per sempre all'inferno!"


Il drago nero pronunciò un'ultima maledizione mentre era sul punto di essere sigillato. Tuttavia Lin Ming si limitò a ridacchiare quando la sentì.


"Vuoi torturare la mia anima? Ma che peccato che stai per essere raffinato da me e diventare uno schiavo nella mia Ruota Karmica delle Miriadi di Demoni..."


Lin Ming sigillò completamente il drago nero. Poi, da dietro di lui, risuonò un'enorme esplosione.


L'energia demoniaca evocata dal drago nero e gli attacchi del principe e di Hongyan erano esplosi insieme!


In origine sarebbe dovuto essere il vero Lin Ming a resistere a questo assalto. Era impossibile evitarlo dato che lo spazio attorno era stato bloccato dal drago nero. E queste due incarnazioni da Empireo stavano scoppiando contemporaneamente. Perfino un grande Re del Mondo al picco del suo stadio non avrebbe potuto difendersi da questo colpo. Anche se Lin Ming aveva elevate capacità difensive, probabilmente non sarebbe riuscito a scappare!


Tuttavia Lin Ming si era già scambiato con la Pietra dell'Embrione Spirituale. La sua personificazione era in condizioni completamente diverse. Il suo corpo mortale era stato nutrito costantemente dalla formazione della tomba delle Bestie Divine per miliardi di miliardi di anni usando la vitalità del sangue e l'essenza di ogni sorta di potente Bestia Divina. La sua forza fisica era già arrivata ad un livello incomprensibile, era quasi indistruttibile.


<em>Rumble rumble rumble!</em>


Il mondo tremò mentre l'energia divampava. La personificazione fu scaraventata via dall'esplosione terrificante, tutti i suoi abiti erano stati lacerati e perfino l'armatura flessibile si era frantumata! Questa personificazione era potente, ma perfino il suo corpo si era macchiato di sangue dopo essere stato colpito dalle esplosioni di queste incarnazioni di Empirei. Ma queste erano solo macchie di sangue; la personificazione non era rimasta ferita davvero.


Inoltre queste ferite minori si stavano rigenerando a vista d'occhio!


Per il duca Haoyue e il guerriero con l'armatura argentata la storia era diversa invece. Visto che non erano troppo lontani dalla personificazione, erano rimasti coinvolti nell'esplosione. Anche se erano stati colpiti solo dalle onde d'urto, i loro corpi erano fradici di sangue ed entrambi si ridussero in condizioni miserabili!


"Ahhh!"


Gridò il duca Haoyue. Accanto a lui, la spina dorsale del guerriero con la corazza argentata si era spezzata e i suoi organi erano stati ridotti in poltiglia. Sputò una boccata di sangue, era sull'orlo della morte!


L'attacco del principe ereditario e di Hongyan non era riuscito a fare nulla a Lin Ming. Invece aveva quasi ucciso il duca Haoyue e il guerriero con l'armatura!


Non solo, ma avevano dato l'opportunità di sigillare il drago nero a Lin Ming!


Per un po', nel dominio delle Miriadi di Demoni che doveva ancora dissiparsi, il solo rumore rimasto fu l'ansimare del gruppo rimasto.


"Lin Ming... tu..."


La voce del principe ereditario del Vuoto Divino rabbrividì!


Anche se non aveva sentito la trasmissione del suono di Lin Ming, era riuscito a capire cos'era appena successo!


Il drago nero aveva attirato i loro attacchi per fare un agguato a Lin Ming. Quando il principe ereditario del Vuoto Divino se n'era accorto, aveva pensato che il drago nero fosse proprio malvagio e calcolatore. Aveva escogitato una trappola mortale!


Ma in quel momento finale, la situazione si era ribaltata completamente. Il drago nero era stato sigillato da Lin Ming e i loro attacchi più potenti per cui avevano bruciato essenza di sangue e anima erano ricaduti sulla sua personificazione. Anche così, non erano riusciti a ferirlo!


E il drago nero era stato imprigionato da Lin Ming! I metodi di Lin Ming erano stati veloci e spietati!


Fin da quando avevano deciso di cooperare l'uno con l'altro, si erano tramati contro a vicenda, ma alla fine i metodi di Lin Ming avevano superato ogni aspettativa.


Al confronto, il piano del principe ereditario di approfittarsi del loro conflitto sembrava ridicolo.


Dopo aver sigillato il drago nero, Lin Ming strinse la lancia nera e avanzò lentamente. Il suo corpo era ricoperto di scaglie. Sembrava un fantasma malvagio che strisciava fuori dall'inferno Asura, era davvero terrificante!


Sia il principe ereditario che Hongyan persero ogni coraggio di affrontarlo!


Erano in una pessima situazione. Visto che avevano bruciato l'anima e l'essenza di sangue durante quell'ultimo attacco, non erano affatto nel picco delle loro condizioni. Di fronte a Lin Ming, dallo slancio sovrastante, ebbero la sensazione di essere spacciati.


"Lin Ming... vuoi davvero ucciderci? Proveniamo dalle due organizzazioni più grandi della Strada Asura interna, e i sovrani divini dei nostri regni sono entrambi Vere Divinità. Se ci ucciderai, allora il solo futuro rimasto per te nella Strada Asura sarà la morte! Inoltre non dimenticarti che c'è anche l'Imperatrice Spirituale Sheng Mei nella prova finale! Ci sono cose che non puoi sapere. Il motivo per cui l'Imperatrice Spirituale è riuscita ad entrare nell'ultima prova è stato grazie al mio regno divino che le ha dato un posto!"


Disse con tono minaccioso il principe ereditario del Vuoto Divino. Sapeva che implorare pietà sarebbe stato futile. Se Lin Ming lo avesse lasciato vivere, sarebbe stato perché temeva che ci sarebbero state conseguenze nell'ucciderli.


Sfortunatamente per lui però si sbagliava. Proprio mentre il principe ereditario stava parlando, Lin Ming era già sfrecciato in avanti.


<em>Chi!</em>


La lancia nera avanzò, squarciando il vuoto!


Nel frattempo, anche la personificazione sfrecciò in avanti, bloccando ogni via di fuga per il principe ereditario e Hongyan!


Lin Ming non avrebbe dato loro la minima possibilità di scappare.


"Combattiamo!"


Vedendo che non c'erano possibilità di fuggire, il principe ereditario e Hongyan decisero di giocarsi il tutto per tutto!


Hongyan bruciò ancora una volta la sua essenza di sangue e il principe ereditario consumò parte della sua anima!


I due avevano già usato i loro assi nella manica. Ora potevano solo contare sulle loro forze per attaccare Lin Ming.


"Formazione delle spade infernali!"


Il principe ereditario formò dei sigilli con le mani e scagliò dodici spade volanti. Su ognuna di esse c'era un occhio formato da carne e sangue! Questi occhi erano iniettati di sangue, sembravano estremamente strani e macabri!


Il principe ereditario del Vuoto Divino si diede un pugno al petto e sputò una boccata di sangue. Il sangue schizzò sulle dodici spade e gli occhi delle lame divennero ancora più rossi. Qualsiasi coltivatore dalla coltivazione insufficiente sarebbe stato colto da un'illusione e avrebbe perso l'anima guardandole!


Senza dubbio, questi occhi contenevano ciascuno un attacco spirituale!


Il principe ereditario del Vuoto Divino era uno spirita e, dopo aver usato una varietà di abilità arcane, i suoi attacchi spirituali erano ancora più letali di quelli del duca Haoyue!


<em>Chi chi chi!</em>


Dodici brillanti raggi color rubino sfrecciarono dalle spade, coprendo Lin Ming!


Allo stesso tempo, Hongyan avanzò ed emise forti crepitii. Il suo corpo ora era spesso e muscoloso. La sua pelle brillava di luce metallica, come se fosse piena di una forza esplosiva!


Strinse una sciabola rosso sangue e menò un fendente verso Lin Ming.


Il principe ereditario e Hongyan erano entrambi membri d'élite sbalorditivi della loro generazione. Ora che si erano coalizzati, i loro attacchi spirituale e fisico puntarono entrambi su Lin Ming!


Lin Ming sembrava completamente impassibile di fronte al loro assalto.


Nel momento in cui le dodici luci rosse brillarono, un bagliore blu balenò dalla fronte di Lin Ming. Lo spirito da battaglia al gran successo ululò, volando in cerchio nel cielo e squarciando le dodici luci cremisi!


"Cosa?!"


Il principe ereditario del Vuoto Divino era scioccato. Anche se si aspettava già di non poter danneggiare Lin Ming con il suo attacco, non si sarebbe mai immaginato che la sua formazione di spade infernali sarebbe stata distrutta così facilmente. Lo spirito da battaglia di Lin Ming aveva già raggiunto un livello inconcepibile. Era difficile immaginare che un umano potesse ottenere risultati del genere.


Che... non avesse nessun punto debole?


Di fronte ad un avversario del genere, il principe ereditario si sentì soffocato!


E in quel momento, dopo aver frantumato la formazione di spade infernali, Lin Ming fece un passo avanti per fronteggiare il colpo di Hongyan!


Nove enormi stelle apparirono dietro Lin Ming. Il loro bagliore cadde su di lui come una cascata, la luce illuminava il mondo!


La forza fisica di Lin Ming arrivò a quella di cinque draghi. Essenza estrale galoppò selvaggiamente, facendo collassare lo spazio attorno!


Le sue pupille si rimpicciolirono. La lancia nera ululava come un drago dei fiumi, puntando verso il saggio che si stava avvicinando!


<em>Rumble rumble rumble!</em>


La lancia nera e la sciabola rosso sangue si scontrarono. Una luce divina eruttò, divampando con forza!


Nove stelle emanarono un bagliore radioso. La luce di sciabola di Hongyan poté solo resistere per un breve momento per poi venire fatta a pezzi dalla luce di lancia di Lin Ming!


Le onde d'urto della luce di lancia contenevano una forza terrificante che colpirono il petto di Hongyan.


Il saggio tremò, aveva la sensazione di essere stato travolto da una montagna. Le sue costole crepitarono mentre vomitava sangue.


Lin Ming non gli diede nessuna possibilità di riprendersi. Fece un passo avanti e mirò alla pancia di Hongyan, che si piegò come un gamberetto. Gli organi del saggio furono ridotti in poltiglia.


Vedendo questo, il principe ereditario si disperò.


"Lin Ming, ti ucciderò come un cane!"


Gridò il principe ereditario. In quel momento però Lin Ming lo aveva già raggiunto. Sembrava un dio della morte Asura, emetteva il suo giudizio con un solo attacco!


<em>Puff!</em>


L'attacco trapassò l'essenza spirituale protettiva del principe ereditario. Dopo aver bruciato la sua anima per due volte, il principe ereditario aveva esaurito quasi tutte le sue forze, non poteva contendere con Lin Ming.


Era impossibile per lui resistere. La luce di lancia fredda gli trapassò il petto e spuntò dalla sua schiena!


Il sangue schizzò nell'aria!


"Ruota Karmica delle Miriadi di Demoni!"


Con un ronzio, la Ruota Karmica coprì il principe ereditario: "Le persone che cercano di uccidere qualcuno devono essere pronte ad affrontare la morte. Dato che avete tramato contro di me, uccidervi è solo conforme al principio di causa ed effetto del Dao Celeste. La tua anima sarà sigillata dalla Ruota Karmica per essere usata da me!"


La voce di Lin Ming era fredda e indifferente, la sua sentenza sembrava quella di un dio della morte. Il principe ereditario del Vuoto Divino sentì una potente forza attrattiva sul suo mare spirituale, dandogli la sensazione che la sua anima fosse sul punto di essere risucchiata!


Questo dolore straziante lo fece ululare per l'agonia!


Disperato, aveva perso ogni capacità di resistere. Il suo corpo era rovinato e la sua anima fu risucchiata nella Ruota Karmica delle Miriadi di Demoni, sigillata!


Dopo essersi occupato del principe ereditario, Lin Ming si girò e sfrecciò verso Hongyan!
                                


                                



