---
weight: 171
title: Capitolo 171 - []
pubDate: 2025-10-16T07:28:18.446Z
tags:
    - mw
---


<strong><em>
Ho messo il titolo in fondo perché è uno spoiler.
-Schadenfreude</em></strong>


Lin Ming alzò le spalle e non rispose. Si concentrò a riversare la sua vera essenza nella sfera nera.


La formazione era come un pozzo senza fondo. Anche se aveva già assorbito una quantità colossale di energia, ancora non dava alcuna risposta.


Lentamente l'uomo pelato cominciò ad ansimare, come se avesse problemi a respirare, anche il tizio con la faccia da scimmia aveva il volto arrossato e stava sudando. Lin Ming invece, grazie alle sue capacità di recupero, sembrava più rilassato rispetto agli altri, ma era un po' fiacco e il suo volto era leggermente arrossato.


"Ancora un po', ci siamo quasi!" Disse l'uomo con la faccia da scimmia. La sfera nera cominciò ad emettere una debole luce e la stanza tremò. Con un profondo rimbombo, la porta dello Stregone finalmente si spalancò. Una pagoda di giada iridescente e magnifica che brillava con una luce color latte apparì di fronte a loro.


"Ahahahah!"


L'uomo con la faccia da scimmia la vide e iniziò a ridere fragorosamente.


Lin Ming si entusiasmò. Questo edificio sembrava simile alla Pagoda Raffinata in cui era entrato durante l'esame di ingresso del Palazzo delle Sette Arti.


"Ci siamo finalmente riusciti! Ahahah!" L'uomo pelato si sfregò le mani con impazienza. "Fratellone, andiamo insieme!"


"Sì. Bene. Vediamo chi di noi due potrà raggiungere un livello più alto. Ma... prima, c'è una piccola questione di cui dobbiamo occuparci."


L'uomo si volse verso Lin Ming, sorridendo, ma la sua espressione conteneva un selvaggio intento omicida.


"Ti ho detto di andartene, perché non te ne sei andato?!" Chiese con ansia Na Yi attraverso una trasmissione di vera essenza. Era sconvolta; questo ragazzo era un idiota?


Lin Ming rispose: "Il motivo per cui sono venuto qui è per il potere dello Stregone, ma anche perché volevo aiutarti. Ho appena detto un momento fa, che anche se hai usato il Parassita Spaccacuore Simbiotico, voi due potreste non uscirne vive."


"C... cosa? Credi davvero di poter...?" Na Yi lo trovò incredibile. Voleva davvero attaccare queste due persone? Era all'Alterazione dei Muscoli mentre i due uomini erano al picco della Forgia delle Ossa! La loro coltivazione differiva di uno stadio e mezzo! Non solo, ce n'erano due!


I due uomini camminarono verso Lin Ming e lo circondarono da destra e da sinistra.


"Fratello Mo, ti sei sforzato troppo."


Lin Ming si era inginocchiato e stava ansimando, come se avesse esaurito tutte le forze. Usò i gomiti per asciugarsi il sudore e disse: "Siete troppo gentili. Dato che vi siete occupati di così tante bestie feroci, siete voi ad aver lavorato più duramente. Io vi stavo solo accompagnando."


Con questa postura, sembrava davvero un idiota inconsapevole. Tuttavia la sua forza dell'anima stava già osservando ogni azione dei due uomini. Mentre era inginocchiato, il suo dito stava già percorrendo l'anello spaziale.


Dato che erano in due, avrebbe prima dovuto abbassare la loro guardia e poi ucciderne uno in un solo colpo. Poi avrebbe potuto occuparsi lentamente dell'altro.


Se non ci fosse riuscito, i due sarebbero stati pienamente in all'erta e sarebbero potuti scappare. Con così tante trappole nella Terra Sacra, sarebbe stato troppo problematico inseguirli.


Non solo, dato che l'uomo con la faccia da scimmia aveva il Parassita Spaccacuore Simbiotico, sarebbe stato più arduo occuparsi di lui.


Il tizio con la faccia da scimmia disse sorridendo: "Fratello Mo, vedi dove siamo, ci sono innumerevoli trappole qui. È un sotterraneo silenzioso e sicuro. È praticamente una tomba naturale!"


Lin Ming sussultò e sembrò stordito: "Cosa intendi dire?"


"Cosa intendo? Eheheh, dato che è così bello qui, allora noi fratelli ti faremo riposare qui per sempre!" Dicendo questo, l'espressione dell'uomo diventò orribile. Afferrò l'ascia corta sulla schiena e cercò di decapitare Lin Ming. Allo stesso tempo l'uomo pelato aveva preso la mazza e stava menando un colpo verso la vita di Lin Ming!


I due attacchi avevano bloccato ogni via di fuga a Lin Ming.


Na Shui urlò per la paura!


"Muori!"


Proprio mentre l'ascia stava calando su di lui, Lin Ming svanì all'improvviso!


<em>Puff!</em>


L'uomo pelato sentì una sensazione fredda e pungente nel suo petto. Un oggetto brillante protrudeva dalla sua carne. Guardò stordito in giù, era la punta di una lancia. Anche se c'era del sangue su di essa, non rimase attaccata al metallo e fluì lungo il dorso della lancia prima di sgocciolare sul pavimento.


<em>Drip drip drip...</em>


Nella profonda quiete della camera, il rumore delle gocce di sangue sembrava particolarmente intenso.


L'uomo con la faccia da scimmia aveva ancora un'espressione feroce. Non riuscì a reagire di fronte ad un imprevisto del genere. "Secondo... Secondo Fratello... tu..."


"Io... io..." L'uomo pelato stese la mano come se stesse cercando di raggiungere qualcosa, ma il suo sguardo divenne sempre più spento.


<em>Bang!</em>


Poi ci fu uno scoppio e il corpo dell'uomo pelato esplose in una nebbia di sangue. In quel momento i 5000 filamenti di vera essenza avevano distrutto i suoi organi e avevano spaccato tutte le sue ossa e i suoi muscoli!


Il cadavere dell'uomo pelato a terra cadde a terra come una pioggia di fango. Dietro di lui c'era Lin Ming, che aveva un'espressione calma e indifferente.


L'uomo con la faccia da scimmia era rimasto completamente scioccato. Guardando il volto del ragazzo, gli sembrava che fosse diventato un estraneo terrificante!


Anche se sembrava impossibile sfuggire ad entrambi gli attacchi, era apparso come un fantasma dietro l'uomo pelato e l'aveva ucciso con un solo affondo della sua lancia!


Come poteva essere un ragazzo con la coltivazione all'Alterazione dei Muscoli?!


L'uomo con la faccia da scimmia cominciò a tremare di paura. Era davvero umano questo giovane? O era una qualche sorta di demone?


Nelle leggende si diceva che gli esseri malvagi potessero assumere forma umana. Queste creature potevano volare ed uccidere a volontà; erano terrificanti!


Non troppo lontana, Na Yi aveva visto tutto. Aveva visto Lin Ming scomparire all'istante per poi riapparire dietro ad uno dei suoi nemici. Eppure non era riuscito a sentire chiaramente i suoi passi!


<em>Chi è...</em>


Na Yi trattenne il respiro; era davvero un ragazzo di 15 anni?


L'uomo con la faccia da scimmia afferrò l'ascia corta facendo circolare rapidamente la vera essenza nel suo corpo. Arretrò lentamente. La sua fronte era già madida di sudore. Non sapeva se Lin Ming stesse nascondendo la sua coltivazione o che altri segreti avesse.


Avendo visto i movimenti di Lin Ming, l'uomo aveva già capito che era inutile scappare; sarebbe solo morto prima.


Lin Ming mantenne la presa sulla Lancia Pesante d'Argento Flessibile. Nonostante l'ultimo colpo avesse ucciso facilmente il suo nemico, in realtà era perché l'uomo aveva abbassato la guardia e non aveva usato molta vera essenza per proteggersi. Ecco perché Lin Ming ci era riuscito così facilmente.


Ora invece l'uomo con la faccia da scimmia era in guardia. In questa situazione critica, Lin Ming poteva comunque ucciderlo, ma doveva sforzarsi un po' per farlo.


"Non ucciderlo!"


In quel momento la trasmissione di vera essenza di Na Yi risuonò nella mente di Lin Ming.


Il ragazzo sembrò non aver sentito. Con il concetto di vento, la piccola distanza tra lui e il suo nemico sembrò aver perso significato.


Attaccò e un fulmine illuminò la stanza.


<em>Clang!</em>


L'uomo con la faccia da scimmia usò l'ascia per respingere l'attacco, tuttavia il serpente elettrico che circolava attorno alla lancia trapassò il corpo dell'uomo come un insetto. In quel momento il suo corpo si paralizzò.


Questo era il potere dell'Anima di Tuono!


Forza del Dio Blasfemo - Apertura!


Urlò Lin Ming. Con una spazzata della sua lancia, attivò Forza Penetrante. La vera essenza vibrante fu come un'onda anomala.


Il nemico era stato paralizzato, ma il suo istinto di sopravvivenza si manifestò. Si morse la punta della lingua e cercò di muoversi.


Sapeva già che era impossibile respingere questo colpo. Poteva solo rischiare la vita e attaccarlo. La sua ascia corta puntò con violenza verso Lin Ming!


<em>Puff!</em>


La lunga lancia colpì le cosce dell'uomo. Forza Penetrante, combinata con il potere esplosivo della Forza del Dio Blasfemo, distrusse le gambe dell'uomo con la faccia da scimmia, riducendole in poltiglia!


Nel frattempo l'ascia stava raggiungendo la testa di Lin Ming!


"Pugno Spacca Ossa!"


Lin Ming sferrò un pugno! Aveva davvero intenzione di usare il suo corpo per combattere contro un'ascia piena di vera essenza!


<em>Bang!</em>


La lancia fu respinta dalla vera essenza vibrante!


E la mano di Lin Ming era rimasta illesa!


"Questo... cosa..." L'uomo con la faccia da scimmia aveva strabuzzato gli occhi. <em>Era invulnerabile?!</em>


Mentre pensava questo, fu scagliato in alto. Aveva già perso sensibilità nella parte inferiore del suo corpo. Guardando sotto, vide che i suoi piedi erano ancora a terra e che le sue gambe erano completamente in frantumi!


"Aaaaaaah!"


L'uomo urlò di dolore. Il suo corpo cadde a terra come un sacco rotto, spruzzando sangue come una fontana!


"No... non uccidermi! Se muoio anche la ragazzina morirà!"


Sembrava che a Lin Ming non importasse. Sogghignò come un demone e scosse la sua lancia: "Credi che m'importi?"


"Tu... tu... bene! Dato che morirò comunque, allora moriremo insieme!" L'uomo con la facci da scimmia strinse i denti, pronto a distruggere i suoi meridiani e suicidarsi. Tuttavia in quel momento Lin Ming apparve come un fantasma accanto a lui, muovendo il palmo.


Palmo Pulse Cutting!


<em>Puff!</em>


Lin Ming colpì il suo petto. La vera essenza si scatenò sui meridiani dell'uomo, distruggendoli completamente!


"Ah!" L'uomo con la faccia da scimmia urlò in modo miserabile. Con immenso stupore si rese conto di non riuscire ad evocare la vera essenza nel suo corpo. Era come se una forza misteriosa avesse disperso tutta la sua volontà; non ascoltava più i suoi segnali!


"Vuoi distruggere i tuoi meridiani? Allora posso darti una mano."
Lin Ming ritrasse la mano. Dato che il Palmo Pulse Cutting era una tecnica marziale debole, non era molto utile in combattimento. Era usata dal potente anziano per tormentare i suoi nemici; come poteva dare al nemico l'opportunità di suicidarsi?


Questa tecnica marziale avrebbe fatto perdere tutte le abilità del nemico e l'avrebbe trasformato in un eunuco. Non solo, la vittima sarebbe stata poi imprigionata e torturata senza poter nemmeno sfuggire al dolore!


In quell'attimo in cui l'energia elettrica aveva scintillato, Na Yi era spaventata e scioccata. Pensava che Lin Ming avrebbe ucciso l'uomo, ma al momento il ragazzo pareva aver ottenuto il pieno controllo della situazione tramite un metodo sconosciuto.
Rilasciò un respiro che non si era accorta di aver trattenuto. Osservò di nuovo Lin Ming con uno sguardo pieno di emozioni contrastanti.


Chi era questo ragazzo? La sua coltivazione era davvero all'Alterazione dei Muscoli; come poteva avere questo genere di forza terrificante?


Aveva trattato questi due maestri di arti marziali al Forgia delle Ossa come se fossero giocattoli. Aveva anche distrutto i meridiani dell'uomo per evitare che si suicidassero. Perfino un maestro allo stadio Circolazione non sarebbe stato capace di fare una cosa del genere!


Na Yi non aveva mai sentito di un genio del genere nella Landa Selvaggia del Sud. Questo includeva anche la prima generazione della tribù Na!


Se era davvero un quindicenne, allora avrebbe avuto un futuro incredibile. Il suo potenziale era allarmante!


Se... se avesse avuto il suo aiuto, insieme alle eredità nascoste della Terra Sacra dello Stregone, forse avrebbe potuto ricreare la tribù Na!


Pensando a questo Na Yi sussultò, ma poi scosse subito la testa e sospirò. Perché avrebbe dovuto aiutarla...



