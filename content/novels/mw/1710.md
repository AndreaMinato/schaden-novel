---
weight: 1710
title: Capitolo 1710 – Inghiottire i Ricordi
pubDate: 2025-12-15T08:37:10.429Z
tags:
    - mw
---


<em>BUONE FESTE! Capitolo sponsorizzato, ringraziamo Mattia!
2 capitoli in coda (Mattia), 0/5
-Schadenfreude</em>


"Oh? Non potrò ottenere la lancia del Drago Nero se ti ucciderò?" Lin Ming guardò il fantasma e strinse le mani dietro la schiena, come se non gli importasse della minaccia.


Il drago nero sogghignò con fare diabolico. Dato che era stato imprigionato da Lin Ming, sapeva che scappare era futile, così si arrese. "Esatto, se non mi credi, allora puoi provare da solo. Ho impiegato un miliardo di anni per usare la lancia del Drago Nero come fondamento per la mia grande formazione delle Miriadi di Demoni. In questa formazione c'è una quantità di energia vasta quanto il mare. Negli ultimi miliardi di anni ho ucciso costantemente degli sfidanti per accumulare le loro energie, altrimenti perché mi sarei disturbato a farlo?"


"Oh? Allora è così..."


Lin Ming aveva già scoperto che il drago nero in sé non era troppo forte. Ma usando l'energia demoniaca che aveva radunato, poteva uccidere all'istante un grande maestro come Juku. Tutto questo a patto però che fosse ad un certo raggio dalla lancia del Drago Nero. In altre parole, doveva sfruttare la formazione presente per mostrare la sua forza combattiva più potente.


Per quanto riguardava la formazione della lancia del Drago Nero, era stata rafforzata per miliardi di anni ed era estremamente salda. Volerla rompere era quasi impossibile.


Lin Ming rifletté per un momento e poi iniziò a muovere le dita. Piccole rune iniziarono a diffondersi attorno. Agli angoli degli occhi di Lin Ming iniziarono ad apparire piccoli sigilli Asura. Voleva usare il Dao Celeste Asura per capire i punti deboli di questa formazione.


Il drago nero rise come un pazzo: "Non sprecare tempo. La grande formazione che ho creato non ha niente a che fare con il Dao Celeste Asura. È solo dopo che sono riuscito ad ottenere un metodo di coltivazione incompleto per la Ruota Karmica delle Miriadi di Demoni. Visto che ho potuto percepire i misteri di questo metodo di coltivazione, ho deciso di integrarlo nella formazione. Credi di poter rompere la mia formazione solo perché comprendi il Dao Celeste Asura? Sei fin troppo ingenuo! Ho trascorso miliardi di anni su questa formazione, rafforzandola costantemente con sacrifici di carne e sangue. Non importa quanto è elevata la tua coltivazione o la tua comprensione dei diagrammi, non potrai mai superarla!"


Il drago nero ridacchiò, completamente sicuro della sua formazione.


"Capisco." I sigilli delle maledizioni attorno agli occhi di Lin Ming iniziarono a svanire. Se ciò che aveva detto il drago nero era vero, ci sarebbe voluta una quantità considerevole di tempo per superare questa formazione. Lin Ming avrebbe avuto bisogno come minimo di decine di giorni prima di poter prendere la lancia, ma così ci avrebbe impiegato troppo tempo. Doveva procedere ancora verso il quinto piano.


"Così farai meglio a liberarmi. Ci sono stati degli attriti tra di noi, ammetto che volevo divorarti, ma in questo mondo contano solo i propri interessi. Se mi libererai, allora prometto che ti aiuterò ad aprire la formazione e potrai prendere la lancia del Drago Nero. Dopodiché ognuno andrà per la propria strada. Che ne dici?"


Il drago nero lo tentò quando vide che Lin Ming era rimasto in silenzio.


"Naturalmente avrò bisogno che tu faccia un giuramento dei demoni del cuore e che ponga una maledizione su te stesso. Inoltre dovrai anche firmare un contratto di sangue prima che io sia disposto ad aiutarti a rompere la formazione. Altrimenti non ti potrò credere."


Vedendo Lin Ming ancora assorto, come se non avesse altri piani, l'espressione del drago nero divenne sempre più sicura di sé.


Pensò: '<em>Questo moccioso, sicuramente desidera la lancia del Drago Nero. Non ci rinuncerà mai. Visto che non ha altri metodi a disposizione, sceglierà sicuramente di cooperare con me. Per quanto riguarda il mio antico contratto di sangue, finché lo firmerà riceverà una maledizione, eheh... allora, una volta che sarò liberato e potrò tornare nella formazione, potrò cercare un'occasione per ottenere una rivincita e divorarlo!'</em>


<em>
</em><em>'Questa bestiaccia, se non lo imprigionerò e torturerò la sua anima per 10.000 anni non potrò mai dare sfogo al mio odio!'</em>


Mentre era assorto, una luce feroce brillò nello sguardo del drago nero!


Ma allo stesso tempo provò anche inquietudine. Lin Ming non era facile da gestire. Aveva sperimentato personalmente quanto era astuto e non era sicuro che il suo piano potesse filare liscio.


Lin Ming si sfregò il mento, fissando il drago nero. Come se si fosse reso conto di qualcosa, il suo sguardo iniziò ad accendersi, intimorendo il drago nero.


Aveva la sensazione che Lin Ming potesse comprendere ciò che pensava e smise di riflettere sul suo piano di tradirlo, temendo che il giovane potesse leggergli nel pensiero.


"Cosa... cosa stai guardando, hai finito di fare la tua decisione?"


Disse con fare cupo il drago nero, demoralizzato.


Lin Ming sorrise: "Sì."


"Eheh! Un uomo saggio può adattarsi ad ogni situazione. Se mi ucciderai, non otterresti nessun vantaggio. È la lancia del Drago Nero ad essere più importante per te. Sbrigati e sciogli il sigillo, poi firma il contratto del sangue con me. Sei un ragazzino astuto e sinistro. Non posso crederti sulla parola. Ti crederò solo se farai un contratto e un giuramento sui demoni del cuore."


Il drago nero guardò Lin Ming con fare agitato. Questo era il momento più cruciale. Doveva spingere il giovane ad accettare le sue condizioni. Tuttavia aveva la sensazione di non essere mai riuscito a capire davvero cosa pensava.


"Va bene, allora scioglierò il tuo sigillo."


Lin Ming sorrise e fece un cenno, estendendo lo spazio primordiale attorno a lui e al drago nero, isolandoli completamente dall'esterno. Sotto la copertura dello spazio primordiale, nessuna percezione poteva raggiungerlo. Chiunque fosse voluto uscire o entrare, avrebbe dovuto rompere la barriera dello spazio primordiale per farlo.


Vedendo questo, il drago nero rise: "Hai anche creato un campo di forza. Temi che scapperò? Ahah! Ti preoccupi troppo."


Mentre lo diceva, il drago nero pensò sinistramente: "Scappare? Perché dovrei scappare? Come posso rinunciare a questa formazione per cui ho impiegato miliardi di anni a formare? Ci perderei enormemente se scappassi. Devo divorarti e recuperare la mia energia del sangue persa. Dato che mi hai derubato della tua energia, mi assicurerò che la pagherai!'


Anche se il drago nero era inferocito, in superficie rimase calmo.


Lin Ming sollevò il palmo destro verso l'alto. Lo spazio sopra la sua mano si distorse e un vortice nero apparì.


Scosse la testa: "Il motivo per cui ho creato questo campo di forza non è perché temo che tu scapperai, ma perché avevo bisogno di nascondere una cosa. Qualcosa che non posso permettere che gli altri scoprano."


Mentre Lin Ming parlava, un cubo nero iniziò ad apparire sopra la sua mano.


Era misterioso e semplice. La sua superficie era coperta da ogni tipo di strana linea. Era il Cubo Magico!


Vedendolo, le pupille del drago nero si rimpicciolirono. Non riconobbe l'artefatto, ma provava una profonda paura.


"Cos'è quello?"


Chiese con calma il drago nero, cercando di mostrare una facciata coraggiosa. Anche se non sapeva cosa fosse questo oggetto, ne fu raggelato.


Lin Ming disse: "Lo chiamo Cubo Magico. È un antico strumento divino. Oltre metà dei miei risultati sono stati grazie a questo oggetto..."


Lin Ming sembrava parlare con noncuranza, ma quando lo sentì, il drago nero ne fu scosso: "Cosa significa?"


Se ciò che Lin Ming aveva detto la verità, allora questo Cubo Magico doveva essere il suo più grande segreto. Eppure glielo stava rivelando...


Prima che il drago nero potesse rispondere, il cubo magico emise una luce cupa. In un breve istante, questo bagliore lo coprì ed ebbe la sensazione che la sua anima venisse coperta da acido corrosivo. Iniziò ad emettere delle grida di dolore!


"Ahhhh!"


Il drago nero si dimenò. Ma il suo corpo fu risucchiato dal cubo magico e lacerato dal vortice nero terrificante!


"Tu... cosa stai facendo?!"


Un ululato di dolore risuonò nella mente di Lin Ming, che rimase freddo e indifferente. Disse piano: "Non ero interessato a te all'inizio, ma dato che hai detto che non posso portare via la lancia del Drago Nero senza il tuo aiuto, ho deciso di rimuovere il tuo marchio spirituale e leggere i tuoi ricordi. Scoprirò da solo il metodo per rompere la formazione."


"Cosa... cos'hai detto?!?!"


Il drago nero ne fu scioccato. Prima di poter rispondere, la sua coscienza fu sommersa rapidamente dallo spaventoso vortice di energia e venne consumata lentamente, lasciando solo sconfinato dolore!


La sensazione di perdere il marchio spirituale era indescrivibile. Il drago nero ebbe la sensazione che stessero tagliando la sua anima con diecimila lame, come se innumerevoli insetti la stessero divorando!


In poco tempo, il marchio spirituale del drago nero era svanito completamente, lasciando solo ricordi. Era davvero morto.


Lin Ming mosse la mano e inghiottì tutti questi ricordi!


Non sarebbe stato facile per lui, aveva bisogno di molto tempo per elaborarli tutti.


E questo drago nero era vissuto per miliardi di anni e aveva fatto fin troppe esperienze complicate. Lin Ming scartò direttamente tutti i ricordi inutili, altrimenti non sarebbe riuscito a leggerli tutti nemmeno se avesse avuto a disposizione centinaia di anni.


Scartò un'enorme quantità di frammenti. Lin Ming cercò tra gli innumerevoli flussi di informazioni.


Questo processo continuò a lungo. Lentamente Lin Ming iniziò a capire molte cose.


Quello spettro non era un vero drago, era uno spirito malvagio e, dopo che aveva trovato la lancia, aveva iniziato a fondercisi, usandola come fondamento per coltivare.


Il motivo per cui era apparsa nella forma di un drago era perché c'era il frammento dello spirito di un drago nell'arma. L'artefatto spirituale della lancia del drago nero era stato un vero drago, ma la sua anima era svanita da molto tempo prima che lo spirito la trovasse.


Altrimenti la lancia del Drago Nero non avrebbe mai permesso ad uno spirito malvagio di entrare.


Dopo che questo spettro aveva occupato l'arma, si era fusa con l'aura nell'asta e aveva ottenuto le caratteristiche di un drago. Ma la sua natura era rimasta crudele e sinistra.


Per così tanti anni, questo spirito malvagio aveva sfruttato i cambiamenti del territorio del quarto piano per evitare persone come Sheng Mei che rappresentavano davvero una minaccia per lui. Solo quando persone come il principe ereditario apparivano si sarebbe rivelato per tentarli e rubare la loro essenza di sangue.


Quando Lin Ming lo scoprì, rimase sbigottito. Questo spirito malvagio era davvero astuto! Era riuscito a domarlo anche perché era stato fortunato.


Mentre rifletteva, sussultò. Finalmente aveva scoperto il metodo per aprire la formazione!


La formazione per radunare l'energia non era troppo misteriosa, ma dopo essere stata raffinata per miliardi di anni, era quasi impossibile da sciogliere. Ora che Lin Ming aveva scoperto i ricordi che contenevano il metodo per farlo, sarebbe stato incredibilmente facile sbarazzarsene.
                                


                                



