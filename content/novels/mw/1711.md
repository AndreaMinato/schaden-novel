---
weight: 1711
title: Capitolo 1711 – Ricevere la lancia del Drago
pubDate: 2025-12-15T08:37:10.429Z
tags:
    - mw
---


<em>BUONE FESTE! Capitolo sponsorizzato, ringraziamo Mattia!
1 capitoli in coda (Mattia), 0/5
-Schadenfreude</em>


Lin Ming impiegò due interi giorni per esaminare i ricordi del drago nero, quelli più utili finirono tutti registrati nella sua mente. L'energia residua dello spirito invece fu radunata e riposta nel suo mondo interno.


In un angolo del mondo interno di Lin Ming c'era un oggetto nero come la pece dalla forma ovale, lucente come giada. Era l'uovo di drago.


L'idea di Lin Ming era estremamente semplice. Dato che il fantasma del drago nero aveva assorbito alcuni frammenti della volontà dello spirito, allora doveva possedere la forza della razza dei draghi. Dato che aveva ucciso lo spettro malvagio, naturalmente non poteva sprecarne l'energia. Era solo giusto che permettesse all'uovo di drago di assorbirla.


L'energia residua del drago nero si trasformò in foschia densa che si radunò attorno all'uovo. Sotto il controllo di Lin Ming, l'uovo assorbì la nebbia nera come una spugna. Per un po', i motivi sul guscio divennero ancora più profondi e misteriosi.


Dopo aver finito, Lin Ming tirò un sospiro di sollievo.


Fare schiudere un uovo di drago era un processo estremamente lungo. Lin Ming aveva già nutrito l'uovo con ogni sorta di materiale celeste ed energia di Bestia Divina per oltre 60 anni. Tutte quelle aure ed energie si erano radunate nell'uovo ed erano diventate parte della sua forza. Aveva raggiunto una potenza terrificante. Una volta che fosse nato, il cucciolo di drago avrebbe posseduto un fisico potentissimo.


Dopo che l'uovo di drago assorbì tutta la nebbia nera, Lin Ming si spostò verso la lancia del Drago Nero.


Quando Lin Ming salì sull'antica roccia scura, sentì una brezza fredda soffiare su di lui, gelandogli l'anima.


<em>Wu wu wu!</em>


Riecheggiarono le grida di spettri. Gli spiriti malvagi e i fantasmi feroci contenuti nell'energia demoniaca un tempo erano stati talenti sbalorditivi. Dopo essere stati uccisi dal drago nero, le loro anime erano state imprigionate qui, condannate a non poter morire in pace. I loro futuri un tempo gloriosi erano terminati qui.


Mentre ci pensava, Lin Ming si riempì di emozione.


La strada delle arti marziali era incredibilmente pericolosa. Un solo passo falso poteva condannare una persona.


Dopo che arrivò a cento piedi di distanza dalla lancia del Drago Nero, l'energia demoniaca ricca e potente era già così densa al punto da condensarsi in fantasmi che sfrecciarono verso Lin Ming.


Il giovane era già pronto. Avanzò seguendo le indicazioni registrate nei ricordi del drago nero. Ad ogni passo che faceva, calpestava un punto particolare della formazione. Allo stesso tempo, formò costantemente dei sigilli che lo proteggevano dall'energia demoniaca.


Lin Ming si avvicinò sempre di più alla lancia del Drago Nero. Poteva già sentirne l'aura terrificante.


Questa era una lancia che aveva perso il suo artefatto spirituale. Anche così, l'atmosfera terrificante attorno era sufficiente per fare allarmare e fare tremare di paura.


Senza dubbio, questa lancia aveva bevuto il sangue di innumerevoli potenti forme di vita.


Queste esistenze erano stati tutti eroi o antiche razze delle lande desolate. Tra di loro c'erano geni impareggiabili, Empirei, Vere Divinità, Bestie Divine arcaiche e anche maestri di molte razze da tempo estinte.


Fisici Divini, variazioni, sangue divino... c'era un numero incalcolabile di rari fisici che Lin Ming non poteva nemmeno immaginarsi. 10 miliardi di anni fa, geni dal potenziale illimitato erano apparsi uno dopo l'altro.


Allora, umani, saggi e spirita erano state specie piccole e deboli. Le antiche razze spadroneggiavano per i 33 Cieli. Ogni anno scoppiavano guerre tra le varie popolazioni ed eroi nascevano in questo vasto universo!


Questa lancia era macchiata dal sangue di tutti quei guerrieri. Dopo altri dieci miliardi di accumulo di energia e nutrimento delle leggi dei 33 Cieli, insieme alla ricca energia origin Heaven Earth della prova finale, insieme alla carne e al sangue di così tanti sfidanti, la qualità della lancia aveva raggiunto un livello inimmaginabile.


Ma dov'era andato lo spirito dell'artefatto della lancia?


Aveva seguito il maestro della Strada Asura e se n'era andato?


O non era potuto resistere agli innumerevoli anni di erosione ed era scomparso da questo universo?


Lin Ming pensò a diverse ipotesi. Senza dubbio però se la lancia del Drago Nero avesse avuto ancora il suo spirito, la potenza dell'arma sarebbe aumentata di diverse volte.


Ad essere più accurati, se avesse ancora avuto il suo artefatto, non sarebbe stata una semplice arma; avrebbe potuto combattere da sola.


E visto che la lancia del Drago Nero un tempo ha seguito il maestro della Strada Asura, o almeno la sua personificazione, lo spirito probabilmente comprendeva il Dao Celeste Asura. La sua forza probabilmente era stata straordinaria e doveva aver raggiunto una coltivazione da Empireo.


In altre parole, perfino un Empireo non avrebbe potuto competere con lo spirito della lancia.


Lin Ming si avvicinò lentamente. Solo dopo un'ora arrivò di fronte alla lancia del Drago Nero. L'asta dell'antica arma era stata battezzata dai fiumi del tempo e non le rimaneva la minima lucentezza. C'erano dense linee rosse che brillavano debolmente, come se il sangue avesse macchiato l'arma e i segni fossero rimasti per tutti questi anni.


"Questi motivi..."


Lin Ming ne fu scioccato. Normalmente sarebbe stato impossibile per del sangue ordinario contaminare un'arma così divina ed era impossibile in particolare che lasciasse delle tracce. Inoltre, dopo dieci miliardi di anni, si sarebbe già dovuto ridurre in polvere.


Tuttavia queste macchie erano rimaste. La sola spiegazione possibile era che questo sangue fosse appartenuto a forme di vita incredibilmente potenti.


Solo del sangue così divino sarebbe riuscito a lasciare delle tracce su un'arma del genere.


Lin Ming si ricordò dell'ultimo passo della strada di pietra blu, dove aveva visto il fantasma di un qualche re di un'antica razza. Quella persona probabilmente aveva superato i limiti di una Vera Divinità o se non altro doveva essere al picco del suo stadio!


Che questo sangue fosse suo?


Lin Ming rimase in silenzio per un momento. Dopo essere rimasto fermo per molto tempo, fece un respiro profondo e strinse l'asta della lancia del Drago Nero.


Per un po', innumerevoli immagini inondarono la mente di Lin Ming. Sembrava che fosse stato posto in un antico campo di battaglia permeato dalle fiamme della guerra. Vide un pilastro di luce divino levarsi nel cielo blu. Vide una catastrofe dove innumerevoli re divini erano periti...


Tutte queste illusioni si erano svolte nell'arco di diversi miliardi di anni. Ma per Lin Ming, trascorsero tutte in un attimo.


<em>Ka ka ka!</em>


I sigilli della maledizione del Dao Cremisi Asura apparirono sul corpo di Lin Ming. Stava continuando ad estrarre la lancia. La punta fredda fu liberata dalla misteriosa roccia nera. L'arma che stava riposando qui per 10 miliardi di anni avrebbe rivisto finalmente la luce del giorno.


Quando la afferrò, la prima cosa che pensò fu...


<em>Com'è pesante!</em>


Questa lancia era l'arma più pesante che avesse mai incontrato. Il suo peso terrificante superava i 10 miliardi di jin. Era difficile immaginare di che materiale fosse fatta.


Anche con la sua forza, tenerla era estremamente stancante!


E l'aspetto più insolito era che quest'asta aveva mantenuto una certa flessibilità. Solo che questa caratteristica richiedeva una forza terrificante per essere sfruttata. Data la sua forza attuale, anche se avesse aperto tutti i suoi Palazzi del Dao, sarebbe riuscito a piegare appena l'asta. Era impossibile per lui muoverla così velocemente da farle formare una luna crescente.


"Incredibile."


Sussurrò Lin Ming. Era fiducioso nella sua tecnica della trasformazione del corpo, ma la sua forza sembrava carente di fronte a questa lancia. Sia in peso che in elasticità, aveva fin troppi problemi al suo attuale livello.


Rendendosi conto di questo, Lin Ming lo trovò un po' ridicolo. Il duca Haoyue e gli altri avevano cercato così tanto di ottenere questa lancia, ma avrebbero potuto solo guardarla visto il loro livello. Nessuno di loro sarebbe riuscito a prenderla.


Di fronte a questa lancia del Drago Nero, il sistema della trasformazione del corpo di Lin Ming era carente. Così provò un altro metodo. Fece circolare il sistema di raduno dell'essenza e si preparò a muoverla. Senza esitare. attivò la Forza del Dio Blasfemo. Dietro Lin Ming, apparì l'albero del Dio Blasfemo.


L'energia origin divampò, sollevandosi attorno alla lancia del Drago Nero!


<em>Hum hum hum!</em>


La lancia del Drago Nero accolse ogni briciolo di energia, sembrava un pozzo senza fondo. Non importava quanto Lin Ming si impegnasse, era impossibile per lui riempirla!


Esaurì tutta la sua vera essenza e arrivò al limite. Anche così, la lancia non mostrò reazioni particolari, emise solo una lieve luce nera dall'asta. Una qualsiasi altra arma avrebbe già irradiato un bagliore ardente.


Dopo aver completato questo esperimento, Lin Ming poté solo sorridere con amarezza.


Aveva determinato che, al suo attuale livello, avrebbe potuto usarla a stento. E non avrebbe potuto mostrare nemmeno un decimo della sua forza. Anche se avesse usato il sistema di raduno dell'essenza, avrebbe avuto bisogno di aprire i Palazzi del Dao per usare liberamente quest'arma.


Se avesse attaccato con questa lancia, anche se avesse ottenuto un immenso potere combattivo, avrebbe consumato un'energia e una vitalità del sangue sbalorditivi.


"Sembra che non potrò usarla liberamente per ora. Potrò usarla come asso nella manica solo quando affronto un potente nemico. Inoltre quest'arma supera un tesoro da Empireo. Se si sapesse in giro, probabilmente attirerebbe il desiderio di molte persone. Temo che dovrei affrontare la caccia di innumerevoli supremi esperti..."


Pensandoci, Lin Ming mise da parte la lancia del Drago Nero.


Nonostante avesse ottenuto quest'arma divina, avrebbe dovuto continuare ad usare la Lancia del Sangue della Fenice. Solo in momenti disperati avrebbe usato quest'arma.


La Lancia del Sangue della Fenice era cresciuta insieme a lui praticamente. In futuro, la Lancia del Sangue della Fenice sarebbe stata raffinata lentamente fino a diventare un tesoro spirituale da Empireo e alla fine sarebbe diventato un vero artefatto spirituale. L'unico problema era che questo processo avrebbe richiesto moltissimo tempo, almeno decine di migliaia o anche centinaia di migliaia di anni. Solo allora la Lancia del Sangue della Fenice sarebbe riuscita a rivelare la sua potenza. Ma per Lin Ming questo ritmo era troppo lento.


Quando Lin Ming si girò per andarsene, vide all'orizzonte un enorme pilastro di luce!


Lin Ming sussultò. Quando concentrò lo sguardo verso il bagliore, vide che la colonna superava perfino le nuvole. Lo spazio nero come la pece si stava frantumando attorno.


Le fenditure si allargarono sempre di più. Anche da così lontano, Lin Ming poteva distinguere le immagini in questa fessura. Sembrava che contenesse un altro mondo!


Lin Ming si agitò: "Questa è... l'apertura del quinto piano della prova finale..."


Non fu solo lui a vederlo, anche tutti gli altri coltivatori nel quarto piano lo videro. Così tutte le avventure e le lotte nel quarto piano iniziarono lentamente ad interrompersi...
                                


                                



