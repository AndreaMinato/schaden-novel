---
weight: 17150
title: Capitolo 1715 – I Pensieri di Sheng Mei
pubDate: 2025-12-15T08:37:10.430Z
tags:
    - mw
---


Capitolo regolare,
10 capitoli in coda (Paolo), 0/5
-Schadenfreude


"Lin Ming si è mosso."


Molti guardarono giù e notarono che il giovane stava iniziando a salire.


"Finalmente. Mi chiedo come se la caverà."


Il talento di Lin Ming era stato già dimostrato nella Porta Asura. Comunque molti erano ancora increduli. Dopotutto Lin Ming era uscito fuori dal nulla. Non era come Sheng Mei, una persona dalle origini incredibili e che aveva già tentato la prova finale prima ottenendo una percentuale di completamento superiore all'80%.


Anche se nessuno dubitava che Lin Ming avesse un talento terrificante, avrebbero dovuto verificarlo con i loro occhi. Se uno sfidante dall'aspetto comune avesse vinto in un grande torneo pieno di innumerevoli maestri, era normale che destasse incredulità.


Molti ora stavano prestando attenzione a Lin Ming, inclusa perfino Sheng Mei.


"Imperatrice, sembra che stia prestando attenzione a quel giovane...?"


Commentò Cicatrice di Drago, accanto a Sheng Mei.


Sheng Mei annuì lievemente: "Questa persona ha un'anima molto speciale. Sembra perfino simile ad un fisico speciale registrato nelle Sacre Scritture degli Spirita."


"Sacre Scritture degli Spirita?"


Cicatrice di Drago sussultò sentendo questo.


Per gli spirita della Strada Asura, le Sacre Scritture erano una leggenda. Nonostante alcune persone ne avessero visto una copia, un testo divino del genere era simile al Sutra Asura ed era semplicemente impossibile da duplicare. Le cosiddette copie avrebbero solo contenuto qualche nozione superficiale e sarebbero mancate fin troppe informazioni; non sarebbero state molto preziose.


In quanto seguace di Sheng Mei, Cicatrice di Drago sapeva dov'erano le vere Sacre Scritture.


Le Sacre Scritture erano nelle mani del Sovrano Divino Estasi Spirituale; l'esistenza da cui Sheng Mei prendeva ordini. Era un coltivatore terrificante che era vissuto per innumerevoli anni, il guerriero più potente tra gli spirita!


Anche se Cicatrice di Drago aveva seguito Sheng Mei per così tanti anni, non aveva mai visto la vera forma del Sovrano Divino Estasi Spirituale. Aveva solo sentito la sua voce, ma solo quella voce era stata sufficiente ad incutere paura e far gelare l'anima di Cicatrice di Drago.


Cicatrice di Drago non dubitava che il motivo principale per cui il Sovrano Divino Estasi Spirituale era riuscito a governare gli spirita dei 33 Cieli per così tanti anni era stato per le Sacre Scritture.


In effetti forse la ragione per cui Estasi Spirituale era riuscito ad arrivare a questo livello era perché aveva trovato queste Sacre Scritture da giovane.


La gente comune poteva non sapere da dove proveniva la grande arte della reincarnazione di Sheng Mei. Era un metodo di coltivazione sovrannaturale simile ai nove nirvana di una fenice. Dopo ogni rivoluzione, uno si sarebbe reincarnato e la sua coltivazione sarebbe diminuita di diversi stadi. Così uno avrebbe dovuto ripartire dall'inizio!


Era un metodo di coltivazione che solo un genio impareggiabile poteva praticare. Questo perché, a meno che qualcuno non avesse una velocità di coltivazione dieci volte superiore a quella di un genio, più avessero coltivato e minore sarebbe stato il livello a cui arrivavano. Ma, se uno avesse potuto allenare con successo questo metodo, avrebbe potuto potenziare il talento del suo fisico e della coltivazione. Era davvero una tecnica sconvolgente!


Ripartire da zero nove volte, ogni vita era un nuovo processo di apprendimento. Il motivo per cui Sheng Mei era diventata così formidabile era per via del suo talento mostruoso e della grande arte della reincarnazione.


Nella Strada Asura interna, anche l'Imperatore Spirituale del Vuoto Divino nutriva una profonda ammirazione e rispetto nei confronti della grande arte della reincarnazione.


Questo metodo di coltivazione mistico quasi sembrava aver creato la sua serie di leggi indipendenti. Non era qualcosa che un'ordinaria Vera Divinità poteva sperare di creare.


Per quanto riguardava le origini della grande arte della reincarnazione, l'Imperatore Spirituale del Vuoto Divino aveva qualche ipotesi, ma non ne era certo. Tuttavia Cicatrice di Drago lo sapeva.


Proveniva dalle Sacre Scritture degli Spirita: ne era una parte!


Era un mistero chi fosse l'autore di questi testi misteriosi, non si sapeva nemmeno se fosse uno spirita.


Ora che Sheng Mei aveva detto all'improvviso che Lin Ming aveva un fisico spirituale speciale simile a quello registrato nelle Sacre Scritture degli Spirita, come poteva Cicatrice di Drago non esserne scioccato?


"Imperatrice, intende... l'Anima Eterna?"


"Sì. Ma è solo una lieve sochilometrinza. Se avesse davvero posseduto l'Anima Eterna, allora l'avrei riportato dagli spirita ad ogni costo."


Cicatrice di Drago rimase sbigottito. Tornò a guardare Lin Ming. Ma sfortunatamente non era molto informato sull'Anima Eterna e sapeva a stento della sua esistenza. Questa sorta di fisico spirituale era già scomparso dai 33 Cieli per 10 miliardi di anni.


Insieme alla Pietra della Vita Eterna, quel fisico era strettamente collegato con il concetto effimero di immortalità menzionato nelle leggende.


Era più che scioccante che Lin Ming possedesse una qualità che sochilometriva all'Anima Eterna.


Mentre Cicatrice di Drago stava riflettendo, Lin Ming aveva già scalato il primo gradino dell'altare del Sigillo Divino.


Scalare l'altare del Sigillo Divino era un esercizio relativamente rilassato per Lin Ming. Mentre saliva per le mura di pietra ruvide, Lin Ming percepì con calma i Concetti contenuti nelle pareti.


Senza dubbio, l'altare del Sigillo Divino della Strada Asura interna era di gran lunga superiore all'imitazione fatta dall'Empireo Vasto Universo. La differenza principale stava nei Concetti diversi.


Questo altare del Sigillo Divino conteneva Concetti collegati a ciascuna delle leggi dei 33 Cieli.


Quando Lin Ming aveva percorso la strada di pietra blu, aveva già studiato queste leggi, e ora che stava scalando l'altare, le stava riesaminando di nuovo.


Queste leggi dei 33 Cieli erano molto strane per Lin Ming. Anche se le avesse studiate con attenzione, avrebbe potuto comprenderne solo una quantità limitata. Comunque, rallentò il passo e rifletté lentamente su queste sensazioni. Era una rara occasione per lui. Avrebbe fatto del suo meglio per seppellire queste leggi nel suo cuore, piantando praticamente dei semi per il futuro.


"Lin Ming non è affatto veloce. Sta conservando le forze?"


Commentò Cicatrice di Drago. Aveva guardato con attenzione Lin Ming. Non era troppo difficile scalare l'altare del Sigillo Divino. Dopotutto i 33 gradini erano il passaggio dal quarto al quinto piano. Lungo la strada, una buona parte degli sfidanti sarebbe stata eliminata, ma una quantità sufficiente di loro sarebbe arrivata al quinto piano.


"No, sta percependo e comprendendo i Concetti..." Sheng Mei si accigliò mentre guardava Lin Ming. "Cosa pensa di fare... crede di poter comprendere le leggi dei 33 Cieli...?"


Le leggi dei 33 Cieli erano un sistema completo e onnicomprensivo. Rientravano in tre categorie: forgia spirituale, trasformazione del corpo e raduno dell'essenza.


Ognuno di essi possedeva 11 tipi di Leggi, ognuno adatto a razze diverse dei 33 Cieli. A volte uno non riusciva nemmeno a coltivare le leggi della propria razza, figuriamoci quelle delle altre. Agli occhi di Sheng Mei, era semplicemente impossibile.


Era già straordinario che una persona coltivasse il corpo e l'energia, o anche il fisico e l'anima. Praticare tutti e tre i sistemi era troppo ambizioso.


Per quanto riguardava coltivare tutte e 33 le leggi, per Sheng Mei era semplicemente folle.


In effetti aveva ragione. Perfino per il Maestro della Strada Asura era impossibile coltivare ogni legge. Anche se aveva trascorso 100 milioni di anni a praticare ogni legge, non aveva potuto raggiungere la perfezione in metodi non adatti a lui.


Tuttavia il maestro della Strada Asura aveva usato un altro metodo per risolvere questo problema.


Cioè... le personificazioni.


Se il suo vero corpo non era adatto a coltivare alcune leggi, allora avrebbe solo dovuto creare una personificazione che lo fosse.


La Pietra dell'Embrione Spirituale di Lin Ming ne era un esempio.


Il tempo passò lentamente. Sempre più sfidanti salirono sempre più in alto. Le persone che erano riuscite ad arrivare a quel punto erano tutti grandissimi talenti della Strada Asura. Stavano ancora resistendo alla pressione. L'unica differenza al massimo era quella di velocità.


Queste persone erano diverse dal gruppo che Lin Ming aveva accompagnato nelle semifinali dell'Incontro di Arti Marziali Assoluto. Allora, nella Stella Cimitero Lunare, tra tutti i coltivatori che avevano scalato l'altare del Sigillo Divino, senza includere Lin Ming e Zanna di Drago, il genio più sbalorditivo era stato You Wujin. Non c'erano discendenti di Empirei.


Per quanto riguardava You Wujin, era il solo discepolo principale dell'organizzazione di un Grande Re del Mondo. Era di gran lunga inferiore in confronto ai discepoli più importanti dei Sect di Empirei e di Vere Divinità.


.....


Sei ore dopo, molti praticanti di arti marziali avevano già scalato circa 20 gradini.


L'Imperatrice Spirituale Sheng Mei invece era arrivata al 30esimo.


Lin Ming era al 22esimo, stava percependo lentamente i Concetti sull'Altare del Sigillo Divino. Lentamente, Lin Ming si rese conto che, anche se questo passaggio era una prova, era anche una fonte di ispirazione. In passato, il maestro della Strada Asura aveva lasciato molti modi per illuminarsi su questi concetti, ma pochissimi potevano comprendere qualcosa da queste esperienze. Perfino Lin Ming poteva solo lasciare dei semi delle leggi nel suo cuore. Era una differenza troppo drastica rispetto a percepire le leggi dei 33 Cieli.


<em>'Il concetto chiave sta nei Concetti, e non nella pressione... raggiungere la cima non è affatto difficile...'</em>


Pensò all'improvviso Lin Ming. Per passare al quinto livello, bisognava almeno superare il 31esimo gradino, altrimenti lo sfidante sarebbe stato eliminato.


Tuttavia, dati i tassi di eliminazione precedenti, la maggior parte dei coltivatori avrebbe dovuto raggiungere il 31esimo scalino.
                                


                                



