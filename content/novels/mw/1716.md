---
weight: 1716
title: Capitolo 1716 – Il Quinto Piano della Prova Finale
pubDate: 2025-12-15T08:37:10.430Z
tags:
    - mw
---


Capitolo sponsorizzato, ringraziamo Paolo!
9 capitoli in coda (Paolo), 0/5
-Schadenfreude


I concetti delle leggi nell'Altare del Sigillo Divino erano rivoli che scorrevano sotto i piedi di Lin Ming. Mentre stava ricevendo questo battesimo, salì fino al 26esimo gradino. Anche se non era stato veloce all'inizio, raggiunse lentamente tutti gli altri. Questo perché la maggior parte dei coltivatori aveva iniziato a rallentare il passo a causa della pressione dell'Altare del Sigillo Divino.


Dopotutto non c'erano limiti di tempo. Se uno si fosse preso del tempo, naturalmente avrebbe potuto recuperare un po' della sua forza.


Al 28esimo gradino, la pressione era terrificante.


In quel momento però nessuno sfidante era stato ancora eliminato. Al 29esimo gradino, la pressione terrificante premeva sui partecipanti come una cascata impetuosa. Non solo schiacciava il corpo, ma anche l'energia e l'anima!


Alcuni coltivatori erano sul punto di collassare!


"Dannazione... Non mi posso sentire nemmeno le mani e i piedi e non mi rimane più essenza spirituale, ma mancano ancora decine di migliaia di piedi al prossimo gradino..."


Mormorò un tipo grasso vestito di rosso che proveniva da un Sect di Empirei. Era salito per 50.000 piedi fino al 29esimo gradino e stava arrivando al limite.


"Come mai nessuno di loro sembra stanco? Che io... sia quello dalle fondamenta più deboli qui?"


I 33 gradini dell'altare del Sigillo Divino mettevano alla prova le fondamenta di una persona. Se uno avesse avuto una coltivazione superiore, ma più debole, era destinato ad essere eliminato qui.


Le mura ruvide dell'altare del Sigillo Divino avevano già consumato le dita del giovane paffuto vestito di rosso, le sue mani erano ricoperte di vesciche. Sentì che le braccia e le gambe stavano diventando pensanti, e aveva sempre più difficoltà a continuare. Era fradicio di sudore. Anche se aveva cercato di fare del suo meglio, era ancora lento come una tartaruga. Nel frattempo, il 29esimo gradino non era ancora in vista.


<em>Woosh!</em>


In quel momento, un flusso selvaggio di energia si precipitò verso di lui. Questa corrente impattò contro il tipo paffuto all'improvviso. Il giovane vestito di rosso gridò miserabilmente e iniziò a cadere...


Precipitare da un'altezza di diverse decine di migliaia di piedi avrebbe causato orribili ferite. Questo grassone spirita, all'ultimo momento, si morse la lingua con forza per recuperare la lucidità. Mentre il vento fischiava nelle sue orecchie e stringeva i denti, stimolò la sua essenza spirituale e formò una barriera attorno al suo corpo.


<em>Peng!</em>


Il grassone impattò sul terreno dell'altare del Sigillo Divino. La sua barriera si frantumò e ululò di dolore. La sua spina dorsale si era spezzata e stava sanguinando copiosamente.


Se non altro era riuscito a salvarsi la vita. Ma non poteva più scalare l'altare del Sigillo Divino.


Al 29esimo gradino alla fine qualcuno era stato eliminato!


E questo era il primo a fallire. Sempre più persone stavano arrivando al limite.


Ci sarebbero voluti diversi giorni per scalare l'altare del Sigillo Divino. Gli sfidanti che osavano arrampicarsi per le sue pareti dovevano avere una capacità di resistenza di gran lunga superiore alla norma. I praticanti di arti marziali spirita non eccellevano molto sotto questo aspetto. Come il tipo paffuto vestito di rosso, molti avevano esaurito la loro essenza spirituale ed erano arrivati al limite.


In termini di resistenza, i saggi con la loro vibrante vitalità del sangue erano in netto vantaggio. Ma erano penalizzati per quanto riguardava la pressione sulle loro menti e le loro anime visto che la loro forza spirituale era limitata. Presto i più deboli furono sconfitti a causa di questa carenza.


Al 30esimo gradino, almeno il 20% degli sfidanti non riuscì a continuare a procedere.


Dal 30esimo al 31esimo, la difficoltà aumentò di un altro livello. Ma questo era un punto estremamente cruciale, perché dopo aver scalato il 31esimo gradino ci si sarebbe avvicinati di molto all'entrata del quinto piano! Finché uno fosse riuscito a salire ancora un po', sarebbe riuscito a passare al quinto livello!


E finché uno fosse riuscito ad entrare nel quinto piano, la sua percentuale di completamento sarebbe aumentata ulteriormente. Si poteva ottenere il 65% o anche il 70% riuscendoci.


Non importava da che Sect provenisse, un tasso di completamento del 70% era estremamente scioccante. In futuro, questa percentuale sarebbe stato un primato brillante e una dimostrazione dei loro successi, qualcosa che avrebbe condizionato la loro strada delle arti marziali. Avrebbero ottenuto glorie e più risorse, e questa percentuale sarebbe stata di enorme beneficio per la loro crescita in futuro. Inoltre le ricompense per un tasso di completamento del 70% erano estremamente ricche, sufficienti per suscitare invidia in molte persone.


Per questi sogni ad occhi aperti, molti sfidanti stavano perseverando anche se avevano esaurito l'ultimo briciolo delle loro forze. Stavano consumando troppa forza vitale, tutto per raggiungere il 31esimo gradino.


Non appena raggiunsero il 31esimo gradino, caddero a terra senza nemmeno avere la forza di sedersi a meditare, figuriamoci iniziare a scalare il 32esimo gradino ancora più terrificante.


Mentre stavano riposando, aprirono gli occhi e videro che l'Imperatrice Spirituale Sheng Mei aveva già raggiunto il 32esimo gradino e stava iniziando ad arrampicarsi per il 33esimo. Anche se stava affrontando una pressione spaventosa, stava ancora salendo a rotta di collo!


Sapevano che la coltivazione di Sheng Mei era di almeno uno stadio superiore alla loro. La pressione che doveva sopportare era dieci volte superiore a quella che stavano affrontando. Anche così, sembrava che nulla potesse ostacolare la sua ascesa.


"Quanto è forte..."


"È davvero degna di essere l'Imperatrice Spirituale. Sicuramente potrà raggiungere la cima..."


"Raggiungere la cima non è niente di che. Anche se questo altare avesse un 34esimo o un 35esimo gradino. Sheng Mei li scalerebbe lo stesso. Non avete visto che anche il suo seguace arriverà presto in cima...?"


Non solo Sheng Mei, anche Cicatrice di Drago stava tenendo il passo con lei. Anche lui si stava arrampicando su per il 33esimo gradino, ma sembrava che lo stesse facendo un po' più lentamente.


Molti avevano deciso di arrendersi al 31esimo gradino. Ma c'erano tre o quattro coltivatori che decisero di cimentarsi nella sfida. Tra di loro c'erano un giovane vestito di nero e una ragazza con un abito verde. Dopo Sheng Mei e Cicatrice di Drago, erano i più rapidi.


Questi due chiaramente si conoscevano. Spiccarono tra la folla mentre quasi stavano raggiungendo il 32esimo gradino.


"Chi sono?"


"Non lo so, non li ho mai visti prima."


Il giovane vestito di nero e la ragazza con l'abito verde non erano famosi; nessuno sapeva i loro nomi. Ed era anche impossibile capire dai loro vestiti da che organizzazione provenissero.


Queste due persone erano fradice di sudore, ma continuavano a scalare il 32esimo gradino con ostinazione.


'<em>Queste persone sono... strane...</em>'


Rifletté per un momento Lin Ming sulle mura dell'altare del Sigillo Divino. Aveva la sensazione che l'aura di questi due gli fosse un po' familiare, ma era sicuro di non averli mai visti prima. Visto che c'erano troppi partecipanti nella prova, Lin Ming non li aveva mai notati.


"Fratello Lin, non credo di poter continuare a lungo. Temo che non potrò scalare il 32esimo gradino..."


Riecheggiò una voce tenue e melodiosa. Lin Ming si girò per osservare Fan Huahua. Lungo la strada, Lin Ming e Xiao Moxian erano avanzati insieme a Fan Huahua, Suya e gli altri. Inoltre, visto che erano lenti, erano rimasti tra i gruppi di sfidanti nella parte media-inferiore. Mentre il primo gruppo aveva già scalato il 32esimo gradino, Lin Ming e gli altri erano a solo 10.000-20.000 passi dal 31esimo gradino.


"Mn... arrivare al 31esimo gradino è sufficiente per entrare nel quinto piano."


Mentre parlava, Lin Ming scoprì che, non troppo lontano da Fan Huahua, anche Suya era fradicia di sudore. Le sue guance erano arrossate ed era chiaro che stesse arrivando al limite.


Percependo lo sguardo di Lin Ming, Suya forzò un sorriso: "Sir Lin, anche io mi fermerò a questo gradino. Se cercherò di scalare ancora temo che esaurirò le forze e rischierei perfino di cadere. Se accadesse mi danneggerebbe e mi penalizzerebbe al quinto piano..."


"Va bene..."


Lin Ming annuì. Nel suo gruppo, solo lui e Xiao Moxian non avrebbero avuto problemi ad arrivare in cima. Per quanto riguardava gli altri, sarebbe stato un po' troppo difficile per loro scalare il 32esimo gradino.


Dopo Suya e Fan Huahua, anche Mille Massacri e Mu Lingyun si arresero. Allentarono la presa sulle pareti di pietra e caddero piano nel 31esimo gradino. Lin Ming e Xiao Moxian invece giunsero nel 32esimo gradino.


Dopo che arrivò al 32esimo gradino, Lin Ming trovò solo alcune persone. Sembrava che la maggior parte degli sfidanti si fosse fermata al 31esimo gradino.


Lin Ming gettò un'occhiata verso il giovane vestito di nero e la ragazza con l'abito verde che stavano meditando e recuperando la loro energia. Esitò per un momento e poi chiese: "Il mio nome è Lin Ming, potrei chiedervi quali sono i vostri nomi..."


Gli sfidanti della prova finale per lo più non si conoscevano. Non erano nient'altro che estranei che si erano incontrati per caso in questo mistico regno. Tuttavia la domanda di Lin Ming fece sussultare i due.


Chiaramente avevano riconosciuto Lin Ming. Provavano un profondo timore reverenziale nei confronti di questo genio incredibile che aveva superato la Porta delle Leggi di livello Asura. Questo era il rispetto universale che si sentiva nei confronti dei grandi guerrieri.


I due si scambiarono un'occhiata. La ragazza vestita di verde fu la prima a parlare: "Yuechi."


"Huntian!" Disse subito dopo il giovane con l'abito nero.


"Yuechi, Huntian... in effetti non ho mai sentito questi nomi..." Lin Ming annuì e sorrise lievemente. Beh, almeno ora si erano presentati.


"Fratellone Lin, sei interessato a quei due?" Chiese un po' sorpresa Xiao Moxian. In base alle sue esperienze precedenti, Lin Ming raramente prendeva l'iniziativa di salutare degli estranei.


"Mi davano solo una strana sensazione familiare." Lin Ming non si spiegò ulteriormente e iniziò a scalare il 33esimo gradino.


La maggior parte degli sfidanti che si stavano arrampicando per il 32esimo gradino dovevano riposare in meditazione. Solo Lin Ming e Xiao Moxian non avevano bisogno di riposarsi. Scalarono le ruvide mura di pietra senza rallentare minimamente, come se questa enorme pressione non esistesse nemmeno.


Questo lasciò sbigottite le persone che li stavano guardando. Nessuno dubitava che Lin Ming sarebbe riuscito a raggiungere la cima, proprio come nessuno pensava che Sheng Mei si sarebbe fermata al 32esimo gradino.


Nell'Incontro di Arti Marziali Assoluto, quando Lin Ming era asceso al 33esimo gradino, aveva dovuto affrontare il potere della tribolazione celeste. Ma in questa prova finale c'era solo una pressione più terrificante e un battesimo delle leggi dei 33 Cieli più intenso.


E mentre Lin Ming superava diverse centinaia di piedi di roccia, Sheng Mei era già arrivata in cima!


Vedendola, Lin Ming fece un respiro profondo. Anche se sapeva che il suo talento era straordinario, era stata estremamente veloce e lo aveva fatto così facilmente, come se non avesse incontrato nessun problema. Ne era stato scioccato.


Questa Sheng Mei era ancora più terrificante di Sogno Divino!


Quando l'Imperatrice Spirituale arrivò in cima, l'intero altare del Sigillo Divino iniziò a tremare. La fenditura spaziale che conduceva al quinto piano iniziò a chiudersi lentamente!


<em>Ka ka ka!</em>


La fessura si strinse. Di questo passo, tutti i coltivatori sotto il 31esimo gradino sarebbero stati respinti, mentre quelli al di sopra sarebbero riusciti a passare al quinto piano senza intoppi.
                                


                                



