---
weight: 17170
title: Capitolo 1717 – Sovrano
pubDate: 2025-12-15T08:37:10.430Z
tags:
    - mw
---


Capitolo sponsorizzato, ringraziamo Paolo!
8 capitoli in coda (Paolo), 0/5
-Schadenfreude


L'arrivo di Sheng Mei sulla cima dell'altare fu come un segnale. Gli sfidanti che non erano riusciti a raggiungere il 31esimo gradino poterono fissare con riluttanza la fenditura spaziale che si chiudeva lentamente, sigillandoli nel quarto piano.


Al momento erano a sole diverse decine di migliaia di piedi di distanza dalla fessura spaziale. Normalmente ci avrebbero messo un batter d'occhio ad attraversare questa distanza, ma oggi era diventata un fossato invalicabile.


Quando la fenditura spaziale iniziò a chiudersi, Lin Ming e Xiao Moxian affrontarono gli intensi venti astrali e la pressione terrificante per scalare il 33esimo gradino.


Dopo aver completato due nirvana, Xiao Moxian non aveva difficoltà a salire e la sua velocità non era inferiore a quella di Lin Ming.


"Queste due persone sono piuttosto spaventose..."


Disse senza fiato Cicatrice di Drago accanto a Sheng Mei. Anche se era appena riuscito a seguire l'Imperatrice Spirituale, era stato faticoso per lui superare il 33esimo gradino.


Se non ci fossero stati incidenti, sarebbero stati solo loro quattro ad arrivare in cima. Sheng Mei, Cicatrice di Drago, Lin Ming e Xiao Moxian. Per quanto riguardava Yuechi e Huntian, stavano perdendo sempre di più le speranze. Al massimo sarebbero arrivati a metà del 33esimo gradino.


"Naturalmente... queste due persone potrebbero esserci di grande aiuto per superare il quinto livello..."


Cicatrice di Drago sussultò sentendo Sheng Mei: "Imperatrice Spirituale... ha intenzione di superare il quinto piano della prova finale?"


Cicatrice di Drago sapeva della quinta prova, l'ostacolo insuperabile.


Sia l'Imperatrice Spirituale che il Sacro Figlio di Zaohua non erano riusciti a completare il quinto livello in passato!


E in effetti, da ciò che sapeva Cicatrice di Drago, negli ultimi miliardi di anni, nessuno era riuscito a superare la prova del quinto piano. Era ancora un mistero cosa si celasse oltre.


"Questo è il mio piano... ma non ci spero troppo. Anche se non riuscirò a superare il quinto piano, la mia percentuale di completamento dovrebbe essere dell'85% o al di sopra... se ci fosse anche la minima possibilità che superi il quinto livello, allora arriverebbe all'88% od oltre..."


Sheng Mei inspirò profondamente. L'88% si avvicinava molto al 90%!


Ma una percentuale di completamento del 90% era un grosso balzo avanti. Le ricompense di questa percentuale erano inimmaginabili!


Mentre Sheng Mei e Cicatrice di Drago parlavano, Lin Ming e Xiao Moxian avevano già scalato oltre 25.000 piedi ed erano a sole diverse migliaia di piedi di distanza.


A questa altezza non erano ancora rallentati. Gli altri invece si erano già arresi. Ormai la prova dell'altare del Sigillo Divino era quasi finita.


Mezz'ora dopo, Xiao Moxian e Lin Ming arrivarono in cima senza intoppi.


Sulla 33esima piattaforma, Lin Ming si trovò di fronte a Sheng Mei e a Cicatrice di Drago. Poteva sentire chiaramente un'aura gelida che si agitava attorno a Sheng Mei, come se la donna fosse la fonte di un vento invernale perpetuo.


Era una guerriera impareggiabile che avrebbe fatto provare complessi di inferiorità. Solo rimanendo ferma sul posto con noncuranza, sembrava una fata celeste, eterea ed effimera.


"Lin Ming, giusto...?"


Le labbra rosse di Sheng Mei si mossero.


Per molte persone, sarebbe stata la fonte di gloria più grande essere ricordati dall'Imperatrice Spirituale. Questo perché, dal suo punto di vista, la maggior parte delle persone erano insignificanti come formiche.


"Sono Lin Ming. Saluti a senior Imperatrice Spirituale."


Lin Ming porse i suoi rispetti e si inchinò lievemente.


Sheng Mei annuì: "Non c'è bisogno di troppe formalità. Il tuo futuro è illimitato e forse potresti superare anche me..."


Disse con tono tranquillo Sheng Mei. Anche se erano dei complimenti, a Xiao Moxian sembrarono estremamente irritanti.


Dal suo punto di vista, Sheng Mei aveva solo superato la difficoltà di grado celeste della Porta delle Leggi. Anche se l'aveva completata con facilità, era lontana dall'essere paragonabile a Lin Ming. Eppure aveva fatto una dichiarazione del genere.


Se anche Sheng Mei avesse superato la difficoltà di livello Asura, allora Xiao Moxian non avrebbe avuto nulla da ridire. Dopotutto, era normale che un membro della generazione più grande incoraggiasse e apprezzasse un membro della generazione più giovane.


<em>'Ma diavolo, hai solo superato la difficoltà di grado celeste, che faccia hai di dire tutte queste stron**te?'</em>


Xiao Moxian era una persona impavida che non temeva nulla al mondo. Non era nervosa nemmeno di fronte all'Imperatrice Spirituale Sheng Mei. Sollevò il mento, sorrise e mormorò: "Naturalmente il futuro del mio fratellone Lin è illimitato."


Anche se non aveva detto che Lin Ming avrebbe inevitabilmente superato Sheng Mei, la sua espressione e la sua posa mostravano cosa intendeva.


Sheng Mei si limitò a sorridere lievemente, non rispose.


Cicatrice di Drago invece si accigliò e il suo sguardo divenne molto più freddo e cupo.


Naturalmente non sarebbe intervenuto nei discorsi di Sheng Mei visto che era un suo seguace. Ma le parole di Xiao Moxian lo avevano riempito di disappunto.


Tossì freddamente e disse: "Il fringuello non sa della bellezza del cigno e i grillotalpa non si accorgono del passare della primavera e dell'autunno. È meglio non essere troppo arroganti. Persone come voi non possono nemmeno immaginarsi il futuro dell'imperatrice. Ciò che avete visto finora è la punta dell'iceberg. Credete di averne visto i limiti? Ridicolo!"


Cicatrice di Drago sogghignò. Pensava fin dall'inizio che i complimenti di Sheng Mei fossero stati fin troppo esagerati. Futuro illimitato che l'avrebbe superata? Non era solo una lode cortese per incoraggiare un membro della giovane generazione? Eppure non solo Lin Ming non aveva risposto, ma la ragazza accanto a lui non aveva nemmeno apprezzato questa gentilezza. Erano entrambi degli ingrati.


Nessuno osava parlarle così nei 33 Cieli!


Anche se Sheng Mei aveva superato solo la Porta delle Leggi di grado Celeste, aveva solo coltivato la sesta rivoluzione della grande arte della reincarnazione. C'erano ancora la settima, l'ottava e la nona rivoluzione, le più difficili e terrificanti da allenare.


Una volta che Sheng Mei fosse arrivata alla settima rivoluzione, avrebbe potuto sfidare la prova Asura.


Una volta che avesse completato l'ottava, avrebbe potuto superarla con facilità.


Per quanto riguardava la nona, avrebbe ottenuto risultati inimmaginabili!


Inoltre Cicatrice di Drago aveva la sensazione che, nonostante Sheng Mei avesse seguito gli ordini del Sovrano Divino Estasi Spirituale per tutti questi anni, in realtà stava preparando un piano davvero terrificante!


Anche se Cicatrice di Drago non sapeva quali fossero le sue intenzioni, era certo che, se avessero portato a termine i loro preparativi, Sheng Mei e il Sovrano Divino Estasi Spirituale avrebbero raggiunto livelli inimmaginabili. Forse avrebbero potuto controllare gli spirita di tutti e 33 i Cieli!


Naturalmente questo era uno dei più segreti più importanti degli spirita e Cicatrice di Drago ovviamente non avrebbe rivelato nulla al riguardo.


E Xiao Moxian pensava ingenuamente che i risultati di Lin Ming in futuro avrebbero superato quelli di Sheng Mei. Era naturale che Cicatrice di Drago sbuffasse con disprezzo.


Xiao Moxian non era convinta. Proprio mentre stava per continuare a discutere, Lin Ming la fece ritirare. Anche Sheng Mei fermò Cicatrice di Drago. Disse freddamente: "Non essere scortese!"


Cicatrice di Drago si fermò immediatamente e disse con tono rispettoso: "Sì imperatrice."


Era assolutamente leale nei confronti della donna. Erano un rispetto e un timore reverenziale davvero sinceri.


Sheng Mei annuì e disse a Lin Ming: "Temo che potrei aver bisogno del tuo aiuto nel quinto piano..."


Lin Ming ne fu sorpreso. Aveva davvero bisogno del suo contributo nonostante la sua potenza?


Sheng Mei non diede ulteriori spiegazioni. Disse: "Dopo un po' capirai di cosa sto parlando. Andiamo. Questo quinto piano è molto speciale..."


Nel frattempo la fenditura spaziale per il quinto piano si chiuse completamente, separandoli dal quarto livello. La pressione sull'altare del Sigillo Divino sparì e tutti si sentirono alleggeriti. I coltivatori tirarono un sospiro di sollievo.


Al 33esimo gradino, Lin Ming poteva percepire tutto lo spazio del quinto piano.


Il quinto livello non era vasto e sconfinato come si era immaginato, era molto più piccolo in confronto al piano precedente e ne avrebbe occupato solo un piccolo angolo. In effetti, se Lin Ming avesse concentrato la sua percezione in una direzione, avrebbe potuto vedere i confini di questo piano.


Era una vasta landa selvaggia. Era una terra desolata e le nuvole si levavano in alto nel cielo, erano così rosse che sembravano sul punto di fare piovere sangue.


L'aria era permeata da calore ardente. Flussi di fuoco sembravano fluttuare sul terreno.


Le rocce e la ghiaia parevano bruciare.


Un'aura tirannica e selvaggia si precipitò verso di loro, scuotendoli!


"Questo piano è..."


Lin Ming si inquietò. Era un luogo davvero terrificante!


Molti degli sfidanti sull'altare del Sigillo Divino la pensarono allo stesso modo. Ma a causa della tentazione delle occasioni fortunate, erano ansiosi di balzare giù dall'altare e vedere com'era il quinto piano. Dopotutto molte opportunità fortunate sarebbero state conquistate dal più veloce e il più disposto a correre rischi.


"Voi... fareste meglio a non avanzare."


Una voce fredda risuonò nelle orecchie di tutti. La gente si fermò e si voltò. Era stata Sheng Mei a parlare.


L'abito dell'Imperatrice Spirituale fluttuava mentre scendeva dall'altare del Sigillo Divino come una fata esiliata dal mondo dei mortali: "È troppo pericoloso entrare nel quinto piano nelle vostre condizioni. Ci saranno solo pericoli, non occasioni fortunate. Si può dire che l'opportunità fortunata del quinto piano si possa ottenere dopo aver sconfitto il sovrano del quinto piano. E la sua forza è estremamente terrificante. Se lo incontrerete da soli, morirete sicuramente."


Le parole di Sheng Mei li fecero rabbrividire. Nessuno osò sospettare di lei. Rimasero tutti fermi.


"Riposate qui per tre giorni e poi continueremo a procedere insieme. Il quinto piano è estremamente speciale e non sono sicura di poterlo superare da sola, quindi chiederò la vostra cooperazione e il supporto di tutti qui."


I coltivatori rimasero scioccati. Sheng Mei stava chiedendo loro aiuto?


Data la sua forza, ci avrebbe messo un attimo ad uccidere uno qualunque di loro, eppure aveva detto di aver bisogno del loro supporto?


Cosa c'era di così spettacolare nel quinto piano da intimorire perfino Sheng Me? E come le sarebbero stati utili?


Senza fare domande, tutti iniziarono a riposare e a meditare. Se Sheng Mei stava affrontando questo piano con così tanta prudenza, quanto doveva essere pericoloso?


Di sicuro un solo errore sarebbe costato loro la vita!


Anche Lin Ming e Xiao Moxian si sedettero a riposare. Più si andava avanti nella prova finale e più sarebbe stato pericoloso. Non avrebbero sopravvalutato le loro capacità.


Così, tre giorni trascorsero lentamente e tutti tornarono al picco delle loro condizioni. In quel momento Sheng Mei si alzò. Disse piano: "Andiamo..."
                                


                                



