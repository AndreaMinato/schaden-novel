---
weight: 17180
title: Capitolo 1718 – Inferno Immortale
pubDate: 2025-12-15T08:37:10.430Z
tags:
    - mw
---


Capitolo sponsorizzato, ringraziamo Paolo!
7 capitoli in coda (Paolo), 0/5
-Schadenfreude


Tutti si alzarono e scesero dall'altare del Sigillo Divino, mettendo piede finalmente nel quinto piano. Dopo le diverse fasi di eliminazione, incluso Lin Ming, erano rimaste appena venti persone.


Le sabbie ardenti frusciavano sotto i loro piedi. Un'energia primari del mondo soffiò contro di loro con furia, dando loro una strana sensazione.


"Mm? La mia coltivazione..."


Gli sfidanti sussultarono. Quando esaminarono il loro mondo interno, scoprirono che qualche legge invisibile stava limitando la loro forza, indebolendoli sempre di più. Dallo stadio di Re del Mondo, finirono ad un passo dal diventare Re del Mondo per poi tornare al picco del Sacro Lord, agli stadi intermedi e fermarsi alla fine negli stadi iniziali del Sacro Lord.


"Io... la mia coltivazione è solo agli inizi dello stadio di Sacro Lord?"


Uno dei coltivatori ne fu scioccato. Era abituato ad essere ad un passo dallo stadio di Re del Mondo, ma ora era tornato all'improvviso un Sacro Lord alle fasi iniziali. Questo lo allarmò, si sentiva come un maestro di arti marziali mortale ridotto all'improvviso in una persona mediocre. In ogni momento avrebbe sentito sempre un po' di inquietudine.


"Anche io!"


Tutti notarono un fenomeno simile. Che fossero Re del Mondo o Sacri Lord al picco del loro stadio, dopo essere entrati nel quinto piano, la loro coltivazione sarebbe stata limitata.


Solo Lin Ming e Xiao Moxian furono delle eccezioni. Con loro stupore, scoprirono che la loro coltivazione non era diminuita, anzi, alcune strane leggi si fusero nel loro mondo interno, aumentandola drasticamente fino agli inizi del Sacro Lord!


"Così il quinto piano stabilisce un livello preciso per la coltivazione. Siamo tutti in queste condizioni..."


Lin Ming capì. Non c'era da meravigliarsi che Sheng Mei avesse detto che avrebbe avuto bisogno del loro supporto nel quinto piano. Anche la sua coltivazione era diminuita! Nessuno avrebbe potuto violare le regole assolute della prova finale.


"Che strane regole. I metodi usati per metterci alla prova sono sempre più curiosi!"


Alcuni coltivatori sospirarono con emozione. Da prove imparziali, alla Porta delle Leggi che stabiliva la difficoltà in base all'età scheletrica per testare il talento, all'altare del Sigillo Divino che era più difficile a seconda della coltivazione, e ora questo piano limitava il livello di tutti quanti. In tal caso, allora i fattori decisivi sarebbero stati i metodi di coltivazione e la comprensione delle leggi!


"Allora è così. Che regole interessanti. Anche se la mia coltivazione è calata, la mia comprensione delle leggi e le mie tecniche sono rimaste le stesse. Sono molto più forte di un ordinario Sacro Lord!"


Scoprì uno sfidante. Alla fine, nel quinto piano, maggiore sarebbe stata la coltivazione, più a lungo avessero coltivato e più sarebbero stati in vantaggio qui.


Qualcuno che aveva coltivato per 1000 anni, compreso leggi per 1000 anni e aveva praticato un metodo di coltivazione per 1000 anni, sarebbe stato completamente diverso da qualcuno che viveva da un solo secolo. Anche se erano tutti agli inizi dello stadio di Sacro Lord, la differenza in quanto a forza combattiva sarebbe stata enorme.


In altre parole, le regole del quinto piano erano davvero vantaggiose per loro.


Le persone penalizzate sarebbero state Lin Ming e Xiao Moxian.


Non erano arrivati allo stadio di Sacro Lord e ora che la loro coltivazione era aumentata artificialmente, probabilmente la loro forza combattiva sarebbe stata ordinaria.


"Questo Lin Ming... potrebbe essere in difficoltà qui."


"Sì... dobbiamo approfittarci di questa situazione e ottenere una percentuale di completamente più alta possibile. Dobbiamo provare a raggiungere almeno il 70%."


Molti praticanti di arti marziali discussero usando trasmissioni del suono.


Qualcuno chiese: "Imperatrice spirituale, il quinto piano è davvero così difficile? Anche con la sua forza è comunque impossibile da superare?"


Sheng Mei non rispose alla domanda. Qualcuno tra la folla disse: "Ne ho sentito parlare prima. Sembra che nell'ultimo miliardo di anni nessuno abbia superato questo quinto piano..."


Le parole di questa persona raggelarono tutti quanti. Nessuno era riuscito a superarlo nell'arco di un miliardo di anni!


"Esatto, questo è il motivo per cui ciò che è oltre il quinto piano è sempre stato un enigma..."


"È spaventoso!"


Molti rimasero senza parole. Sembrava che potessero solo sperare di seguire Sheng Mei e sostenerla. Solo allora avrebbero avuto qualche speranza di avere successo.


"Imperatrice Spirituale, cos'è il Sovrano del quinto piano?"


Sheng Mei fece loro strada lentamente. Disse con tono inquietante: "Il Sovrano del quinto piano: l'Inferno Immortale. In realtà è un amalgama di terrificanti Elementali del Fuoco. Anche se assochilometri ad una fenice, non è affatto una Bestia Divina."


"Visto che non possiede un corpo principale, è quasi indistruttibile. Una volta che ci avvicineremo, rilascerà delle fiamme incredibilmente calde che potrebbero bruciare a morte un Grande Re del Mondo al picco del suo stadio. Il fuoco cuocerà la carne e la pelle, temprando lo scheletro facendolo diventare dorato. E queste ossa dorate diventeranno le marionette dell'Inferno Immortale..."


Tutti rimasero scioccati. Era praticamente indistruttibile e le sue fiamme potevano ridurre in cenere un Grande Re del Mondo. Chi osava affrontarlo sarebbe stato ridotto in una marionetta!


Se la loro coltivazione non fosse stata soppressa, un Grande Re del Mondo al picco del suo stadio non sarebbe stato così insormontabile. Sheng Mei ad esempio avrebbe potuto uccidere all'istante un Grande Re del Mondo da sola.


Ma ora, si erano ridotti tutti agli inizi del Sacro Lord. Resistere agli attacchi dell'Inferno Immortale sarebbe stato incredibilmente pericoloso. Nessuno aveva il coraggio di farlo.


Perfino Sheng Mei sarebbe stata in difficoltà.


"Non c'è da meravigliarsi che l'Imperatrice Spirituale abbia bisogno del nostro aiuto. Temo che per superare il quinto piano ci voglia la cooperazione di tutti..."


Finora nella prova finale avevano combattuto da soli o in piccole unità. Ora tutti gli sfidanti rimasti avrebbero dovuto cooperare.


"La scorsa volta quando sono entrata nel quinto piano, ciò che non sono riuscita a sconfiggere è stato proprio questo Inferno Immortale..."


Tutti drizzarono le orecchie. Se Sheng Mei aveva chiesto loro aiuto, questo significava che c'era qualche possibilità che lei fosse in grado di battere l'Inferno Immortale e potessero così entrare nel sesto piano.


E a giudicare dalle sue parole, finché l'Inferno Immortale fosse stato ucciso, allora sarebbero riusciti tutti a passare al piano successivo. Questo riempì molti di entusiasmo. In squadra, anche se inevitabilmente sarebbe stata Sheng Mei ad ottenere la percentuale di completamento maggiore, sarebbero riusciti ad ottenere qualche rimasuglio.


Sarebbe stata la gloria più grande della loro vita poter entrare nel sesto livello, e anche il capitale maggiore che avrebbero potuto usare per consolidare la loro posizione nei Sect.


Dopotutto era un piano leggendario in cui nessuno era riuscito ad entrare nell'ultimo miliardo di anni. Se avessero potuto sperimentare da soli il mitico sesto livello, avrebbero potuto vivere senza rimpianti!


Pensando a questo, tutti iniziarono ad emozionarsi. Anche così, ascoltarono tranquillamente e con fare rispettoso Sheng Mei.


Dopo un momento di silenzio, l'Imperatrice Spirituale continuò: "L'Inferno Immortale non può essere distrutto, ma ogni volta che attacca rilascerà l'essenza di fuoco nel suo corpo. Una volta che la esaurirà, si trasformerà in un uovo di fenice e sperimenterà un nirvana di fuoco!"


"E questa sarà la nostra sola occasione per attaccare..."


"Creerò una formazione da combattimento per affrontare l'Inferno Immortale. Tutti voi mi aiuterete a fare questa formazione. Resisteremo all'assalto dell'Inferno Immortale finché non esaurirà tutta la sua essenza di fuoco e si trasformerà in un uovo di fenice. Poi attaccherò con tutte le mie forze!"


"Se avrò successo e trafiggerò il guscio, potrò uccidere l'Inferno Immortale! Se fallirò, l'Inferno Immortale attraverserà una rinascita del nirvana e ritornerà ad essere una fenice. Ma allora non apparterrà all'elemento fuoco, ma di ghiaccio. In altre parole, diventerà il Ghiaccio Polare Immortale. A quel punto, dovremo arrenderci..."


Tutti rimasero sbalorditi. Esisteva un mostro così strano? Questa creatura poteva emanare la sua essenza di fuoco in cambio di un potere d'attacco più intenso, e una volta che avesse esaurito la sua essenza, avrebbe potuto andare incontro ad una rinascita del nirvana e trasformarsi in un mostro di ghiaccio!


"Capisco. L'Imperatrice Spirituale si concentra sulle leggi del ghiaccio, così sarebbe un nemico naturale delle fiamme ardenti dell'Inferno Immortale. Il suo potere combattivo invece si ridurrebbe se attaccasse il Ghiaccio Polare Immortale. Così è impossibile attaccarlo una seconda volta..."


Molti capirono i piani di Sheng Mei. Ci sarebbe stata solo una possibilità per colpire.


Se fossero stati sconfitti, si sarebbero solo potuti ritirare, altrimenti avrebbero rischiato la vita.


Mentre tutti stavano riflettendo, le ondate di calore che si stavano precipitando su di loro divennero sempre più intense. All'improvviso, non troppo lontano, il suolo sabbioso iniziò ad agitarsi e ne uscirono dei teschi dorati.


"Teschi!"


Esclamarono alcuni sfidanti. Queste teste prive di carne e sangue dalle cavità vuote erano permeate da fiamme spettrali. Era uno spettacolo inquietante e macabro.


"Sono gli scheletri dorati!"


Gridò Cicatrice di Drago che brandì uno spadone.


<em>Crack! Crack!</em>


Gli scheletri dorati strisciarono fuori dal terreno, precipitandosi verso il gruppo.


Tutti si ricordavano chiaramente cosa aveva detto prima Sheng Mei. Gli sfidanti uccisi dall'Inferno Immortale erano stati bruciati e raffinati in scheletri dorati, ridotti a delle marionette.


Era chiaro che queste ossa fossero quei fantocci. Sarebbero andati incontro allo stesso destino se fossero morti nel quinto piano!


"Prima distruggete questi scheletri dorati. Questi mostri hanno un potere difensivo terrificante e una forza quasi illimitata. Sono potenti quanto un saggio Sacro Lord negli stadi intermedi, ma sono carenti in quanto a metodi di coltivazione e leggi. Non vi avvicinate!"


Mentre Cicatrice di Drago li avvertiva, un'aura gelida divampò dal corpo di Sheng Mei, coprendo l'ambiente attorno. Lo spazio nel raggio di 1000 piedi sembrò separarsi dal mondo esterno.


Soffiava un vento freddo e cupo che sembrava provenire dagli abissi dell'inferno. Nella terra prima bollente si formò una spessa crosta di ghiaccio. Gli scheletri dorati sembrarono congelarsi mentre i loro movimenti rallentavano e perfino il fuoco spirituale che proveniva dalle loro orbite diventò più fioco, come le fiamme delle candele che tremolavano al vento.


"Dominio..."


Lin Ming aveva capito che Sheng Mei aveva appena usato un dominio di livello davvero elevato.


Questo dominio non solo aveva indebolito di molto la minaccia degli scheletri dorati, ma, aspetto più importante, formava uno spazio indipendente che non faceva trapelare all'esterno le energie che Lin Ming e gli altri stavano emanando. Così non avrebbero allarmato l'Inferno Immortale.


Altrimenti, se il Sovrano si fosse precipitato qui, la situazione sarebbe peggiorata di molto.


"Questi scheletri hanno un potere difensivo troppo vasto. Spegnete i fuochi spirituali nelle loro orbite per ucciderli."


Disse Sheng Mei. Questi scheletri dorati erano solo l'antipasto d'apertura del quinto piano. Erano fin troppo deboli in confronto all'Inferno Immortale.
                                


                                



