---
weight: 1720
title: Capitolo 1720 - L'Ira della Fenice
pubDate: 2025-12-15T08:37:10.431Z
tags:
    - mw
---


Capitolo sponsorizzato, ringraziamo Paolo!
5 capitoli in coda (Paolo), 0/5
-Schadenfreude


<em>Rumble rumble rumble.</em>


Le meteore sibilavano nel cielo. Sempre più scheletri iniziarono a strisciare fuori dal terreno e attaccare dall'alto e dal basso.


Tuttavia Sheng Mei rimase impassibile al centro della formazione da battaglia del Freddo Estremo. Continuava a muovere le mani come se stesse disegnando numerosi linee invisibili che si fondevano con le rune delle leggi del ghiaccio. Mentre le meteore cadevano, sembravano impattare contro un mare agitato e si indebolivano immediatamente.


Con le loro armature di ghiaccio, diversi geni saggi si azzardarono a resistere frontalmente agli attacchi infuocati degli scheletri dorati.


Dopo chissà quanto tempo, il gruppo nella formazione da battaglia riuscì a sopravvivere alle raffiche di colpi.


"Se continueremo così, gli faremo esaurire lentamente le energie..." Diversi sfidanti distrussero una meteora e tirarono un lungo sospiro di sollievo.


Anche tutti gli altri sembrarono rilassarsi un po'.


Da ciò che aveva detto Sheng Mei, il loro obiettivo era di sopravvivere agli attacchi dell'Inferno Immortale. Finché il mostro si fosse trasformato in un uovo di fenice, allora sarebbe arrivato il momento di scendere in campo per Sheng Mei.


Gli sfidanti avevano quasi una fiducia cieca nei confronti dell'Imperatrice Spirituale. La sua coltivazione sembrava al livello di uno stadio di Empireo e le sue leggi e i suoi metodi di coltivazione erano indescrivibilmente misteriosi. Anche se la sua coltivazione era stata ridotta, era ancora una figura estremamente terrificante.


Lin Ming invece rimase solenne come prima. Questa terra era lo spazio della prova finale creato dal Maestro della Strada Asura in persona. Le leggi Asura permeavano ogni pollice di quest'area.


Attraverso le leggi del Dao Celeste Asura, poteva percepire che l'Inferno Immortale si stava indebolendo lentamente.


Al contrario di tutti gli altri, sapeva in che condizioni era veramente l'Inferno Immortale.


<em>Wmmm!</em>


All'improvviso lo spazio attorno alla fenice di fuoco iniziò ad emettere strane fluttuazioni.


"Formiche, avete davvero destato la mia ira! Morite tutti!"


L'Inferno Immortale sembrò cambiare. Le sue fiamme si agitarono, condensandosi lentamente in un viso arrabbiato. Era chiaro che solo il fatto che un gruppo di formiche fosse riuscito a sopravvivere così a lungo fosse già il più grave insulto per un'esistenza suprema del quinto piano.


Onde di strane fluttuazioni di leggi si diffusero dall'Inferno Immortale, allargandosi per il terreno.


Il terreno cominciò a tremare come se un enorme palmo invisibile stesse battendo la terra.


Il suolo si frantumò. Grandi tratti di roccia furono sollevati e si trasformarono in scie di lava. Lievi tracce di energia primaria dell'elemento terra furono risucchiate.


Anche l'immensa energia mistica degli scheletri dorati fece la stessa fine. Fili di liquido dorato schizzarono dai loro corpi, fondendosi con l'Inferno Immortale.


Ogni sorta di energia attorno fu divorata dalla fenice di fuoco.


In poco tempo, l'Inferno Immortale prima indebolito mostrò un'aura sconvolgente, pareva perfino più forte di prima. Il suo corpo si gonfiò, le sue enormi ali sembravano delle catene montuose fiammeggianti.


<em>Rumble rumble rumble!</em>


All'improvviso dei raggi fiammeggianti sfrecciarono dal corpo dell'Inferno Immortale verso Lin Ming e gli altri.


Il gruppo era riuscito appena a riprendere respiro. Ora che videro queste enormi colonne, così grandi da ingombrare la loro visuale, furono tutti colti dal panico.


"Che aura feroce, come possiamo vincere?!"


L'aura dell'Inferno Immortale non poteva competere con quella di un Empireo, ma di poco! Questo terrificante flusso di energia fece tremare i praticanti di arti marziali presenti, una profonda disperazione iniziò ad albergare nei loro cuori.


Questa era vera potenza, qualcosa che i mortali non potevano affrontare...


Fu la formazione da battaglia del Freddo Estremo ad affrontare per prima l'impatto.


La barriera formidabile fu colpita dalle colonne impetuose. Milioni di milioni di rune erano state distrutte e le rune delle leggi del ghiaccio divennero sempre più fioche mentre emettevano duri scricchiolii.


Gli innumerevoli fili di potere formati dalle misteriose leggi del ghiaccio divennero fragili come vetro. Sotto il calore ardente, iniziarono a sciogliersi e a crepitare.


Allo stesso tempo, le innumerevoli colonne di fuoco non rallentarono molto. Con un'esplosione, uno degli sfidanti non riuscì a schivarle in tempo e fu colpito direttamente.


Dopo la conflagrazione, il coltivatore fu subito trasformato in uno scheletro dorato che iniziò ad emergere lentamente dal terreno. Poi il mostro fu fatto a pezzi dai praticanti di arti marziali vicini...


Al centro della formazione, Sheng Mei si accigliò.


Una forza ancora più mistica fuoriuscì dal suo corpo. L'aria attorno fischiò con forza.


Lo strano fiocco che la avvolgeva iniziò a fluttuare verso l'alto.


Questo tesoro misterioso conteneva la forza primaria delle leggi del ghiaccio. Mentre si levava nell'aria, sembrava potente come un fiume impetuoso.


Emanava ondate di rune mistiche che si disintegrarono nell'aria e formarono un'aura gelida che avvolse l'intera barriera.


La formazione da battaglia del Freddo Estremo sul punto di collassare iniziò a riformarsi. Le rune si diffusero nell'aria e iniziarono a brillare.


Gli sfidanti nella formazione stavano cercando di schivare frettolosamente le fiamme che precipitavano dall'alto. All'improvviso, sentirono l'immenso potere del ghiaccio legarsi al loro corpo, rafforzando le loro armature.


<em>Bang!</em>


Un'altra colonna spessa quanto una montagna si abbatté su di loro. Stavolta, grazie alla formazione da battaglia del Freddo Estremo, le leggi del ghiaccio si agitarono di nuovo.


Il ghiaccio e il fuoco si respingevano a vicenda. Ora che le leggi del ghiaccio erano state rafforzate, le colonne cremisi erano state rallentate e indebolite.


Lin Ming si rese conto che l'Inferno Immortale minaccioso e imponente sembrava aver indebolito la sua essenza vitale per scagliare quelle colonne di fuoco...


L'Inferno Immortale stava perdendo sempre di più le forze!


Era formato dal potere del fuoco e il ghiaccio di Sheng Mei poteva consumare la sua fonte vitale.


L'enorme quantità di essenza del mondo che aveva divorato era estremamente potente, ma alla fine stava solo manipolando questa forza per attaccare gli altri. E per controllare questo potere quasi illimitato, doveva consumare una grande quantità della sua fonte di energia.


Dopo essersi reso conto di questo, Lin Ming entrò in allerta. Era un momento critico. Finché il gruppo fosse potuto resistere, allora avrebbe potuto consumare tutta la forza dell'Inferno Immortale e costringerlo a trasformarsi in un uovo di fenice, il momento in cui avrebbe iniziato la sua rinascita!


Allora Sheng Mei avrebbe potuto lanciare il suo attacco.


Mentre Lin Ming se n'era accorto, l'Imperatrice Spirituale disse all'improvviso: "Coalizzatevi tutti e distruggete le colonne di fuoco nella formazione. L'Inferno Immortale è indebolito; distruggere queste colonne di fuoco è come strappargli via le ali!"


Anche in mezzo a queste esplosioni, la sua voce riecheggiò chiaramente nelle orecchie di tutti.


Lin Ming sussultò. La coltivazione di Sheng Mei si era ridotta agli stadi iniziali del Sacro Lord, ma la sua mentalità e la sua percezione erano ancora straordinarie. In condizioni del genere, riusciva a competere con lui che stava usando le leggi del Dao Celeste Asura.


Quando sentirono le sue parole, i coltivatori sembrarono essere destati dal loro stupore.


Cicatrice di Drago prese l'iniziativa per passare all'attacco e balzò.


Non vedeva l'ora di attaccare, temeva che di questo passo sarebbe accaduto qualcosa a Sheng Mei. Bisognava sapere che, nonostante l'Imperatrice Spirituale non avesse ancora attaccato, era la parte principale e il centro della formazione. Sia resistere agli scheletri dorati, che indebolire quelle colonne di fuoco grandi quanto montagne avrebbe consumato una grande quantità della sua forza!


Questa formazione da battaglia del Freddo Estremo era il nucleo della loro strategia. Senza Sheng Mei, forse sarebbero stati già tutti uccisi dall'Inferno Immortale.


Il solo pensiero nella mente di Cicatrice di Drago era di distruggere velocemente queste colonne di fuoco e alleggerire il peso sulle spalle di Sheng Mei.


Ovviamente non era così sciocco da uscire dalla formazione e resistere alle colonne di fuoco. Era fin troppo piccolo e debole in confronto al potente Inferno Immortale.


Individuò una delle colonne di fuoco, era stata indebolita di molto dalla formazione da battaglia e stava cadendo con un ritmo molto più lento.


Cicatrice di Drago attaccò. Il suo colpo fu intenso come diecimila fulmini. Un'energia selvaggia e tirannica si agitò come uno tsunami, sfrecciando con ferocia verso la colonna di fuoco!


Ma la colonna di fuoco fu ancora più terrificante. Non importava quanto fosse selvaggio l'attacco di Cicatrice di Drago, continuò ad impattare contro la formazione da battaglia del Freddo Estremo. Nell'ambiente attorno, le rune delle leggi iniziarono a frantumarsi e a sciogliersi.


"Unite le forze, concentrate i vostri attacchi!"


Gridò Cicatrice di Drago. Nessuno osò tardare. Usarono tutti i loro attacchi più forti. Diversi coltivatori del gruppo si coalizzarono per colpire una colonna cremisi, facendola dissipare lentamente.


Cicatrice di Drago combatté nel mare di fuoco e fu sfiorato dalle fiamme diverse volte. Anche se la sua pelle e i suoi muscoli erano stati scottati, strinse comunque i denti e lottò furiosamente!


E tra queste persone, Lin Ming non dovette unire le forze con nessun altro. Poteva resistere ad una colonna di fuoco da solo!


La Lancia del Sangue della Fenice sfrecciò per lo spazio come un arcobaleno, formando un canale spaziale lungo 1000 piedi.


In quel momento, solo sollevando la mano, avrebbe potuto sfoderare una forza pari a quella di diversi draghi. Ora, con questa strana forza fusa nel suo corpo che lo aveva fatto diventare un Sacro Lord agli inizi del suo stadio, anche la sua vera essenza interna era aumentata.


Una forza spaventosa, insieme alla sua vera essenza ululante, si abbatté sull'obiettivo.


A causa della velocità del colpo, la resistenza dell'aria divenne terrificante. Sotto l'impatto, l'aria si compresse in mura dure come il ferro che batterono contro la colonna di fuoco.


<em>Pah!</em>


Si formò un foro nella colonna di fuoco.


Dopodiché, Lin Ming attaccò altre volte, espandendo sempre di più l'apertura fino a farla diventare un burrone.


<em>Bang!</em>


Le rune principali della colonna cremisi iniziarono a frantumarsi, facendo collassare l'intera struttura...


Dopo aver distrutto l'obiettivo con uno slancio inarrestabile, Lin Ming non si fermò. Balzò subito da un'altra colonna e iniziò ad attaccarla con ferocia!


Nonostante il campo di battaglia fosse caotico, molti notarono la sua forza terrificante.


"Troppo violento... questo Lin Ming, è proprio un genio mostruoso!"


Erano tutti sbigottiti. Perfino Sheng Mei, che si stava concentrando a controllare la formazione da battaglia dell'Estremo Freddo, mostrò un lampo sorpreso nel suo sguardo. L'opinione che aveva di Lin Ming cambiò di nuovo.


Sotto lo sforzo congiunto degli sfidanti, le colonne di fuoco dell'Inferno Immortale erano diminuite.


Visto che così tante persone stavano combattendo coraggiosamente, la pressione su Sheng Mei si allentò velocemente.


In quel momento però l'Inferno Immortale ruggì con furia.


Iniziò a rimpicciolirsi. Da una catena montuosa, si ridusse ad una collina, per poi arrivare a 30 piedi di ampiezza.


Tuttavia il potere del fuoco nel suo corpo si era condensato, diventando più puro e potente. Sembrava ricoperto da un'aureola rosso sangue.


Attorno ad esso la luce si distorceva e lo spazio si scioglieva. Questo potere del fuoco era arrivato ad un livello terrificante!
                                


                                



