---
weight: 17230
title: Capitolo 1723 – Ghiaccio Polare Immortale
pubDate: 2025-12-15T08:37:10.431Z
tags:
    - mw
---


Capitolo sponsorizzato, ringraziamo Paolo!
2 capitoli in coda (Paolo), 0/5
-Schadenfreude


Alcuni sfidanti iniziarono a sollecitare gli altri ad andarsene.


Sempre più venti gelidi stavano avvolgendo il quinto piano. Tutta l'energia primaria sembrava aver sviluppato una tendenza a radunarsi.


Il Ghiaccio Polare Immortale presto sarebbe rinato!


In un ambiente del genere, Lin Ming rimase calmo e composto come prima. Non si disturbò a parlare con gli altri che discutevano, ma si rivolse a Sheng Mei e chiese: "Imperatrice Spirituale, vorrei chiedere, se il Ghiaccio Polare Immortale attacca, la tua formazione durerà finché il Ghiaccio Polare Immortale esaurirà le energie e si trasformerò in un uovo?"


Lin Ming sapeva che gli attacchi di Sheng Mei appartenevano all'attributo ghiaccio e anche il mostro era dello stesso elemento. Contare su Sheng Mei per colpire l'uovo non era realistico.


Ma se non poteva attaccare, non significava che non potesse difendersi.


Proprio come gli attacchi di Sheng Mei non potevano ferire il Ghiaccio Polare Immortale, allo stesso modo il mostro non avrebbe potuto danneggiare facilmente Sheng Mei.


Ghiaccio contro ghiaccio, nessuna delle due parti poteva fare molto all'altra.


Inoltre, i metodi di coltivazione dell'attributo ghiaccio avevano un vantaggio naturale sotto l'aspetto difensivo. Per Sheng Mei sarebbe dovuto essere molto più facile che difendersi dall'Inferno Immortale. Prima, avrebbe usato il ghiaccio per respingere il fuoco, ma ora era ghiaccio contro ghiaccio, entrambi gli elementi si promuovevano naturalmente a vicenda.


In effetti, Sheng Mei annuì: "Se si tratta solo di difendersi, dovrei poter resistere finché non si trasformerà in un uovo. Ma dato che ho consumato una quantità di energia considerevole, sarà molto più pericoloso per te. Se ci sarà anche solo il minimo errore, qualcuno potrebbe morire..."


Mentre Sheng Mei parlava, la temperatura era calata così tanto che i praticanti di arti marziali attorno non ebbero altra scelta se non fare circolare la loro energia per respingere l'energia del ghiaccio dai loro corpi.


Avevano già imparato la lezione dall'Inferno Immortale; tutti ora nutrivano una paura istintiva per il Ghiaccio Polare Immortale! E provavano ansia sentendo Lin Ming fare domande del genere.


"Cosa stiamo facendo qui? Torniamo al quarto piano, presto."


"Esatto, se il Ghiaccio Polare Immortale apparirà, allora saremo spacciati!"


Alcuni ignorarono Lin Ming e iniziarono a dirigersi verso il quarto piano. Ma dopo appena diversi passi, le parole di Lin Ming li fecero fermare di nuovo.


Lin Ming guardò con calma Sheng Mei e disse con chiarezza: "Se l'imperatrice può difendersi dal Ghiaccio Polare Immortale finché il mostro non si ritrasformerà in un uovo, allora potrete lasciare a me il compito di distruggere l'uovo. Credo di avere una certa possibilità di avere successo..."


Le parole di Lin Ming non solo scioccarono gli sfidanti presenti, ma anche Sheng Mei.


Voleva distruggere l'uovo di ghiaccio?!


L'Imperatrice Spirituale in persona non era riuscita a distruggere l'uovo di fenice di fuoco, e ora Lin Ming voleva provare a fare lo stesso? Era impazzito?


Nessuno dubitava del suo talento, ma aveva coltivato per troppo poco tempo.


Anche se tutti qui avevano una coltivazione agli inizi del Sacro Lord, Lin Ming non poteva competere con Sheng Mei. C'era una differenza essenziale in quanto a comprensione delle leggi di un Empireo e di una persona ad un passo dal diventare Sacro Lord!


Inoltre, Sheng Mei era un genio sbalorditivo tra tutti gli Empirei. In futuro, sarebbe potuta diventare una persona mostruosa, una Vera Divinità!


Sheng Mei lo guardò con sorpresa. Non credeva che avrebbe fatto una proposta del genere.


"Sei sicuro di poter distruggere l'uovo di ghiaccio?"


"Posso solo dire che farò un tentativo..." Disse Lin Ming, non pienamente sicuro. Non era abbastanza arrogante da credere di poter superare Sheng Mei anche se erano entrambi allo stadio di Sacro Lord. Solo perché Sheng Mei poteva farlo, non significava che lui potesse fare lo stesso.


Ma c'era una differenza. Quando avevano combattuto contro l'Inferno Immortale, sia in quanto ad attacco che a difesa, era stata Sheng Mei a dirigere lo scontro. Era stata sotto troppa pressione. Non era una sorpresa che non fosse riuscita a mostrare la sua vera forza dopo aver sopportato decine di attacchi d'energia intensi.


Nonostante avesse avocato la sua fenice di ghiaccio, anche la coltivazione della Bestia Divina era stata limitata. Le sue capacità di supporto non potevano essere considerate troppo sconvolgenti.


Ma se Lin Ming avesse attaccato, la situazione sarebbe stata diversa. Sheng Mei avrebbe potuto difendere e lui sarebbe stato responsabile solo dell'attacco!


Lin Ming coltivava le leggi del fuoco. Una volta che avesse rilasciato la Forza del Dio Blasfemo, le terrificanti fiamme della tribolazione rilasciate dall'Albero del Dio Blasfemo sarebbero state la nemesi del ghiaccio!


Non solo, ma Lin Ming aveva il potere tirannico del fulmine a potenziare il suo fuoco, e delle tecniche ancora più potenti.


"Lin Ming, stai scherzando? Rischieremmo la vita combattendo contro il Ghiaccio Polare Immortale, e vuoi che continuiamo finché non si ridurrà in un uovo così che tu possa fare un tentativo?"


Molti sfidanti rimasero senza parole sentendo Lin Ming. Molti di loro erano quasi esausti, e se avessero continuato a lottare, avrebbero dovuto affrontare grossi pericoli e correre grandi rischi. Un solo errore e sarebbero morti qui!


Avrebbero dovuto pagare un prezzo così alto per una sola possibilità di attaccare, e questa occasione avrebbe solo permesso a Lin Ming di fare un piccolo tentativo. Non era sorprendente che la pensassero tutti così!


"Lin Ming, solo superando la porta delle leggi di livello Asura, l'85% che hai ottenuto non è troppo alto. Potresti non essere soddisfatto... ma, sei anche giovane e la tua comprensione delle leggi aumenterà in futuro. Non sarà difficile per te raggiungere l'87% la prossima volta che tornerai, così perché vuoi correre rischi del genere?"


I coltivatori che avevano parlato pensavano che Lin Ming non fosse soddisfatto della percentuale di completamento. Dopo aver superato la Porta delle Leggi di grado Asura, non era una sorpresa che fosse scontento del fatto che Sheng Mei avesse ottenuto un punteggio superiore. Così doveva essere per questo che aveva proposto un'idea così assurda.


Bisognava sapere che solo affrontare il Ghiaccio Polare Immortale e danneggiarlo avrebbe aumentato la percentuale di completamento, anche se il mostro non fosse morto.


Era successo con Sheng Mei, altrimenti il suo punteggio sarebbe stato inferiore a quello di Lin Ming.


Rendendosene conto, molti non provarono interesse nei confronti della sua proposta. Alcuni sbuffarono perfino con disprezzo. Per aumentare leggermente la sua percentuale, voleva che tutti corressero un rischio del genere. Come potevano accettare?


Uno sfidante incrociò le braccia al petto e sogghignò freddamente: "Vuoi fare un tentativo? Eheh, saremo sinceri qui. Sei solo scontento che l'Imperatrice Spirituale sia stata la colonna portante dell'attacco e della difesa, e per questo vuoi provare ad attaccarlo una volta così da poter aumentare il tuo punteggio. Se ti aiutassimo, ci guadagneremmo davvero poco. Se sarai responsabile dell'attacco, la tua percentuale aumenterà comunque che l'uovo di ghiaccio venga distrutto o no! Lascia che ti dia qualche consiglio. Nessuno di noi qui è uno sciocco, quindi non considerarci tali. Non puoi usarci così!"


Lo sfidante che aveva parlato prima aveva mostrato tatto, ma quest'altro invece stava provocando direttamente Lin Ming, le sue parole erano davvero irritanti.


"Nemmeno io sono interessato. Mi scuso, ma non ho l'abitudine di lasciare che tutti i miei sforzi vadano a ricompensare qualcun altro." Disse con fare cupo un'altra persona.


I coltivatori iniziarono ad andarsene insieme. Se Lin Ming ci fosse riuscito, allora sarebbero potuti entrare nel sesto piano e creare una leggenda incredibile. Se fosse stato possibile, avrebbero corso volentieri il rischio.


Ma molti non credevano che Lin Ming avesse le capacità distruttive per spaccare l'uovo di ghiaccio. Perfino Sheng Mei aveva fallito. Se Lin Ming non ci fosse riuscito, allora tutti i rischi che aveva corso sarebbero stati convertiti in punti per qualcun altro. Solo uno sciocco avrebbe commesso una stupidità del genere.


Lin Ming scorse queste persone con lo sguardo, impassibile. Se queste persone se ne fossero andate, non gli sarebbe importato, non voleva nemmeno che rimanessero!


Si girò verso Sheng Mei. Era la sua reazione ad essere la più importante! Durante lo scontro con il Ghiaccio Polare Immortale, avrebbe portato un contributo non tanto diverso dal suo.


Sheng Mei rifletté per un momento. Chiese: "Quali sono le tue possibilità di avere successo?"


"Forse circa 40-50%..." Lin Ming disse una vaga cifra. Era impossibile valutarlo con certezza.


"40-50%?" Sheng Mei incurvo lievemente le labbra, come se fosse tentata.


Cicatrice di Drago notò l'espressione della donna e capì cosa stava pensando. Iniziò a riempirsi di nervosismo: "Imperatrice! Lei..."


Sapeva che Sheng Mei aveva consumato moltissima forza spirituale, così non sarebbe stato affatto facile per lei resistere al bombardamento del Ghiaccio Polare Immortale. Forse avrebbe dovuto pagare un certo prezzo per tentare. Cicatrice di Drago non voleva che corresse rischi!


Sheng Mei fece un cenno e fermò il suo seguace. Di fronte a questo giovane incredibile, provava curiosità e nutriva un po' di fiducia che potesse continuare a creare altri miracoli.


"Va bene. Allora gestirò la difesa e tu gestirai l'attacco!"


La voce di Sheng Mei era chiara e risonante, portava con sé uno slancio incredibile.


"E tutti voi?"


Lin Ming rivolse lo sguardo verso Suya, Mu Lingyun e gli altri.


"Ahah, fratello Lin, c'è bisogno di chiederlo? Siamo già dalla tua parte." Fan Huahua ridacchiò mentre parlava.


Mille Massacri non parlò, si limitò ad estrarre la sua sciabola.


Per quanto riguardava Mu Lingyun e Suya, le loro espressioni sorridenti indicavano chiaramente la loro scelta.


"Bene! Allora abbiamo abbastanza persone. Per quanto riguarda gli altri, se volete cooperare con noi per superare questo ostacolo, allora potete rimanere. Se non volete, allora siete liberi di andarvene!"


Disse con indifferenza Lin Ming.


Molti praticanti di arti marziali si infuriarono sentendo queste parole. Questo maledetto era troppo arrogante! Credeva di essere invincibile o cosa?!


"Bene! Molto bene! Sei abbastanza pazzo! Aspetto con impazienza di vedere come finirai. Andiamo!"


I praticanti di arti marziali che avevano provocato Lin Ming sogghignarono e iniziarono ad andarsene. Ma mentre iniziavano ad uscire, scoprirono che c'erano solo otto persone nel loro gruppo, erano rimasti indietro dieci coltivatori.


Tra di loro, sei erano Lin Ming e il suo gruppo, Sheng Mei e il suo seguace, insieme ad un giovane vestito di nero e una ragazza con un abito verde. Erano i due che Lin Ming aveva incontrato sull'altare del Sigillo Divino, Yuechi e Huntian.


Dopo Sheng Mei, Lin Ming, Xiao Moxian e Cicatrice di Drago, Yuechi e Huntian erano i più forti qui!


Vedendoli rimanere, Lin Ming sorrise: "Bene. Non abbiamo bisogno degli altri. Non importava fin dall'inizio che rimanessero."


Dei diciotto rimasti, loro dieci rappresentavano almeno il 99% della forza combattiva del gruppo. Solo Lin Ming e Sheng Mei valevano cento volte di più di quelli che se n'erano andati; quei coltivatori erano carne da cannone.


Le parole di Lin Ming fecero infuriare i praticanti di arti marziali che se ne stavano andando. Aveva detto che la loro presenza non importava! Questo Lin Ming non li aveva nemmeno considerati fin dall'inizio.


"Moccioso, hai del bel coraggio!"


Disse malignamente uno degli sfidanti. Ma l'aveva detto solo per sfogare la rabbia. Non osò davvero attaccare Lin Ming perché sapeva che non sarebbe mai riuscito a sconfiggerlo.


E in quel momento, la terra tremò ancora una volta. Il terreno gelido fu lacerato dalle vibrazioni e un'enorme piuma di energia fredda sfrecciò al cielo come un fantasma, radunandosi in alto nell'aria!


La fonte di tutta l'energia fredda in questo mondo sembrò sospendersi a mille piedi d'altezza.


All'improvviso, delle rune bianche come la neve si dispersero attorno, emanando l'aura misteriosa e imprevedibile delle leggi del ghiaccio.


Si potevano distinguere vagamente un po' di energia di ghiaccio dissiparsi nell'aria.


I fili di energia bianchi come il latte divennero estremamente feroci e selvaggi.


L'energia fredda si radunò insieme, formando dei fasci e condensandosi sempre di più. Sembrava un drago nero che nuotava attorno ad una massa gelida, girando all'impazzata.


Anche le tempeste spaziali che erano apparsa per le fessure create dall'Inferno Immortale avevano iniziato a congelarsi.


Nemmeno i flussi selvaggi di energia riuscivano a sopportare questa strana energia gelida!


Tutti si allarmarono. Questa energia stava emanando un'enorme pressione.


"Il Ghiaccio Polare Immortale, finalmente è uscito fuori!" Lin Ming fece un respiro profondo e il suo sguardo si riempì di spirito combattivo.
                                


                                



