---
weight: 17240
title: Capitolo 1724 – Misteriosa Formazione di Ghiaccio Celeste
pubDate: 2025-12-15T08:37:10.431Z
tags:
    - mw
---


Capitolo sponsorizzato, ringraziamo Paolo!
1 capitoli in coda (Paolo), 0/5
-Schadenfreude


"Sbrighiamoci e usciamo da qui!"


"Che affrontino il Ghiaccio Polare Immortale! Dobbiamo tornare in un'area sicura!"


Gli otto sfidanti che se ne stavano andando si riempirono di shock e orrore quando videro la scena sbalorditiva della nascita del Ghiaccio Polare Immortale. Ma da sorpresa e paura, passarono a gongolare.


Non importava quanto fosse potente il Ghiaccio Polare Immortale, era Lin Ming che avrebbe dovuto fronteggiarlo; non aveva niente a che fare con loro.


Gli otto attivarono tutti le loro tecniche di movimento e usarono la loro energia per attraversare gli enormi cristalli di ghiaccio che fluttuavano nell'aria, sfrecciando attraverso i venti selvaggi e frenetici.


Visto che il canale di trasmissione dell'altare del Sigillo Divino era chiuso, temporaneamente non avrebbero potuto lasciare il quinto piano. Ma finché fossero stati lontani dal Ghiaccio Polare Immortale, non avrebbero incontrato calamità. Dopotutto, quando erano arrivati qui all'inizio erano a distanza dal Sovrano e non avevano subìto nessun attacco.


Mentre gli otto volavano via, terrificanti raffiche di fiocchi di neve e tempeste di ghiaccio scossero il mondo. Degli iceberg caddero a terra, coprendo il suolo con uno strato di ghiaccio.


Lin Ming e gli altri si levarono in volo. Sheng Mei ricreò di nuovo la formazione da battaglia del Freddo Estremo, avvolgendo tutti.


Immediatamente il gruppo sentì allentarsi la pressione. Lin Ming guardò Sheng Mei e non poté che ammirare la sua forza. Poteva percepire quanto fosse spaventosa la quantità di energia necessaria per mantenere la formazione da battaglia del Freddo Estremo e un normale Sacro Lord sarebbe riuscito a mantenerla per metà bastoncino di incenso di tempo prima di esaurire completamente le forze.


Eppure non solo Sheng Mei riusciva a persistere per così tanto tempo, ma era anche riuscita a controllare così abilmente la formazione da poter resistere ai colpi dell'Inferno e del Ghiaccio Polare Immortali. Il motivo per cui poteva riuscirci era perché aveva una profonda comprensione delle leggi del ghiaccio e poteva utilizzare il pieno potenziale della sua energia primaria. Era anche capace di assorbire il potere del ghiaccio del mondo e minimizzare l'utilizzo della sua forza spirituale.


Ma anche se Sheng Mei era perfettamente capace di riuscirci, affrontare il Ghiaccio Polare Immortale dopo una dura battaglia l'avrebbe messa sotto un'enorme pressione.


"Imperatrice..."


Vedendo il peso della difesa addossarsi sulle spalle magre e delicate di Sheng Mei, Cicatrice di Drago sentì un dolore inspiegabile al cuore.


"Concentrati sulla battaglia di fronte a te!"


Disse gelidamente Sheng Mei quando vide quanto era distratto il suo seguace. Cicatrice di Drago strinse i denti e si girò verso la terrificante tempesta che si stava per scatenare.


Quando si voltò, fissò con ostilità Lin Ming, avvertendolo che avrebbe fatto meglio a non fare brutti scherzi qui, altrimenti non l'avrebbe mai perdonato.


Lin Ming non si disturbò a litigare con lui. In quel momento, le parole erano diventate inutili. Questa battaglia sarebbe stata l'unico modo per dimostrare la validità della sua proposta.


"Prendete questi..."


Lin Ming prese delle spesse pile di simboli runici e li passò a Suya, Mu Lingyun, Fan Huahua e agli altri.


Erano i simboli che Lin Ming aveva disegnato nella valle della Morte Tragica, tutto per prepararsi alla battaglia finale. Questa battaglia cruciale sarebbe stato il momento perfetto per sfruttarli.


Il più grande vantaggio di un simbolo runico era che la loro forza non dipendeva troppo dall'utilizzatore. Anche se non fosse stato Lin Ming ad usarli, non sarebbero stati molto più deboli.


Suya e gli altri ricevettero i simboli, sentendo il loro peso.


"Usateli liberamente. Non preoccupatevi di risparmiarne qualcuno." Avvertì Lin Ming.


Suya, Mu Lingyun e gli altri si scambiarono delle occhiate, senza parole. Ognuno di questi simboli runici era inestimabile. Usarli imprudentemente era come bruciare soldi. Ma Lin Ming era estremamente ricco ed era anche un maestro di rune divine, così aveva il capitale per sprecarne quanti ne voleva.


"Questo ragazzo..."


Le pupille di Cicatrice di Drago si rimpicciolirono. Era qualcuno che poteva valutare all'istante la qualità dei tesori e aveva capito che questi simboli erano straordinari!


<em>Rumble rumble rumble!</em>


La tempesta di ghiaccio divenne sempre più intensa. I venti selvaggi scuotevano l'aria come eruzioni vulcaniche e tuoni incessanti!


I ghiacciai furono tagliati dalle tempeste, aprendo enormi fenditure. Giganteschi pezzi di ghiaccio volarono nell'aria. Sembrava che una creatura divina stesse usando la luce di sciabola per incidere montagne e aprire fiumi. Se il corpo di un mortale fosse stato travolto da una tempesta del genere, sarebbe morto all'istante senza lasciare un solo osso!


E l'energia del ghiaccio stava emettendo strane e mistiche leggi che iniziarono a condensarsi insieme all'improvviso, formando un'essenza spirituale.


Questa essenza spirituale di ghiaccio conteneva un'energia fredda incredibilmente terrificante. Perfino il vuoto attorno ad essa iniziò a congelarsi e a frantumarsi!


<em>Ka ka ka!</em>


Mentre l'energia si condensava come non mai, apparirono delle fenditure nell'essenza spirituale. Pura energia gelida schizzò fuori dalle fessure, formando un'enorme fenice blu!


Questa creatura volse la testa al cielo e rilasciò un grido acuto. Energia fredda si levò nell'aria, riempiendo il cielo sconfinato di innumerevoli cristalli.


Poi i suoi occhi gelidi dall'aura terrificante fissarono Lin Ming e gli altri nella formazione.


"Ghiaccio Polare Immortale!" Xiao Moxian tremò lievemente mentre sentiva la grande pressione su di lei. La sua stirpe apparteneva ad una Fenice Oscura di tipo fuoco e questo Ghiaccio Polare Immortale era la sua nemesi naturale.


Tutti mostrarono espressioni solenni. Era una situazione critica!


"Sono tornato sulla terra eppure siete rimasti qui ad offendere la mia potenza divina e invincibile. I vostri crimini sono indescrivibili, meritate solo di morire!" La voce spaventosa del Ghiaccio Polare Immortale rimbombò nei cuori di tutti. Sembrava che una montagna invisibile li stesse schiacciando, era orribile.


Per un po', rune delle leggi del ghiaccio iniziarono a brillare per il corpo della fenice. Spiegò le sue ali sconfinate e innumerevoli linee bianche si diffusero per il mondo, portando l'aura gelida delle leggi del ghiaccio che proliferò rapidamente come dei rampicanti.


Ovunque andasse, risuonavano dei crepitii, anche lo spazio iniziò a rompersi.


Mentre le linee bianche si scontravano con la formazione da battaglia del Freddo Estremo di Sheng Mei, la barriera simile a vetro emise dei clangori. L'intera formazione tremò, chiaramente stava sopportando una pressione spaventosa.


Tuttavia, i milioni di rune che componevano la formazione iniziarono a brillare. L'antica energia gelida iniziò ad assorbire l'aura delle leggi di ghiaccio.


Anche se le rune della formazione di ghiaccio del freddo estremo venivano distrutte costantemente, potevano assorbire allo stesso tempo l'aura delle leggi del ghiaccio per rigenerarsi.


"Le leggi del ghiaccio di Sheng Mei... sono superiori a quelle del Ghiaccio Polare Immortale. Di gran lunga superiori!"


Lo sguardo di Lin Ming brillò. Sheng Mei era proprio incredibile. Anche se la sua forza era stata limitata allo stadio di Sacro Lord era più debole del Ghiaccio Polare Immortale, lo batteva in quanto a leggi!


"Interessante. Allora fatemi vedere per quanto tempo potrete resistere!"


Gridò il Ghiaccio Polare Immortale, spiegando le sue ali così ampie da poter oscurare il cielo.


Innumerevoli pilastri di ghiaccio sfrecciarono nell'aria, squarciando il vuoto mentre precipitavano sulle persone nella formazione.


<em>Dang! Dang! Dang!</em>


La formazione del ghiaccio del freddo estremo emise dei tonfi mentre le enormi rune si rompevano più volte, si spaccavano facilmente come del ghiaccio. Molte sezioni si ruppero, sembrava che la barriera stesse per crollare da un momento all'altro.


Il Ghiaccio Polare Immortale voleva usare la sua forza assoluta per soverchiare le leggi di Sheng Mei.


L'Imperatrice Spirituale cambiò espressione. Dalle sue pupille che assochilometrivano a cristalli di ghiaccio concentrici, iniziò a spiccare una luce oscura.


Questo bagliore era intrecciato a delle rune; aveva un aspetto minaccioso.


Le sue due pupille diventarono vortici neri, profondi come abissi sconfinati. Una forza mistica scorreva costantemente mentre la luce nera si accumulava.


Era un'altra variazione dei metodi di coltivazione che usavano gli occhi, la finestra dell'anima. Questo tipo di tecniche potevano essere utilizzate dagli spirita per fare attacchi spirituali, illusioni e un numero quasi sconfinato di altri metodi offensivi. Molte abilità usavano gli occhi come mezzo per incanalare la forza spirituale. Tuttavia, in confronto alle pupille tre vite di Zanna di Drago, quelle di Sheng Mei sembravano avere un'aura capace di risucchiare e divorare ogni forma di vita.


Mentre le pupille di Sheng Mei cambiavano, tutte le rune attorno alla formazione del ghiaccio del freddo estremo iniziarono a cambiare, cominciarono a brillare con energia di ghiaccio nera.


"Gli occhi delle leggi del caos primordiale e la Misteriosa Formazione di Ghiaccio Celeste... Imperatrice! Lei...!"


Esclamò con voce tremante Cicatrice di Drago. Gli occhi delle leggi del caos primordiale e la Misteriosa Formazione di Ghiaccio Celeste erano evoluzioni superiori delle sue leggi. Se avesse avuto ancora la sua forza da Empirea, allora usare queste due tecniche segrete non sarebbe stato affatto difficile. Ma ora Sheng Mei era solo agli inizi del Sacro Lord; avrebbe potuto a stento usare queste due tecniche e forse avrebbe esaurito la sua forza spirituale!


"Concentrati su di te!"


Il tono di Sheng Mei era gelido e la sua espressione calma. Osservare il suo sguardo era come fissare un abisso sconfinato e raggelante. Cicatrice di Drago non osò dire un'altra parola.


Sapeva che dire altro le avrebbe solo intralciata. Poté solo stringere i denti e concentrarsi sulla sua battaglia.


I pilastri di ghiaccio del sovrano emettevano delle terrificanti onde soniche mentre impattavano contro la misteriosa formazione di ghiaccio celeste.


Questa barriera era diversa da quella precedente. Era molto più fredda e cupa, e il suo interno era percorso da forza mistica. L'oscurità gelida creata dalla formazione si drizzò come gli aghi di un porcospino per fronteggiare i pilastri di ghiaccio.


Ad ogni collisione, due tipi di leggi di ghiaccio impattarono l'una contro l'altra, distruggendo grandi tratti di spazio. Ma anche mentre si lacerava, lo spazio sarebbe stato richiuso dal gelo; era uno spettacolo estremamente insolito.


Ad una prima occhiata, pareva che il cielo fosse pieno di toppe bianche come la neve.


Tuttavia, questa formazione resistette agli incessanti attacchi del Ghiaccio Polare Immortale, indebolendoli di molto.


La terra attorno, anche se era stata colpita solo dai frammenti delle leggi di ghiaccio, si ricoprì di fenditure ampie quanto fiumi e grandi quanto montagne. La potenza di queste collisioni era sbalorditiva.


Lin Ming ne fu scioccato.


<em>'Sheng Mei è davvero terrificante! È inimmaginabile che possa mostrare una forza combattiva del genere allo stadio di Sacro Lord. Non solo, ma il potere delle sue leggi sembra infinitamente vario. Ogni volta che usa una delle sue leggi, è estremamente formidabile!'</em>


Mentre Lin Ming stava pensando a questo, guardò il viso orgoglioso e concentrato di Sheng Mei. Scoprì che perle di sudore stavano scorrendo lungo il suo naso per poi trasformarsi in cristalli di ghiaccio che cadevano giù come perle.


Senza sapere perché, Lin Ming fu toccato da questa scena, come se non potesse più sopportare di vederla così.


Poteva immaginarsi che sorta di pressione stesse sopportando la donna. Bastava guardare la risposta visibilmente scossa di Cicatrice di Drago per capirlo. Non poteva fallire!


Facendo un respiro profondo, lo sguardo di Lin Ming divenne calmo e tranquillo. Chiuse gli occhi e si isolò dal resto del mondo, lasciando che la sua mente entrasse in uno stato meditativo.


Iniziò a brillare una luce fausta iniziò a brillare dietro Lin Ming. Dei petali caddero attorno a lui e il dolce mormorio delle sorgenti spirituali risuonò nell'aria. In questo ambiente sereno, apparì l'immagine di un vecchio albero.


La corteccia del vecchio albero si era rinsecchita e la maggior parte delle sue foglie era caduta, ma il suo tronco e le sue radici erano ancora potenti e vigorose, come gli artigli di un drago. Le poche foglie rimaste scintillavano, come se fossero fatte della giada verde più pura.
Questo era l'albero Bodhi. Quando Lin Ming era nel monte Potala, aveva meditato sotto un albero Bodhi e aveva fuso gli intenti Samsara, etereo e quelli di Primordius insieme. Ora l'aveva evocato, formando una terra pura e benedetta.


Non importava quante tempeste imperversassero fuori, le raffiche che si abbattevano sul gruppo, nulla poteva disturbarlo. Aveva già passato completamente il compito di difendersi a Sheng Mei. Lui invece avrebbe dedicato tutta la sua concentrazione a prepararsi per effettuare il colpo finale!
                                


                                



