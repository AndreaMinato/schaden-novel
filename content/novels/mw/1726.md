---
weight: 17260
title: Capitolo 1726 - Lin Ming fa la sua mossa
pubDate: 2025-12-15T08:37:10.432Z
tags:
    - mw
---


Capitolo sponsorizzato, ringraziamo Filippo!
16 (2 Filippo, 10 Matteo, 4 Mattia) capitoli in coda, 0/5
-Schadenfreude


Di fronte a questo attacco terrificante, Suya, Mu Lingyun e gli altri avevano già perso la loro utilità. Finché avessero fatto un solo passo fuori dalla misteriosa formazione del ghiaccio celeste, sarebbero morti sicuramente! Anche i muscoli di Cicatrice di Drago erano congelati e aveva quasi esaurito la sua forza spirituale, così poteva giocare solo un ruolo limitato. Durante la battaglia era stato il più vicino al Ghiaccio Polare Immortale e così aveva dovuto sopportare la maggior parte degli attacchi.


Per quanto riguardava Yuechi, che proveniva dal regno di Nebbia Divina, era sull'orlo del collasso e aveva perso tutta la sua forza combattiva.


Non poteva più dare supporto alla misteriosa formazione del ghiaccio celeste!


In tal caso, il gruppo poteva solo dipendere da Sheng Mei.


In quel momento, la figura snella di Sheng Mei fronteggiò le terrificanti esplosioni. Il ghiaccio creò un'onda d'urto di 80.000 chilometri, sembrava capace di distruggere il mondo. C'era un divario sproporzionato tra le due parti!


Visto che aveva sopportato l'attacco precedente, Sheng Mei era impallidita. Ma la sua schiena era dritta e ferma, come un orgoglioso pruno in una bufera! Mosse le dita e innumerevoli fiori cristallini sembrarono cadere nei vortici neri come la pece nei suoi occhi, sembrava che le sue pupille contenessero un mondo dove stava nevicando.


"Imperatrice..."


Cicatrice di Drago strinse i denti, la sua voce tremava. Guardò impotente mentre la delicata Sheng Mei, circondata da una lieve foschia, affrontava questo attacco incredibile!


<em>Bang!</em>


Un'esplosione terrificante avvolse la misteriosa formazione di ghiaccio celeste. Il mondo intero tremò e innumerevoli ghiacciai si spaccarono e furono scaraventati a centinaia di migliaia di piedi nell'aria!


In questa terrificante tempesta, una strana canzone malinconica risuonò nell'aria, toccante e dolce.


Questa canzone era eterea e inviolabile, come i suoni della natura.


Anche le piante sparse in questo mondo sembrarono sollevarsi con entusiasmo.


Era una musica melodiosa e misteriosa. Gli innumerevoli ghiacciai iniziarono a disintegrarsi e a disperdersi, riempiendo il mondo di fiocchi di neve.


L'ondata di ghiaccio feroce era passata e il gruppo poté rivedere il cielo. La formazione non era più ricoperta da innumerevoli ghiacciai.


Questa barriera era già avvolta dall'energia fredda e divoratrice del Ghiaccio Polare Immortale e si era formato uno spesso strato di ghiaccio sopra. Era fragile, sul punto di rompersi da un momento all'altro.


Una luce blu nebbiosa scintillò. Sheng Mei rimase sul posto con orgoglio e stabilità. Dietro di lei, apparì l'immagine di una dea. I lineamenti di questa apparizione erano offuscati e il suo aspetto non era definito. Il suo corpo era circondato da puntini bianchi e fiocchi blu di seta. La canzone splendida e inquietante proveniva dalle labbra della dea.


Sangue rosso brillante iniziò a scorrere dagli angoli della bocca di Sheng Mei, sinuoso come un serpente e in contrasto con la sua pallida pelle simile a porcellana. Era come un pruno rosso nella neve, infinitamente splendido e triste.


Sheng Mei... era ferita...


Da quando era iniziata la prova finale fino ad ora, questa era la prima volta che rimaneva ferita!


In quel momento, per qualche motivo, solo guardarla avrebbe fatto provare un dolore inspiegabile.


"Imperatrice, presto interrompa l'Apoteosi del Mondo!"


Pregò Cicatrice di Drago con le lacrime agli occhi. Anche se era solo il servo di Sheng Mei, per lui la sicurezza dell'Imperatrice Spirituale era molto più importante della sua stessa vita!


L'Apoteosi del Mondo di cui stava parlando Cicatrice di Drago era l'immagine della dea dietro Sheng Mei. Era stata evocata da lei ed era una manifestazione della sua anima divina.


Alcuni degli spirita più talentuosi potevano creare un'incarnazione della loro anima. Questa abilità era chiamata Apoteosi del Mondo.


Ogni persona avrebbe avuto un'Apoteosi del Mondo differente.


L'Apoteosi del Mondo di uno spirita era simile al fisico vajra del diamante indistruttibile che un saggio poteva coltivare; era uno stadio di coltivazione estremamente elevato per gli spirita.


Tuttavia, visto che la coltivazione di Sheng Mei era stata limitata al Sacro Lord, contando anche l'enorme quantità di energia che aveva consumato affrontando l'Inferno Immortale, era diventato sempre più difficile per lei evocare la sua Apoteosi del Mondo. Farlo avrebbe influenzato la sua forza spirituale.


Sheng Mei scosse la testa: "Il Ghiaccio Polare Immortale probabilmente attaccherà un'altra volta..."


Tutti si erano già resi conto che faceva molto meno freddo rispetto a prima.


Quell'attacco precedente aveva già consumato molte delle energie del Ghiaccio Polare Immortale e aveva iniziato ad indebolirsi. Anche così, non aveva esaurito tutte le sue forze. Aveva ancora abbastanza potere per un ultimo attacco, e non sarebbe stato affatto facile affrontarlo!


"Ma imperatrice..."


Cicatrice di Drago era senza parole. Poté solo stringere i denti, soppesare lo spadone nelle sue mani e andare al suo fianco. Sapeva che Sheng Mei non lo avrebbe ascoltato e discutere ulteriormente l'avrebbe solo irritata.


Terrificante energia fredda iniziò a fermentare di nuovo nel cielo. Il Ghiaccio Polare Immortale alzò la testa al cielo e rilasciò un grido acuto. Il suo corpo iniziò a rimpicciolirsi sempre di più.


Dalle dimensioni di una montagna, arrivò a cento piedi d'ampiezza.


Stava succedendo anche perché il Ghiaccio Polare Immortale aveva consumato molta della sua potenza. Iniziò a comprimere la sua energia e ridurre il suo raggio d'attacco. Facendo così, naturalmente il suo colpo sarebbe stato più potente.


In quel momento, l'immagine della dea dietro Sheng Mei tirò fuori una spada divina di ghiaccio blu. Fronteggiò l'impatto insieme alla sua proprietaria!


Un'Apoteosi del Mondo faceva parte dell'anima di uno spirita. Una volta che fosse stata ferita, avrebbe anche danneggiato la fonte spirituale di un coltivatore.


Per quanto riguardava Mu Lingyun, Suya e gli altri, avevano afferrato i simboli runici rimasti, pronti ad affrontare il colpo finale del Ghiaccio Polare Immortale. Anche se era difficile affermare con certezza se i simboli nelle loro mani sarebbero riusciti ad essere utili, era sempre meglio di niente. Nessuno voleva rimanere con le mani in mano ad aspettare la morte.


Gli sfidanti erano tutti in pericolo. Concentrarono tutte le loro forze per resistere a questo colpo!


L'energia fredda si compresse sempre di più. La fenice di ghiaccio volò in cerchio nel cielo. Poi spalancò il becco e un raggio tagliente come una lama iniziò a formarsi nelle sue fauci.


"Patetiche e misere formiche. Credete davvero di poter sopportare la mia furia? Continuate ad illudervi!"


Per un po', il corpo della Fenice di Ghiaccio si illuminò di blu! Tutta la sua energia iniziò a fondersi rapidamente in questo attacco!


<em>Ka ka ka!</em>


Lo spazio vicino al becco della fenice iniziò a rompersi. Una terrificante energia di ghiaccio si radunò, formando un sottile raggio che sfrecciò in avanti come la lama di un dio!


Questa luce sovrannaturale fendette l'aria, squarciando il vuoto. Anche se sembrava infinitamente lenta, in realtà era più rapida di un fulmine!


Questa luce blu poteva creare questa sorta di strana illusione visuale perché era capace di congelare perfino il tempo!


"Questo... questo potere!!"


Cicatrice di Drago ne fu sconvolto!


Anche lui era arrivato in cima all'altare del Sigillo Divino. Anche se era stato difficile per lui, era comunque indubbiamente un grande genio. Il suo talento superava di gran lunga Hongyan e il principe ereditario del Vuoto Divino, e le sue capacità di valutazione erano ugualmente eccellenti. Con una sola occhiata riuscì a capire quanto era davvero terrificante l'attacco del Ghiaccio Polare Immortale!


"Come possiamo bloccarlo?"


Il gruppo si demoralizzò. La pressione su di loro era incredibile!


Le pupille di Sheng Mei si rimpicciolirono e i suoi palmi si bagnarono di sudore. Quello era il colpo finale del Ghiaccio Polare Immortale e il suo potere aveva superato la sua immaginazione. Era certa che la sua formazione sarebbe stata trafitta sicuramente da questo raggio!


Se il Ghiaccio Polare Immortale avesse continuato ad usare gli stessi attacchi di prima, Sheng Mei era sicura che avrebbe potuto bloccarli anche se fosse rimasta ferita nel frattempo. Ma il sovrano aveva condensato il suo ultimo attacco formando un raggio spesso solo quanto una scodella. Una volta che avesse colpito, avrebbe frantumato la misteriosa formazione del ghiaccio celeste!


Se la barriera si fosse spaccata, ci sarebbero state conseguenze inconcepibili. La maggior parte dei presenti sarebbe morta, lasciando al massimo tre di loro. Perfino Cicatrice di Drago sarebbe rimasto gravemente ferito se fosse riuscito a sopravvivere!


In quel momento, Sheng Mei strinse i denti, mostrando un raro sguardo esitante. Poi si concentrò mentre faceva una decisione. Fiamme blu gelide si accesero per tutto il suo corpo.


"Imperatrice, sta... sta... sta bruciando la sua forza spirituale primaria?!"


Gridò Cicatrice di Drago accanto a Sheng Mei.


Più la coltivazione e il talento di una persona erano elevati, più la sua fonte spirituale e l'essenza di sangue sarebbero state preziose.


Quelle di Sheng Mei avevano già un valore inestimabile. Una volta che ne avesse perse una parte, nemmeno una pillola trascendente avrebbe potuto compensare questa perdita!


Ma ora aveva intenzione di bruciare la sua anima e forse anche rinunciare ad una porzione della sua Apoteosi del Mondo per potenziarsi più che poteva e affrontare una battaglia all'ultimo sangue con il Ghiaccio Polare Immortale!


Se Sheng Mei l'avesse fatto, avrebbe subito un enorme danno alla sua anima divina!


E il suo spirito era estremamente unico. Perfino il Sovrano Divino Estasi Spirituale non sarebbe riuscito a curarla pienamente. Questo avrebbe influenzato i suoi risultati futuri!


"Imperatrice, è impazzita?!" Gli occhi di Cicatrice di Drago si iniettarono di sangue. Sapeva bene che se Sheng Mei non avesse bruciato la sua forza spirituale, la formazione non sarebbe riuscita a resistere al colpo finale del Ghiaccio Polare Immortale!


Se fosse accaduto, tutti a parte Sheng Mei sarebbero morti. Forse perfino Cicatrice di Drago sarebbe perito qui.


Tuttavia, Cicatrice di Drago non avrebbe voluto vederla ricevere nemmeno la più piccola ferita, anche a costo di morire!


Agli occhi di Cicatrice di Drago, la fonte spirituale di Sheng Mei era molto più preziosa delle vite di tutte le persone in questo gruppo.


In realtà, con la sua coltivazione e talento, Sheng Mei si sarebbe potuta ritirare assolutamente. Anche se questo avrebbe posto fine alla sua prova finale, sarebbe potuta tornare la prossima volta. Ma non aveva intenzione di farlo.


"Non ostacolarmi!"


La voce gelida di Sheng Mei risuonò!


Si era già decisa. Non sapeva se fosse perché aveva combattuto fianco a fianco con queste persone o perché provava un po' di compassione nei confronti di una o due del gruppo. Normalmente Sheng Mei avrebbe provato indifferenza nei confronti dei praticanti di arti marziali inferiori, ma oggi sperava che queste persone non morissero.


Inoltre aveva il presentimento che se fosse scappata da sola, l'avrebbe rimpianto in eterno. Questa sensazione inspiegabile l'aveva costretta a rimanere!


In quel momento, sulla fronte di Sheng Mei apparì il marchio di un fiore delle nevi a sei foglie. Questo segno sembrava un terzo occhio, brillava con luce ardente ed era pieno di energia origin selvaggia. I capelli di Sheng Mei svolazzavano attorno a lei.


Quando le fiamme blu di ghiaccio bruciarono sul suo corpo e la sua anima divina fu bagnata dal fuoco, Lin Ming spalancò gli occhi all'improvviso!


Il suo sguardo fu come una scarica elettrica in una tempesta, trapassava ogni ostacolo!


Anche se era voltata, Sheng Mei poteva sentirlo.


"Lin Ming? Tu...!"


Sheng Mei sussultò. Non sapeva perché Lin Ming si era destato dalla sua meditazione, ma quando aprì gli occhi, si era già precipitato in avanti.


Sembrava un grande drago dormiente appena destato dal suo sonno. Sfrecciò nel cielo!


In quel momento, corse fuori dalla misteriosa formazione del ghiaccio celeste e fronteggiò direttamente la terrificante luce blu.


"Lin Ming!!"


Sheng Mei era sbigottita.


Non importava quanto fosse forte Lin Ming, era impossibile per lui sopportare quella luce gelida. Il raggio era assurdamente potente adesso. Anche Sheng Mei doveva ammettere che le sarebbe stato difficile resistere anche dopo aver bruciato la sua forza spirituale.


Percependo la luce gelida ululare verso di lui, lo sguardo di Lin Ming divenne freddo e deciso. Nei suoi occhi si rifletté il lampo blu che fendeva l'aria come un paio di spade divine!
                                


                                



