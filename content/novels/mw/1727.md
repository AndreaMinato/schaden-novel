---
weight: 1727
title: Capitolo 1727 – Ribaltare la Situazione
pubDate: 2025-12-15T08:37:10.432Z
tags:
    - mw
---


Capitolo sponsorizzato, ringraziamo Filippo!
15 (1 Filippo, 10 Matteo, 4 Mattia) capitoli in coda, 0/5
-Schadenfreude


Non solo Sheng Mei, tutti gli altri nella formazione e anche gli otto sfidanti vicino al centro dell'entrata del quinto piano videro la scena. Rimasero tutti senza parole; che Lin Ming stesse cercando di suicidarsi?!


"Sir Lin!"


Suya e Mu Lingyun sussultarono! Lin Ming si era mosso all'improvviso e anche se avevano fiducia in lui, non credevano che potesse resistere direttamente al colpo finale del Ghiaccio Polare Immortale.


Perfino un guerriero ad un passo dal diventare un Empireo sarebbe morto se fosse stato investito da quel raggio. Era impossibile per Lin Ming bloccarlo!


"Questo sciocco, vuole morire! Se nemmeno l'Imperatrice Spirituale può bloccarlo, allora lui non è diverso da un insetto che corre di fronte ad un carro!"


Gli sfidanti in lontananza prima avevano disprezzato Lin Ming per essersi seduto a meditare dietro una donna, ma in realtà capivano che era il piano più intelligente. Tuttavia, quando videro il giovane precipitarsi verso il Ghiaccio Polare Immortale, pensarono che si stesse per suicidare.


Anche considerando la situazione da una prospettiva più vasta, sarebbe stato impossibile per Lin Ming avere la forza per distruggere l'uovo del Ghiaccio Polare Immortale. Secondo gli accordi precedenti, Sheng Mei era responsabile della difesa contro il Ghiaccio Polare Immortale e Lin Ming doveva solo prepararsi e aspettare finché il mostro non fosse tornato un uovo, e poi avrebbe usato il suo attacco più potente!


Lin Ming aveva già meditato per moltissimo tempo e ora non poteva più tardare, così si era precipitato all'attacco! Tutti pensarono che i loro sforzi sarebbero stati sprecati!


Lin Ming affrontò direttamente la luce blu ululante!


Il suo corpo era avvolto dai fulmini e dalle fiamme. Tuttavia, in confronto al raggio blu che poteva congelare perfino il tempo, le fiamme su di lui non erano nulla.


Questo fece stringere il cuore anche a Sheng Mei. Pensava che Lin Ming si fosse mosso troppo presto. In realtà non voleva bruciare la sua fonte spirituale, ma anche così, non poteva rimanere con le mani in mano senza aiutare.


Non sapeva quali erano i suoi piani. Aveva deciso di rinunciare ad attaccare il Ghiaccio Polare Immortale?


Anche Sheng Mei si lanciò in avanti. Fiamme spirituali viola bruciarono attorno al suo corpo e dei fiori delle nevi a sei foglie scintillarono tra le sue sopracciglia. Volò dritta verso Lin Ming.


Anche se avevano rinunciato ad uccidere il Ghiaccio Polare Immortale, non poteva permettere che Lin Ming morisse così.


Tuttavia il giovane aveva preso l'iniziativa ed era troppo veloce. Era impossibile raggiungerlo per lei!


Proprio quando Lin Ming fu a meno di 10.000 piedi dallo scontrarsi con la luce blu, un'ombra precipitò fuori dal suo mondo interno!


Quest'ombra teneva un enorme scudo in mano e fronteggiò l'attacco della luce blu.


Era la personificazione di Lin Ming: la Pietra dell'Embrione Spirituale!


<em>Pa pa pa!</em>


Tutte le giunture della Pietra dell'Embrione Spirituale iniziarono a crepitare con forza. La sua potenza nutrita con la grande formazione delle Bestie Divine per miliardi di anni si scatenò completamente, sfoderando una forza che superò rapidamente quella di dieci draghi!


La forza combattiva della pietra era inferiore al vero corpo di Lin Ming, ma in termini di fisico e resistenza ad impatti frontali, superava di gran lunga l'originale.


Se Lin Ming poteva essere definito un maestro di arti marziali, allora la Pietra dell'Embrione Spirituale era una tigre selvaggia.


Un esperto mortale poteva sconfiggere una tigre selvatica, ma in molte situazioni particolari, una bestia del genere era molto più utile di un maestro.


Ad esempio questo momento!


Dietro la Pietra dell'Embrione Spirituale apparì l'immagine della formazione delle Bestie Divine. E di fronte ad essa, teneva il Portale di Primordius come scudo!


La superficie primordiale e semplice del Portale di Primordius era coperta da innumerevoli linee strane delle leggi primordiali. Questi motivi erano tutti formati da energia che risaliva alla formazione dell'universo ed erano incise naturalmente su antiche pietre divine.


Usava la Pietra dell'Embrione Spirituale come lancia e il Portale di Primordius come scudo!


"Personificazione dell'essenza, scioglimento del terzo sigillo!"


Gridò Lin Ming. In quell'istante, una forza sconfinata e incredibile si scatenò!


In passato, quando Lin Ming aveva ereditato la Pietra dell'Embrione Spirituale dal tempio di bronzo, aveva trovato tre sigilli al suo interno.


Erano stati lasciati dal maestro della Strada Asura. Nel tempio di bronzo, Lin Ming aveva sciolto il primo e con questa forza aveva sviluppato il suo mondo interno ed era diventato un Lord Divino.


Il secondo lo aveva disperso quando era nella tomba di Bai Qi, durante la battaglia contro Tian Mingzi. Lin Ming aveva puntato tutto su questa scommessa e aveva rilasciato il secondo sigillo. Combinato con lo yin primordiale di Xiao Moxian, aveva superato il diagramma del Dao Celeste della trasformazione del corpo ed era entrato nello stadio delle Nove Stelle del Palazzo del Dao!


Alla fine era rimasto il terzo sigillo. Il più potente e con la coltivazione che aveva, Lin Ming non aveva potuto rimuoverlo. Ma ora poteva farlo!


Lo sciolse senza esitazione di fronte al Ghiaccio Polare Immortale!


Per un po', risuonò solo un tuono terrificante. Sembrava che innumerevoli vulcani stessero eruttando e che moltissime Bestie Divine stessero ruggendo!


Il corpo della Pietra dell'Embrione Spirituale crebbe all'improvviso. L'energia nel cielo sembrò venire risucchiata da un enorme vortice, radunandosi nella personificazione.


Una forza terrificante iniziò a precipitarsi su di essa come una valanga. Mentre questa forza riempiva la Pietra dell'Embrione Spirituale, tutta l'energia extra si lanciò sul corpo principale di Lin Ming!


Il giovane era già pronto per questo. Rilasciare il sigillo significava che avrebbe dovuto ricevere un potente flusso di energia. Gridò e aprì il suo mondo interno, assorbendo completamente la corrente impetuosa.


Per un po', il suo corpo brillò con una luce ardente. Ogni pollice dei suoi vasi sanguigni, meridiani, muscoli, tutto conteneva una forza compressa e spaventosa.


Sopra la testa di Lin Ming, si disintegrò una sconfinata distesa di neve e ghiaccio. Apparirono nove soli ardenti, la loro luce cadde dal cielo come una cascata.


E tra queste nove stelle, ce n'erano due particolarmente brillanti. La loro luce corrispondeva ai due palazzi del Dao nel corpo del giovane.


Una luce elettrica nera sfrecciò dal Tempio Viola, entrando all'istante nel corpo di Lin Ming.


<em>Thump! Thump!</em>


Una vitalità vasta e sconfinata fuoriuscì dalle profondità del suo organismo. Tutto il suo sangue iniziò ad agitarsi, ribollendo.


Ogni pollice della sua pelle cominciò a brillare come una stella. Il suo sangue sussultò, colmo di potere.


Il palazzo della Punizione Divina del Dao emanò una strana forza mistica. Da tutti i pori di Lin Ming sembrarono uscire biliardi di scariche elettriche che si dissiparono nel vuoto.


E in quel momento, la Pietra dell'Embrione Spirituale affrontò quella luce gelida!


Questa scena fece rimpicciolire le pupille di tutti i coltivatori. Avevano capito che questa figura che stava tenendo l'enorme portale di pietra era la sua personificazione.


Aveva intenzione di rinunciare alla sua personificazione?


Pensando a questo, ci fu una forte esplosione mentre la Pietra dell'Embrione Spirituale si scontrò con il raggio blu!


<em>Crack!</em>


Il vuoto si spaccò. Il Portale di Primordius quasi si congelò all'istante. La personificazione e il suo scudo furono scaraventati via insieme!


Non importava quanto fosse potente il corpo mortale della pietra, le ossa delle sue braccia erano state spaccate da questo terrificante impatto.


L'energia gelida aveva congelato la Pietra dell'Embrione Spirituale e il Portale di Primordius. Perfino il fisico di un Grande Re del Mondo saggio al picco del suo stadio sarebbe stato ridotto in una scultura e si sarebbe frantumato!


Tuttavia la vitalità del sangue terrificante della Pietra dell'Embrione Spirituale eruttò all'improvviso. Bruciò come delle fiamme e si levò al cielo!


Questa vitalità del sangue era capace di resistere al freddo e impedire che il potere del ghiaccio invadesse i meridiani della personificazione!


Sotto questa ondata, anche il ghiaccio attorno alla Pietra dell'Embrione Spirituale iniziò a sciogliersi lentamente.


"Cosa?!!"


Dietro, Sheng Mei rimase sbigottita. Questa personificazione poteva contare sulla sua vitalità del sangue per resistere all'energia fredda del Ghiaccio Polare Immortale. Quanto era potente? Era semplicemente inimmaginabile!


Anche una Bestia Divina adulta non avrebbe potuto contare sulla sua vitalità del sangue per resistere all'impatto dell'attacco. Ma la personificazione di Lin Ming aveva una vitalità potentissima, così intensa da formare un'enorme sfera di fuoco ed era riuscita a resistere! Com'era stata raffinata?


In termini di vitalità del sangue, questa personificazione superava di gran lunga l'originale!


Nonostante stesse pensando a tutto questo, Sheng Mei non perse la concentrazione. Aveva notato subito che la Pietra dell'Embrione Spirituale non era sufficiente a sopportare la luce gelida del mostro!


Non importava quanto fosse pura e potente la vitalità del sangue della personificazione, o quanto era forte il suo fisico, non poteva comunque reggere il confronto con il Ghiaccio Polare Immortale. Fu scaraventata via dalla luce blu, che continuò a precipitarsi contro Sheng Mei e tutti gli altri!


Ma visto che il bagliore era stato bloccato dalla Pietra dell'Embrione Spirituale, si era indebolito di molto.


In quel momento, quando Lin Ming vide la luce sfrecciare verso di lui, si mosse e usò le leggi dello spazio per evitare l'attacco.


Sheng Mei capì subito cos'era successo. Lin Ming aveva solo usato la sua personificazione per bloccare parte dell'impatto; aveva comunque intenzione di mantenere il picco delle sue forze e attaccare l'uovo del Ghiaccio Polare Immortale.


Per quanto riguardava il resto del colpo finale, sarebbe stato compito di Sheng Mei occuparsene!


Ora alla luce blu rimaneva solo il 30-40% della sua energia. Sheng Mei non avrebbe più dovuto bruciare la sua fonte spirituale per resistere.


Quando Lin Ming aveva attaccato, non solo aveva conservato le forze, ma aveva anche protetto Sheng Mei. Inoltre il suo piano era rimasto lo stesso; aveva comunque intenzione di sconfiggere il Ghiaccio Polare Immortale.


Metodi del genere, un'audacia simile, tutto questo scioccò Sheng Mei, facendole perfino provare ammirazione!


In tutta la sua lunga vita, Sheng Mei non aveva mai provato ammirazione nei confronti di un membro della giovane generazione!


Leggi degli occhi del caos primordiale!


Misteriosa formazione del ghiaccio celeste!


Gridò Sheng Mei. Le fiamme spirituali viola che coprivano il suo corpo sparirono visto che non doveva più bruciare la sua fonte spirituale. Anche così, il marchio del fiore delle nevi a sei petali sulla sua fronte brillò ancora di più!


Una canzone toccante risuonò di nuovo nel mondo. Anche la dea impareggiabile dietro Sheng Mei, la sua Apoteosi del Mondo, attaccò.


La spada blu ghiaccio menò un fendente. Il fiocco che fluttuava attorno a Sheng Mei volò in alto nel cielo, coprendo tutto lo spazio nel raggio di cento chilometri!


<em>Crack!</em>


La luce del Ghiaccio Polare Immortale impattò contro la formazione di Sheng MeI!


La Pietra dell'Embrione Spirituale cadde dentro la barriera come una meteora. La luce blu gelida invece rimase bloccata fuori!


L'intera formazione tremò con forza e innumerevoli pezzi di ghiaccio caddero giù. Centinaia di migliaia di rune attorno alla barriera divennero sfocate, svanendo completamente!


Vedendo questa occasione, Mu Lingyun, Suya e gli altri lanciarono tutti i loro simboli runici rimasti. Fuoco celeste bruciò nel cielo e scariche elettriche si attorcigliarono nel vuoto. Dopo essere stata indebolita più volte, la terrificante luce gelida divenne sempre più cupa e non riuscì a trafiggere la misteriosa formazione del ghiaccio celeste.


Con la cooperazione di tutti, avevano bloccato il colpo finale del Ghiaccio Polare Immortale!
                                


                                



