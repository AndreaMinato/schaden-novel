---
weight: 17300
title: Capitolo 1730 – Le Anime del Ghiaccio e del Fuoco
pubDate: 2025-12-15T08:37:10.432Z
tags:
    - mw
---


Capitolo sponsorizzato, ringraziamo Mattia!
12 (2 Mattia, 10 Matteo) capitoli in coda, 0/5
-Schadenfreude


Dopo che l'uovo di ghiaccio si spaccò, i frammenti di ghiaccio furono divorati dal potere del fulmine e del fuoco.


<em>Bang!</em>


L'iceberg esplose, facendo schizzare pezzi di ghiaccio ovunque!


Lin Ming sollevò la lancia del drago nero e si allontanò dagli scoppi. Il suo intero corpo era ricoperto di sangue quasi congelato.


Era ricoperto di ferite e i suoi muscoli erano lacerati. I suoi vasi sanguigni erano scoppiati in molte aree. Queste ferite non erano state causate solo dal Ghiaccio Polare Immortale, ma dal fatto che non era ancora in grado di usare appropriatamente la lancia del drago nero.


L'arma era semplicemente troppo pesante. Inoltre l'energia necessaria era muoverla era sconvolgente. Lin Ming era stato costretto ad esaurire le forze per distruggere in breve tempo l'uovo.


In quel momento, il potere del sangue Asura doveva ancora assopirsi. Era ancora trasformato, sembrava un dio della morte strisciato fuori dalle pozze di sangue dell'inferno.


<em>Bang! Crash!</em>


Dietro Lin Ming, dopo la morte del Ghiaccio Polare Immortale, enormi ghiacciai iniziarono a spaccarsi, sciogliendosi e creando cascate.


Onde impetuose si levarono nel cielo. Ma a causa di un campo di forza invisibile attorno a Lin Ming, l'acqua non riuscì a raggiungerlo. Fu semplicemente deviata via.


Vedendo questa scena, tutti gli sfidanti trattennero il fiato, incapaci di dire una parola.


L'aura di Lin Ming era fin troppo potente dopo l'attivazione del sangue Asura. Quel campo di forza invisibile che lo circondava una sensazione opprimente!


Accanto a Sheng Mei, perfino Cicatrice di Drago, Huntian e gli altri si sentivano mancare il fiato di fronte all'energia del massacro di Lin Ming.


Gli otto sfidanti in lontananza che erano fuggiti prima divennero ancora più sconfortati.


Erano rimasti a bocca spalancata quando l'uovo di ghiaccio era esploso. Non potevano credere che il signore del quinto piano, la creatura che nemmeno Sheng Mei poteva uccidere, era stata annientata da Lin Ming!


Come poteva essere?


"Il Ghiaccio Polare Immortale è morto così?"


Gli otto avevano ancora difficoltà ad accettare la verità di fronte a loro.


Questo perché erano scappati prima.


Anche se il Ghiaccio Polare Immortale era stato ucciso, non aveva niente a che fare con loro!


"Forse... forse non è morto... Anche Sheng Mei ha distrutto l'uovo di fenice dell'Inferno Immortale, nonostante non l'abbia fatto completamente come Lin Ming. Anche così, poi il mostro è rinato. Probabilmente il Ghiaccio Polare Immortale si è nascosto temporaneamente sottoterra... e non è morto..."


Disse uno sfidante con tono riluttante. Non voleva pensare alla possibilità che questo membro della giovane generazione avesse completato questa prova all'apparenza impossibile e che lui non avesse partecipato allo scontro!


Se non avesse potuto ottenere la ricompensa, naturalmente non voleva che gli altri lo facessero.


In quel momento però gli otto tremarono. Un messaggio era apparso nelle loro menti, informandoli che la prova del quinto piano era stata completata.


Il sovrano del quinto livello era morto davvero!


E la loro percentuale di completamento non era aumentata minimamente.


"È finita. Noi..."


Gli otto sfidanti rimasero fermi sul posto, storditi.


I requisiti per entrare nel sesto piano era partecipare allo scontro con il signore del quinto piano. Ma loro si erano ritirati all'ultimo. In altre parole, il loro viaggio sarebbe terminato qui.


Si erano persi l'occasione di entrare nel sesto piano!


Quando se ne resero conto, si riempirono di rimpianto.


Questo era il sesto piano della prova finale!


Che sorta di concetto era?


Era una leggenda di un miliardo di anni fa. Nessuno ci aveva messo piede per tutto questo tempo!


Se fossero potuti entrare nel sesto piano, una volta tornati nel loro Sect, l'onore che avrebbero ricevuto, la gloria, la venerazione di innumerevoli giovani discepoli...


Avrebbero anche ottenuto le ricompense e le occasioni fortunate della prova finale. Forse avrebbe cambiato la loro vita e influenzato il loro futuro...


Pensando a questo, provarono un'amarezza e un rimpianto senza precedenti.


Gli otto si scambiarono occhiate con sbigottimento, avevano l'impulso di picchiarsi la testa da soli...


A causa della loro paura, si erano persi un'opportunità che capitava solo una volta nella vita!


In quel momento, Sheng Mei, Cicatrice di Drago, Mu Lingyun e gli altri atterrarono e corsero verso Lin Ming.


Anche loro avevano ricevuto il messaggio dalla prova finale. Anche se avevano confermato la morte del Ghiaccio Polare Immortale, non erano ancora riusciti a recuperare la compostezza.


Nonostante il sovrano fosse stato ucciso grazie al loro lavoro di squadra, in realtà, tutti eccetto Sheng Mei, Lin Ming e Xiao Moxian avevano giocato un ruolo limitato.


In particolare Lin Ming, era stato fin troppo spettacolare!


Cicatrice di Drago osservò la metamorfosi del giovane che si disattivava gradualmente, facendo scomparire le sue scaglie. Era senza parole. Quando aveva visto Lin Ming per la prima volta, lo aveva disprezzato dato il suo senso di superiorità. Ma ora, deglutì e rimase dietro Sheng Mei con fare ubbidiente, senza osare dire una parola.


In origine, Lin Ming avrebbe dovuto gestire l'attacco e Sheng Mei la difesa. Ma alla fine l'Imperatrice Spirituale aveva consumato troppa forza spirituale, facendola sanguinare dalla bocca e anche in quel momento, Lin Ming era rimasto a meditare, per raggiungere il picco delle sue condizioni. Cicatrice di Drago l'aveva visto e aveva pensato che Lin Ming si stesse approfittando della situazione e che Sheng Mei avrebbe pagato un prezzo troppo alto.


Ma durante l'attacco finale, Lin Ming si era destato all'improvviso dalla sua meditazione e aveva ricoperto un ruolo molto importante per la difesa del gruppo. Se non fosse stato per lui, allora Sheng Mei avrebbe bruciato la sua forza spirituale e gli altri avrebbero rischiato di morire.


Ciò che rese ancora più incredulo Cicatrice di Drago fu che perfino dopo che Lin Ming aveva aiutato Sheng Mei, era riuscito comunque ad uccidere il Ghiaccio Polare Immortale. Un risultato così sconvolgente non poté che destare la sua ammirazione.


Tutti ammiravano i guerrieri, non importava di che razza dei 33 Cieli fossero. Il senso di superiorità di Cicatrice di Drago derivava da Sheng Mei. Non credeva che ci fosse nessuno nel creato capace di competere con lei. Alla sola sesta rivoluzione, quasi nessuno poteva rivaleggiare con il suo talento al di sotto dello stadio di Vera Divinità, figuriamoci nelle rivoluzioni seguenti.


Ma ora, Lin Ming aveva superato di gran lunga Sheng Mei. La sensazione di superiorità che provava Cicatrice di Drago così era scomparsa.


In futuro, Lin Ming sarebbe arrivato a livelli inimmaginabili. Era impossibile valutarlo secondo le attuali esperienze di Cicatrice di Drago.


"Lin Ming..."


Sheng Mei lo guardò e fece un respiro profondo. La sua voce era debole: "All'inizio pensavo che il destino dell'umanità fosse giunto alla fine... ma non mi sarei mai immaginata che dopo 3,6 miliardi di anni sarebbe apparso qualcuno come te. Forse... sei la buona fortuna dell'umanità..."


Le parole di Sheng Mei sembravano un grande complimento, ma Lin Ming le interpretò da un altro punto di vista. I suoi occhi brillarono. Chiese: "Il destino dell'umanità si è già esaurito?"


C'era un sottinteso in questa lode. Chiaramente credeva che l'umanità probabilmente sarebbe morta dopo la grande calamità!


"Imperatrice, stai dicendo che l'umanità perirà per mano dei saggi?"


Lin Ming insistette.


3,6 miliardi di anni fa, era discesa un'altra grande calamità. Le barriere che separavano i 33 Cieli si erano indebolite ed erano svanite, permettendo l'invasione di razze aliene. Durante questa grande calamità, il destino dell'umanità si era indebolito sempre di più. Le Vere Divinità erano morte, i geni stavano diventando sempre meno e, in confronto ai saggi e agli spirita, l'umanità si era indebolita molto di più.


Ora, se non avesse potuto superare questa grande calamità, probabilmente sarebbe perita.


Sheng Mei non rispose direttamente, si mantenne sul vago. "Dove c'è la nascita c'è la morte, il ciclo del Samsara è inarrestabile. Non c'è nulla di permanente. Il Dao Celeste può cambiare... anche le stalle possono morire, figuriamoci le creature viventi. 10 miliardi di anni fa, le antiche razze erano magnifiche, ma anch'esse sono svanite senza lasciare traccia... la distruzione dell'umanità non è strana per i fiumi del tempo..."


Sheng Mei sembrava parlare di eterne verità, ma Lin Ming poteva sentire un po' di rimpianto e riluttanza nel suo tono. Sheng Mei, era davvero disposta ad entrare nel samsara e morire?


Lin Ming ripensò istintivamente alle Sacre Scritture degli Spirita e alla Pietra della Vita Eterna...


La vita eterna. Per un coltivatore erano parole irresistibili...


"La distruzione dell'umanità non è affatto strana...?" Mormorò tra sé e sé Lin Ming. Non aveva una risposta per Sheng Mei.


Non avrebbe permesso che l'umanità venisse distrutta, rappresentava le sue radici. Senza le sue radici, come potevano sopravvivere le foglie?


Mentre Sheng Mei e Lin Ming stavano parlando, l'energia fredda del Ghiaccio Polare Immortale si era già dissipata. L'intero quinto piano era tornato alle sue condizioni iniziali. I ghiacciai si erano sciolti, trasformandosi in laghi. Anche la temperatura era tornata alla normalità.


E sopra il lago più grande, una ruota grigia stava fluttuando lentamente. Sopra questa ruota, apparirono i fantasmi di innumerevoli demoni. Sembrava incredibilmente malvagia.


Gli sguardi di ogni sfidante erano concentrati su di essa. Era la Ruota Karmica delle Miriadi di Demoni!


E al suo centro c'erano due masse di fuoco spirituale. Uno era rosso ed emetteva un calore terrificante, l'altro era blu ed era gelido.


Caldo e freddo estremi, queste due masse erano sigillate al centro della Ruota Karmica delle Miriadi di Demoni, coesistendo pacificamente.


Era ovvio che queste due masse fossero state lasciate dal sovrano del quinto piano. Il fuoco spirituale era quello dell'Inferno Immortale e l'altro apparteneva al Ghiaccio Polare Immortale!


Queste due masse erano i rari tesori del quinto piano!


Per un po', tutti rivolsero lo sguardo verso Lin Ming. Dato che era stato lui ad uccidere il mostro del quinto livello, avrebbero dovuto chiedere a lui come distribuire questi fuochi spirituali.


Lin Ming sporse la mano. La Ruota Karmica delle Miriadi di Demoni tornò volando da lui, vorticando sopra il suo palmo.


Sheng Mei mosse lievemente le mani. Poteva sentire che questa Ruota Karmica conteneva ogni sorta di cambiamento misterioso e per un po' non riuscì a vederne il contenuto.


Questo metodo di coltivazione ovviamente era straordinario.


Lin Ming toccò gentilmente la Ruota Karmica delle Miriadi di Demoni, guidando la luce blu fuori. Quando il bagliore volò nell'aria, lasciò una scia gelida, congelando il vuoto attorno ad essa.


Da lontano, gli sfidanti potevano sentire un'aura crudele e malvagia provenire da questa massa di fiamme. Era l'anima tirannica del Ghiaccio Polare Immortale! Anche se il suo corpo era stato distrutto, il suo spirito non era morto!


Lin Ming guardò Sheng Mei. Con un cenno delle sue dita, il fuoco spirituale volò verso di lei.


"Imperatrice spirituale, il fuoco spirituale del ghiaccio del sovrano sarà dato a te. C'è ancora la volontà residua del Ghiaccio Polare Immortale e non sarà facile da assorbire, ma non credo che questo potrà fermarti..."


Durante questa prova, il ruolo di Sheng Mei era stato indubbio; era stato quasi metà merito suo. Ragionevolmente, metà dei tesori dovevano essere consegnati a lei.


Inoltre, il Ghiaccio Polare Immortale era un tesoro estremo del ghiaccio. Era incredibilmente utile per Sheng Mei ed era una grande occasione fortunata per lei.


Per gli altri sarebbe stato impossibile assorbirla.
                                


                                



