---
weight: 17310
title: Capitolo 1731 – La percentuale di completamento di Lin Ming
pubDate: 2025-12-15T08:37:10.433Z
tags:
    - mw
---


Capitolo regolare,
12 (2 Mattia, 10 Matteo) capitoli in coda, 0/5
-Schadenfreude


Sheng Mei stese le sue mani bianche e pure e cullò il fuoco spirituale del Ghiaccio Polare Immortale.


Coltivava le leggi del ghiaccio e aveva un'ottima comprensione di questo potere. Era in grado di percepire la purezza e l'essenza che contenevano le fiamme. Nonostante avesse ottenuto risultati nelle leggi del ghiaccio e aveva assorbito molti materiali celesti, nessuno di quegli oggetti poteva competere con il fuoco nelle sue mani.


Le ricompense che il maestro della Strada Asura aveva lasciato erano davvero straordinarie!


Facendo un respiro profondo, Sheng Mei prese il fuoco spirituale del Ghiaccio Polare Immortale. Ne aveva davvero bisogno. Sperava che usandolo avrebbe potuto aumentare la sua forza in breve tempo. Questo avrebbe migliorato le sue fondamenta per quando avrebbe dovuto fare la settima rivoluzione della grande arte della reincarnazione.


E in quel momento, nelle mani di Lin Ming, c'era ancora un altro fuoco spirituale. Queste fiamme provenivano dall'Inferno Immortale ed erano il polo opposto di quello del ghiaccio. Il calore che emanava era sbalorditivo, così forte che sembrava poter sciogliere il vuoto.


Lin Ming mosse le dita e formò delle rune del Dao Celeste Asura per sigillarlo. Poi lo fece volare verso Xiao Moxian.


"Xian'er, questo fuoco spirituale è per te."


La sfera infuocata fluttuò nell'aria e scese tra le mani di Xiao Moxian.


Gli occhi neri come la pece della donna brillarono mentre lo fissava. Poteva sentire un forte senso di attrazione provenire da esso, come se i suoi attributi fossero perfettamente adatti a lei.


La sua stirpe risaliva a quella di una Fenice dell'Oscurità. La Fenice dell'Oscurità rappresentava l'annientamento e il fuoco spirituale di questo Inferno Immortale conteneva un attributo della distruzione!


Finché avesse assorbito questo fuoco spirituale, allora avrebbe potuto completare il terzo nirvana in breve tempo, permettendole di aumentare la sua forza e avanzare allo stadio di Sacro Lord.


Tuttavia, Xiao Moxian guardò Lin Ming ed esitò per un momento. "Fratellone Lin, coltivi anche tu le leggi del fuoco. Se lo assorbissi, le tue fiamme della tribolazione probabilmente evolveranno un'altra volta. Se me lo darai, allora non rimarrà nulla per te."


"Inoltre... presto dovrai aprire il terzo Palazzo del Dao. Se ricordo bene, il terzo palazzo è quello Polare Estremo e avrai bisogno di formarne le fondamenta usando delle energie primarie. Le energie primarie del fratello Lin dovrebbero essere il fuoco e il fulmine, ma per continuare avrai bisogno di una Fonte del Fulmine e di un Elementale del Fuoco si massimo livello. Questo fuoco spirituale sarebbe perfetto per farlo."


Lin Ming scosse la testa: "Quando formerò le fondamenta del palazzo Polare Estremo, sarà sufficiente usare un Elementale del Fuoco e una Fonte del Fulmine allo stadio di Empirei. Per quanto riguarda il fuoco spirituale del Sovrano, in realtà non è affatto un Elementale del Fuoco e le sue caratteristiche sono troppo forti. Cercare di usarlo per le fondamenta del palazzo Polare Estremo sarebbe uno spreco. Inoltre dovrei trovare una Fonte del Fulmine dello stesso livello e sarebbe quasi impossibile."


Al momento, il fuoco spirituale nelle mani di Xiao Moxian poteva essere considerato al picco dello stadio di Vera Divinità.


Se Lin Ming avesse usato una fiamma così preziosa per formare le fondamenta del terzo palazzo, sarebbe stato semplicemente uno spreco.


Inoltre, Lin Ming coltivava sia il fuoco che il fulmine. Se i suoi attributi fossero stati sbilanciati, non sarebbe stato affatto positivo per lui.


Invece, se lo avesse lasciato a Xiao Moxian, una persona che coltivava solo le leggi del fuoco, allora avrebbe potuto mostrare il pieno potenziale di queste fiamme spirituali!


E... più potente fosse stata Xiao Moxian, più vantaggi avrebbe avuto Lin Ming quando coltivava in coppia con lei.


Xiao Moxian non rifiutò più. Prese con cautela il fuoco spirituale e lo mise da parte. Per quanto riguardava l'Elementale del Fuoco di cui Lin Ming aveva bisogno, Xiao Moxian pensò a qualche alternativa...


Lin Ming si rivolse a tutti gli altri. Disse: "Mi dispiace... il sovrano del quinto livello ha lasciato solo due tesori. Dopo averli divisi, non rimane altro per tutti voi... se troverò qualche tesoro prezioso nel prossimo piano, lo offrirò a tutti voi prima. Cosa ne pensate?"


Sentendo il tono di scuse di Lin Ming, Fan Huahua ridacchiò: "Fratello Lin, cosa dici? In realtà, dall'inizio alla fine non siamo stati molti di aiuto, in particolare me. Alla fine ho solo usato i tuoi simboli e abbiamo dovuto dipendere tutti dal fratello Lin, dall'Imperatrice Spirituale e dalla signorina Xian'er per uccidere il mostro del quinto piano. In pratica, abbiamo già beneficiato più del dovuto. Non solo la nostra percentuale di completamento è aumentata considerevolmente, ma abbiamo avuto anche un'occasione per sperimentare il leggendario sesto piano. Se avessimo pensato di poter ottenere una fetta dei tesori stavolta, allora saremmo stati fin troppo spudorati."


Erano tutti d'accordo con Fan Huahua. In battaglia, erano riusciti solo a giocare un ruolo limitato. Erano contenti che Lin Ming fosse cortese con loro, ma sarebbe stato ingiusto approfittarsi della situazione e chiedere dei tesori.


Già poter aumentare la percentuale di completamento era più che soddisfacente. Per quanto riguardava gli otto sfidanti che si erano ritirati prima e che quindi non avevano partecipato allo scontro finale, avevano tutti espressioni avvilite e piene di rimpianto.


Mentre tutti stavano discutendo delle ricompense, un'altra informazione apparì nelle loro menti. Ed era la loro attuale percentuale di completamento dopo aver superato il quinto piano!


Immediatamente, tutti trattennero il respiro, in allerta.


Se fosse andato tutto come previsto, la loro percentuale di completamento sarebbe stata il loro risultato finale. Nessuno di loro pensava che sarebbero riusciti a superare il sesto piano.


Anche Lin Ming si concentrò e ascoltò con attenzione. Non sapeva quale sarebbe stato il risultato, prova finale era troppo difficile; non sperava di poterla completare alla perfezione.


Lin Ming alzò lo sguardo e istintivamente osservò Sheng Mei, che a sua volta lo stava guardando.


Due paia di occhi si incontrarono. Sheng Mei sorrise lievemente e non parlò. Era chiaro che fossero l'uno fosse curioso del risultato dell'altra.


Presto il punteggio fu confermato. Tutti si scambiarono delle occhiate con espressioni contente.


"Quali sono le vostre percentuali?"


Chiese qualcuno.


"Sono al 71%. È molto meglio di quello che pensavo!"


Fan Huahua fu il primo a parlare. Finché avesse potuto superare il 70%, sarebbe stata una percentuale estremamente buona.


Se Hongyan e il principe ereditario del Vuoto Divino non fossero stati annientati da Lin Ming nel quarto piano, sarebbero arrivati al 75%.


Solo un genio pareggiabile di un'intera razza avrebbe potuto superare l'80%.


"La mia è 72%..."


"La mia è 70%..."


Dissero Mu Lingyun e Suya. Quando avevano superato la Porta delle Leggi, il loro punteggio era sulla trentina. Dopo aver attraversato il quarto piano e l'altare del Sigillo Divino, la loro percentuale era salita di un altro 26-27%. Per quanto riguardava il piano dopo, avevano ottenuto meno del 10% per aver sconfitto l'Inferno e il Ghiaccio Polare Immortali. Questo perché il loro contributo in battaglia non era stato così decisivo.


Anche così, erano più che soddisfatte. Le loro percentuali del quinto piano erano praticamente una ricompensa gratuita. Se non fosse stato per Lin Ming e Sheng Mei, non avrebbero ricevuto nulla.


Tutti guardarono Yuechi e Huntian. I due sembravano avere origini sbalorditive e il loro talento era superbo. Le loro percentuali sarebbero dovute essere relativamente più alte.


"77%"


"La mia è 78%"


Yuechi aveva un punto in più rispetto ad Huntian. Questo perché il suo metodo di coltivazione di supporto aveva giocato un ruolo importante nella difesa dal Ghiaccio Polare Immortale.


Poi c'era Cicatrice di Drago.


La sua percentuale era del 79%, appena ad un punto dal raggiungere l'80%.


"Che peccato..."


Disse qualcuno.


Cicatrice di Drago scosse la testa: "Non è affatto un peccato. Se Lin Ming non avesse ucciso il Ghiaccio Polare Immortale, il mio punteggio sarebbe stato al massimo 76..."


Poi si rivolse verso Lin Ming. Lo interessava sopratutto il suo punteggio e quello di Sheng Mei e di Xiao Moxian.


Senza dubbio tutti e tre avrebbero dovuto superare l'85%.


In effetti, quando l'Inferno Immortale si era trasformato, il tasso di completamento di Lin Ming era già all'85%, mentre Sheng Mei era all'86%!


Stavolta era difficile immaginare a che punto sarebbero arrivati... forse al 90%?


Molti pensarono a questa possibilità.


Tutti trattennero il fiato e guardarono Lin Ming con un po' di timore reverenziale. 90%, era davvero un punteggio leggendario! Si poteva dire che una persona destinata a diventare una Vera Divinità sarebbe arrivato circa all'85-87 o all'88%.


Anche per questo pensavano che raggiungere il 90% fosse impossibile.


"Xian'er, che punteggio hai ottenuto?" Lin Ming guardò Xiao Moxian.


"87..." La donna si lisciò i capelli e ridacchiò, rivelando due adorabili canini mentre sorrideva.


Questo numero fece sussultare tutti quanti.


87%. Senza dubbio era il livello di un talento che aveva il potenziale per diventare una Vera Divinità. In altre parole, la ragazza vestita di nero accanto a Lin Ming in futuro sarebbe arrivata a quello stadio!


Nonostante nessuno fosse sorpreso da questo risultato, tutti ebbero difficoltà ad accettare che la prova finale avesse approvato e riconosciuto questo punteggio.


Questo perché, all'inizio avevano avuto l'impressione che questa ragazza fosse solo la donna di Lin Ming. E se la sua donna era così potente, dov'era finita la giustizia in questo mondo?


"Imperatrice spirituale?"


Lin Ming guardò Sheng Mei, che rifletté per un momento e poi disse con calma: "Ho due punti in più della signorina Xian'er."


"89%?!"


Gridò scioccato qualcuno. Le mancava un solo punto per raggiungere il 90%!


"Davvero ottimo!" Cicatrice di Drago non poté trattenersi dallo stringere i pugni, entusiasta. Bisognava sapere che Sheng Mei era solo alla sua sesta rivoluzione nella grande arte della reincarnazione. Di questo passo, sarebbe riuscita a superare il 90% durante la sua settima rivoluzione.


All'ottava sarebbe stato ancora superiore!


Sheng Mei capì cosa pensava il suo seguace. Scosse la testa e disse: "Ci stai rimuginando troppo. Anche durante la mia settima rivoluzione sarà impossibile per me superare questo record. Durante la settima rivoluzione, sarebbe impossibile per me uccidere da sola il Sovrano del quinto piano. E se chiedessi aiuto a qualcuno, la nostra percentuale di completamento verrebbe divisa, così 89% è già il mio limite. Solo se... superassi alla perfezione la Porta delle Leggi di grado Asura potrei andare oltre..."


Tutti rimasero sbigottiti. Sheng Mei aveva detto di essere bloccata all'89%. Nonostante fosse ad un solo punto dal 90%, in realtà era un enorme divario da coprire!


Così si poteva capire quanto fosse vasta la differenza tra l'89 e il 90%.


Mentre tutti ci stavano pensando, ripensarono alle parole di Sheng Mei e volsero lo sguardo verso Lin Ming.


Quando Sheng Mei aveva detto che avrebbe dovuto superare alla perfezione la Porta delle Leggi di grado Asura... Lin Ming non l'aveva fatto?!


In tal caso...


"Signor Lin, la sua percentuale di completamento..."


Lin Ming fece un respiro profondo e poi disse: "È del... 92%."
                                


                                



