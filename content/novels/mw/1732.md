---
weight: 1732
title: Capitolo 1732 – Il Sesto Piano
pubDate: 2025-12-15T08:37:10.433Z
tags:
    - mw
---


Capitolo sponsorizzato, ringraziamo Mattia!
15 (1 Mattia, 10 Matteo, 4 Alessandro) capitoli in coda, 0/5
-Schadenfreude


92%!


Per un po', tutti gli sfidanti si ammutolirono. Anche se si aspettavano già che il tasso di completamento avrebbe superato il 90%, rimasero comunque scioccati e in difficoltà dopo aver confermato questo risultato.


Aveva davvero superato il 90%!


Figuriamoci il 90%, anche l'85% era incredibilmente raro. Già l'85% era un obiettivo quasi irraggiungibile agli occhi degli sfidanti.


"92..."


Sheng Me fece un respiro profondo e spostò lo sguardo su Lin Ming. Si aspettava un risultato del genere.


Lin Ming aveva fatto il primo passo e aveva attraversato il divario che separava l'89 dal 90%.


"Hai tre punti in più... ma nella Porta delle Leggi, la tua percentuale di completamento era superiore alla mia di cinque punti..."


Logicamente parlando, quando avevano combattuto e ucciso il sovrano del quinto piano, Sheng Mei aveva contribuito in un modo simile a quello di Lin Ming. Inoltre, era stato lui a sferrare il colpo finale. In tal caso, il suo punteggio non sarebbe dovuto essere inferiore a quello di Sheng Mei. In altre parole, sarebbe dovuto essere di cinque punti superiore, al 94%.


Eppure Lin Ming sembrava essersi fermato al 92%. Sembrava che dal 90% in poi, un'ulteriore crescita sarebbe stata estremamente difficile. Ottenere un punto in più era due volte più arduo da ottenere in confronto al precedente.


Sheng Mei sospettava perfino che fosse impossibile completare al 100% la prova.


Anche Lin Ming la pensava in modo simile. Aveva la sensazione che non fosse possibile finire alla perfezione questi livelli.


"Sir Lin, i tuoi risultati sono davvero senza precedenti e impareggiabili..." Suya guardò Lin Ming, non sapeva cosa dire. Non si sarebbe mai immaginata che il giovane maestro di rune divine che aveva incontrato nella gilda avrebbe potuto creare un miracolo del genere.


"E questo è solo il quinto piano. Se entrassimo e Sir Lin lo completasse, non raggiungerebbe il 95%?"


Allora sarebbe stato ancora più inimmaginabile.


95%...


Lin Ming riflette per un momento. Aveva la sensazione che il sesto piano sarebbe potuto essere completamente diverso da quello che aveva immaginato. Sarebbe stato molto difficile superarlo, o anche impossibile.


"Credo che... il nostro tasso di completamento sia già piuttosto alto. Se supereremo il sesto livello, allora l'Imperatrice Spirituale e forse anche Xian'er potrebbero andare oltre il 90%. Credo le cose potrebbero non essere come crediamo..."


"Mm? Sir Lin, stai dicendo..." Disse Mu Lingyun, pensosa.


"Il sesto piano... non sarà semplice. Non importa cosa ci attenderà, riprendiamoci prima di andare oltre!"


Lin Ming era già diventato una delle colonne portanti del gruppo. Il suo prestigio nella squadra non era inferiore a quello di Sheng Mei.


Tutti seguirono l'idea di Lin Ming e iniziarono a sedersi e a meditare. Prima, avevano consumato fin troppa energia, specialmente Cicatrice di Drago e Yuechi. Il seguace di Sheng Mei era fradicio di sangue e il mare spirituale di Yuechi era stato danneggiato.


Per quanto riguardava Mu Lingyun, Suya e gli altri, avevano già consumato quasi tutti i simboli runici che Lin Ming aveva passato loro. Ormai sarebbe tutto dipeso dalla loro forza e il sesto piano doveva essere molto più terrificante del precedente. Probabilmente non avrebbero potuto giocare un ruolo importante.


Sheng Mei e Xiao Moxian scelsero di non assorbire i fuochi spirituali per il momento. Le risorse lasciate dall'Inferno e dal Ghiaccio Polare Immortali erano tesori straordinari. Se avessero voluto assorbirli, avrebbero dovuto fare una lunga serie di preparativi, aspettare di tornare al picco delle loro condizioni e poi trovare l'ambiente più sicuro e tranquillo per poi raffinarli lentamente. Era necessario per impedire che accadessero incidenti.


L'ambiente della prova finale chiaramente non era adatto a farlo.


Mentre la gente stava riposando, i nodi spaziali nascosti nel quinto piano apparirono. Il potere invisibile dello spazio si radunò e vorticò lentamente, formando un portale viola, questa era l'entrata del sesto piano.


Tutti provarono un po' di inquietudine vedendo il passaggio. Nessuno sapeva dove li avrebbe portati o cosa si nascondeva dietro di esso.


Il tempo passò lentamente. Seduto a meditare, Lin Ming era circondato da un lieve vortice di energia primaria. Il suo corpo che era stato danneggiato dopo aver brandito la lancia del drago nero iniziò a rigenerarsi con una velocità visibile ad occhio nudo. I suoi muscoli e i suoi meridiani guarirono. In appena due ore, le ferite esterne di Lin Ming erano sparite.


Dopo altre quattro ore, Lin Ming era tornato al picco delle sue condizioni. Aprì lentamente gli occhi: "Vi siete tutti ripresi?"


"Non ho problemi."


Il tono di Sheng Mei era indifferente. Era la persona che aveva consumato più energie, ma la velocità con cui si era ripresa era sconvolgente. Questo fece sussultare Lin Ming. Sembrava che l'Imperatrice Spirituale fosse priva di punti deboli.


Se la sua coltivazione non fosse stata soppressa agli inizi dello stadio di Sacro Lord, chissà quanto sarebbe stata terrificante la sua forza.


"Andiamo!"


Lin Ming si alzò e iniziò a dirigersi verso il portale misterioso. Erano arrivati fin qui, non c'era motivo di ritirarsi.


Lin Ming avanzò, seguito da Xiao Moxian. Poi fu il turno di Sheng Mei e Cicatrice di Drago, seguiti da Mu Lingyun e il suo gruppo. Dietro al gruppo c'erano Yuechi e Huntian.


Il portale spaziale era proprio di fronte a loro. La superficie viola scuro sembrava uno specchio. Lin Ming non rallentò, ci entrò direttamente.


Lin Ming sentì lo spazio e il tempo distorcersi attorno a lui. Non poteva vedere nulla con chiarezza e perfino la sua coscienza sembrava isolata.


Pareva che fosse passato molto tempo, ma che fosse anche accaduto tutto in un istante. L'ambiente attorno diventò sempre più distinto. Lin Ming scoprì che era arrivato in uno spazio completamente indipendente. Quando guardò dietro di sé, vide che Xiao Moxian e gli altri erano scomparsi.


"Mm? Sono l'unico rimasto..."


Lin Ming sussultò. Che il sesto piano fosse una prova da fare da soli?


Tutti questi pensieri inondarono la sua mente. Esaminò con attenzione i dintorni e scoprì di stare su uno spazio caotico circondato da mistiche linee di Leggi.


Non c'era terra sotto di lui, sembrava che stesse posando i piedi sul vuoto. Sembrava comunque incredibilmente reale e piatto.


"Questo è..."


Le pupille di Lin Ming si rimpicciolirono. Non troppo lontano, c'era un enorme antico libro di bronzo con dei caratteri semplici.


Leggendoli, rimase scosso. Queste parole erano... Sutra Asura: Volume Due!


"Sutra Asura!"


Lo sguardo di Lin Ming brillò. Negli anni che aveva trascorso in questo mondo, una grande parte dei suoi risultati era stata grazie al Sutra Asura. Ma al momento aveva potuto leggere solo il primo volume e la sua comprensione era incompleta. Ora finalmente aveva trovato il secondo.


Il secondo volume del Sutra Asura; cosa nascondeva al suo interno?


Il Sutra Asura era indipendente dalle leggi dei 33 Cieli, ma copriva anche simultaneamente le tre grandi categorie dell'essenza, dell'energia e dell'anima.


Il primo volume che aveva visto prima era concentrato sul sistema della trasformazione del corpo. Cosa poteva essere questo?


Lin Ming fece un respiro profondo e si avvicinò con cautela al Sutra Asura.


Sembrava che... il sesto piano non contenesse una prova, ma delle ricompense per gli sfidanti!


Pensandoci, il primo e il secondo livello erano pieni di pericoli, mentre nel terzo c'erano solo premi.


Allo stesso tempo nel quarto e nel quinto piano i coltivatori avrebbero rischiato la vita, seguendo questo schema, ci sarebbe dovuta essere una ricompensa al sesto.


"Se ho ricevuto in premio il Sutra Asura, cos'hanno ricevuto gli altri?"


Quando Lin Ming andò di fronte a questo antico libro di bronzo, vide che era proprio uguale a quello che aveva visto nel tempio immortale nella formazione della tomba delle bestie divine.


Questo antico tomo era rimasto qui per innumerevoli anni. Era un testo sacro sconvolgente che conteneva i segreti con i quali il Maestro della Strada Asura aveva superato lo stadio di Vera Divinità.


Tuttavia, all'attuale livello di Lin Ming c'erano fin troppe aree che non poteva comprendere nel Sutra Asura.


Poteva solo memorizzare queste scritte e poi meditarci sopra lentamente, affinando la sua comprensione con il passare del tempo...


Lin Ming si inchinò verso l'antico libro. Proprio mentre stava per aprire la copertina, scoprì che dietro questo tomo c'era una bara di bronzo.


La bara di bronzo era avvolta da spesse catene e sulla sua superficie erano incise immagini di numerosi demoni feroci. Sembravano tutti pieni di vita, come se stessero per balzare fuori da un momento all'altro dal coperchio.
                                


                                



