---
weight: 17340
title: Capitolo 1734 – Giada dell'Imperatore
pubDate: 2025-12-15T08:37:10.433Z
tags:
    - mw
---


Capitolo sponsorizzato, ringraziamo Matteo!
13 (9 Matteo, 4 Alessandro) capitoli in coda, 0/5
-Schadenfreude


Lin Ming attivò le Nove Stelle del Palazzo del Dao mentre premeva le mani sul coperchio dell'antica bara di bronzo. La sua energia si scatenò, arrivando a decine di miliardi di jin di potenza. Con un forte rimbombo, il coperchio privo di polvere che giaceva sulla bara da innumerevoli anni fu rimosso da Lin Ming!


E quando il giovane lo spinse via, l'intero piano iniziò a tremare, come se si stesse destando una qualche antica grande bestia!


<em>Ka ka ka!</em>


Il terreno sussultò e tutto iniziò a collassare ad enormi tratti, rivelando un abisso nero come la pece. E al suo interno, una gigantesca pietra divina nera si sollevò lentamente.


<em>Questa è...</em>


Lin Ming ne fu scosso. Istintivamente si fermò. Abbassò lo sguardo e fissò l'enorme pietra, era chiaramente una scultura e ne aveva già vista una prima! Era uguale all'enorme statua nella Porta delle Leggi di grado Asura. Era una scultura di un dio della guerra Asura!


Questo dio della guerra Asura stringeva una lancia del drago e indossava un'armatura da battaglia. Il suo corpo era ricoperto di scaglie di drago e i suoi capelli erano sciolti e selvaggi, la sua aura era proprio maestosa!


Di fronte ad essa, Lin Ming poteva sentire una ricca energia del massacro che gli rese difficile respirare. Il suo cuore fu inondato da emozioni tiranniche, arcaiche e incredibilmente crudeli, che gli fecero quasi perdere il senso di sé.


Questa scultura era riapparsa nel sesto piano dopo che aveva aperto l'antica bara di bronzo. Di cos'era fatta?


Lin Ming era un po' sorpreso. Se il sesto livello conteneva un meccanismo del genere, doveva esserci qualche significato speciale dietro.


La sua prima ipotesi fu che la personificazione forgiata dal maestro della Strada Asura potesse essere sigillata in questa scultura, ma presto scartò l'idea.


Questo perché, dopo aver aperto la bara, aveva potuto percepire una vasta aura spirituale provenire dal suo interno. Era chiaro che la personificazione spirituale stesse riposando nella bara.


Allora questa scultura Asura...


Lin Ming rifletté per un momento e si avvicinò alla scultura. Quando la sondò con attenzione, scoprì che conteneva il potentissimo potere delle leggi dello spazio. Tutto il potere dello spazio del sesto piano sembrava attirato dalla scultura e stava convergendo lentamente verso di essa.


<em>'Questo è... un nodo spaziale?'</em>


Pensò Lin Ming. C'era un nodo spaziale nella scultura Asura!


E nella prova finale, questo nodo spaziale indubbiamente rappresentava l'entrata al livello successivo.


Il settimo livello?!


Lin Ming fece un respiro profondo. Se il sesto piano era adibito solo alle ricompense, allora basandosi sulle sue esperienze precedenti, il suo tasso di completamento non sarebbe aumentato qui. La prova veramente più difficile da superare sarebbe stata al settimo piano!


E questo livello inevitabilmente sarebbe stato molto più arduo del quinto. Nemmeno Lin Ming credeva di avere la minima chance di superarlo. Avrebbe cercato di avanzare più che poteva per aumentare il più possibile la sua percentuale di completamento.


<em>'Il nodo spaziale per entrare nel settimo piano è sigillato nella scultura Asura... Mi chiedo quale sia il significato dietro questa scelta, c'è qualcosa di speciale in questa statua?'</em>


Lin Ming lo riteneva strano. Normalmente il passaggio sarebbe dovuto essere aperto, ma ora era sigillato nella scultura. Lin Ming pensò subito che potesse avere qualcosa a che fare con un qualche tipo di prova.


Nella prova finale, per arrivare al terzo piano bisognava attraversare la Porta delle Leggi e per passare al quinto bisognava scalare l'altare del Sigillo Divino. Queste due tappe non erano state affatto facili da superare.


Così, non sarebbe stato sorprendente se questa scultura Asura fosse un qualche tipo di prova.


Mentre ci pensava, una strana immagine attirò l'attenzione di Lin Ming.


Scoprì che sopra l'armatura della scultura c'erano tre solchi l'uno accanto all'altro e Lin Ming aveva già visto la loro forma prima!


Vicino ad essi, c'erano anche diversi caratteri incisi nella pietra. Erano nella stessa lingua del Sutra Asura.


Dicevano: "33 Cieli, l'eredità Asura, tramandata al genio impareggiabile, tramandata a colui dal grande destino, tramandata al predestinato!"


"La parola del fato, la predestinazione, se sei il predestinato, troverai comunque la mia eredità, anche se dovessi attraversare innumerevoli universi, ma in caso contrario, non entrerai mai nella porta, nemmeno se il tuo talento è impareggiabile."


"Ho lasciato tre giade dell'imperatore dell'essenza, dell'energia e del divino. Le giade dell'imperatore hanno poteri spirituali e se sei destinato ad ottenerli, allora cadranno nelle tue mani. Se ti manca destino, allora non importa quante difficoltà affronterai per trovarli, non avrai mai successo. Porta le tre giade dell'imperatore in questa terra e aprì le porte del settimo piano."


Lin Ming sussultò dopo aver letto queste parole.


L'eredità finale della Strada Asura. Per riceverla, bisognava essere un'esistenza impareggiabile, possedere un grande destino e anche essere predestinato a riceverla. Uno sfidante avrebbe dovuto soddisfare tutte e tre queste caratteristiche per ottenere l'approvazione dell'eredità.


I primi piani, inclusa l'intera prova costituita dalla Strada Asura stessa, poteva essere considerata una serie di verifiche del talento e del destino di uno sfidante. Ma per passare dal sesto al settimo piano, bisognava essere destinati a farlo.


La manifestazione di questo destino era possedere i tre gettoni di giada dell'imperatore, l'essenza, l'energia e il divino!


Solo avendoli tutti e tre si poteva entrare nel settimo piano.


Lin Ming fece un respiro profondo e recuperò due pendenti di giada dal suo anello spaziale. Ad essere più accurati, era un pendente di giada completo e un frammento.


Il primo lo aveva ottenuto nel gioco del cacciatore. Grazie a questo tesoro, Lin Ming era riuscito ad entrare nella Cresta del Cimitero degli Dei, era caduto nella valle della Morte Tragica ed era fuggito da lì per poi continuare ad attraversare delle areSe letali. Sfruttando i pericoli di quelle zone, Lin Ming aveva ucciso tre grandi maestri: il signor Zhou, il signor Hui Sha e Tian Mingzi.


Si poteva dire che Lin Ming fosse sopravvissuto grazie a questa giada dell'imperatore.


Il frammento invece l'aveva comprato dal banchetto del vecchio Xue nella gilda dei maestri di rune divine.


Il vecchio Xue non sapeva cosa fosse questo frammento, ma il suo intuito gli aveva suggerito che fosse insolito. Eppure, non importava quanto lo avesse studiato per anni, non era mai riuscito a capirne i segreti. Alla fine aveva pensato che fosse un qualche frammento di un tesoro da Empireo e lo aveva venduto a Lin Ming.


Visto che questo frammento aveva troppi difetti nei suoi motivi del Dao, non era troppo prezioso. Nonostante questo, Lin Ming l'aveva tenuto nel suo anello spaziale.


Ora questi due pezzi a quanto pare si potevano incastonare perfettamente nei solchi.


Senza dubbio, avrebbe dovuto radunare tutte e tre le giade dell'imperatore e porle nei solchi per aprire il portale per il settimo piano.


Altrimenti avrebbe potuto fissare impotente l'entrata.


"Questa sorta di regola..."


Lin Ming era rimasto senza parole.


Logicamente, trovare tre piccole giade dell'imperatore nell'enorme Strada Asura era difficile come cercare un ago in un oceano sconfinato. La si poteva perfino definire una missione impossibile.


Ma secondo il maestro della Strada Asura, queste tre giade dell'imperatore erano straordinarie. Erano giade del "fato" e possedevano strane leggi incredibili. Finché il destino di una persona avesse raggiunto un certo punto, anche senza bisogno di cercarle, le pietre avrebbero preso l'iniziativa di cercare il predestinato.


Se non avesse potuto radunarle tutte e tre, si poteva dire solo che il suo fato fosse insufficiente.


"Il mio fato non è sufficiente..."


Lin Ming guardò le giade dell'imperatore e il frammento che aveva in mano, sorridendo con amarezza. Pensava che avesse ottenuto occasioni fortunate enormi visto che era riuscito ad ottenere due giade dell'imperatore, ma dopo essere entrato nel sesto piano, si era reso conto che il suo fato non era sufficiente. Doveva ottenerle tutte e tre per arrivare al settimo piano.


Inoltre... la seconda giada nelle sue mani era un frammento. Se fosse stato un gettone lasciato dal maestro della Strada Asura, come si sarebbe potuto rompere così facilmente?


Lin Ming ci pensò e giunse alla conclusione che non aveva senso.


Indugiò di fronte alla scultura. Poi, dopo un po' di esitazione, provò ad inserire le giade dell'imperatore nei loro rispettivi solchi.


Questi tre solchi avevano forme diverse. Lin Ming prima inserì la giada dell'imperatore completa senza problemi.


Poi cercò di infilare il frammento in un altro solco.


In quel momento accadde qualcosa di sorprendente.


Quando il frammento fu riposto nell'incavo, iniziò ad emettere una luce fioca. Innumerevoli puntini lucenti si radunarono nella giada e un momento dopo si fuse fino a coprire l'intero solco.


"Mm? Questo..."


Lin Ming spalancò gli occhi. Dopo diversi respiri di tempo, il liquido si solidificò, formando una giada dell'imperatore completa che si adattava perfettamente alla fessura.


"Le giade dell'imperatore possono ripararsi da sole?"


Mormorò Lin Ming, sbigottito.


Se era così, anche un frammento sarebbe andato bene. Poteva considerarla con riluttanza una buona notizia.


Ma... non aveva nessun indizio sulla terza giada dell'imperatore. Dove sarebbe riuscita a trovarla?
                                


                                



