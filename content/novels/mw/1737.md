---
weight: 1737
title: Capitolo 1737 – Tre Anni
pubDate: 2025-12-15T08:37:10.434Z
tags:
    - mw
---


Capitolo sponsorizzato, ringraziamo Matteo!
10 (6 Matteo, 4 Alessandro) capitoli in coda, 0/5
-Schadenfreude


Lin Ming aveva già deciso. Sarebbe rimasto nel sesto piano a studiare il Sutra Asura finché non fosse terminata la prova finale.


In ogni caso, questo era lo spazio delle ricompense, chiunque ci fosse entrato avrebbe ricevuto la sua occasione fortunata. Lin Ming non sarebbe riuscito a trovare Xiao Moxian per un po' di tempo, ma non era preoccupato per lei perché non c'erano pericoli in questo livello.


Per quanto riguardava quello successivo, se non poteva andarci lui, sarebbe stato impossibile per gli altri.


Lin Ming concentrò tutta la sua attenzione sull'antico libro di bronzo. Il suo corpo fluttuò fino a raggiungere solo dieci piedi di distanza dal tomo. Poteva sentire la potente aura spirituale emanata dalle parole.


Mentre era concentrato sul Sutra Asura, Lin Ming poteva sentire le parole piene di energia demoniaca precipitarsi su di lui, come se ognuna di esse fosse un imponente dio diabolico.


Forse perché aveva raffinato la seconda personificazione, quando Lin Ming riguardò l'antico libro, ebbe più intuizioni. Nel suo mare spirituale, le parole tremarono come enormi dei demoniaci. Il cielo si agitò mentre ogni sorta di rune mistiche formarono motivi delle leggi attorno...


Poi enormi spade dorate apparirono, fendendo l'energia demoniaca che proveniva da questi fantasmi diabolici.


Così, Lin Ming fluttuò di fronte all'antico libro di bronzo. Ogni volta che osservava una parola avrebbe dovuto reprimere la forza spirituale che emanava, e poi ponderare con attenzione il loro vero significato.


Gli anni passarono impercettibilmente.


Ogni aura spirituale fu soppressa gradualmente da Lin Ming.


Ogni carattere nero come la pece formò una stella che fluttuò sopra il suo mare spirituale.


Alla fine la forza spirituale che scintillava sopra il tomo di bronzo si incupì.


L'intero secondo volume apparì nel mare spirituale di Lin Ming.


Questo Sutra Asura trattava della coltivazione della forza spirituale. Conteneva molti più misteri unici e incomprensibili del metodo di coltivazione tramandato dall'Empireo Nebbia Divina.


Lin Ming aveva coltivato già con assiduità il primo volume e facendo così aveva formato delle buone fondamenta. Ora, aveva impiegato metà degli sforzi per praticare il secondo volume. Il vero significato di ogni parola, ogni runa delle linee delle leggi, tutte danzavano nell'aria, permettendogli di comprendere gradualmente l'essenza dei loro misteri.


Lentamente, ogni parola misteriosa del secondo volume emanò una strana forza spirituale brillante che danzava lentamente attorno a Lin Ming...


Lin Ming era pienamente concentrato sul testo sconfinato. Non sentiva il passare del tempo.


Allo stesso tempo, in un altro spazio nel sesto piano.


Un fiore di loto nero del fuoco sbocciò. Era ampio mille piedi e stava scagliando dei proiettili ardenti.


Tutto lo spazio nel raggio di cento chilometri era pieno di una vasta energia distruttiva.


Xiao Moxian fluttuava nuda al centro del fiore di loto. I suoi capelli neri ricadevano sulla sua schiena come una cascata d'inchiostro, coprendo gentilmente la sua figura perfetta.


Nella sua fronte c'era un piccolo spirito del fuoco che sembrava stesse sciogliendo il vuoto attorno. Si rompeva e si fondeva costantemente con il corpo di Xiao Moxian.


Quanto era terrificante l'Inferno Immortale? Perfino raffinare questo piccolo pezzo del suo spirito le era costato un anno di tempo.


Quando questo spirito vitale si era fuso con il suo corpo, le rune della fonte del fuoco avevano iniziato ad apparire sulla sua pelle.


Lentamente, il suo corpo iniziò a proiettare raggi di luce nera come la pece. Piume che contenevano l'aura del Grande Dao iniziarono a scavare fuori dal suo corpo.


Queste piume nere erano cosparse da rune mistiche del fuoco. Iniziarono ad avvolgere Xiao Moxian mentre assorbiva lentamente lo spirito dell'Inferno Immortale.


Nel corso del tempo, un enorme uovo cupo apparì nel vuoto, emanando una grande potenza elementale.


Xiao Moxian stava quasi per iniziare il suo terzo nirvana. C'era un grande divario tra il secondo e il terzo nirvana. Naturalmente, visto che aveva appena completato il suo secondo nirvana non troppo tempo fa, sarebbe stato impossibile finire tutto in una volta senza prendersi del tempo.


Prima del suo terzo nirvana, aveva dovuto trarre supporto dalle leggi del Grande Dao del nirvana di una fenice, e poi fonderle con lo spirito vitale dell'Inferno Immortale con il suo. Poi, dopo innumerevoli conflitti, era riuscita a padroneggiare il potere del fuoco e a permettere che diventasse parte di sé...


Nel frattempo, in un altro spazio nel sesto piano.


Stava accadendo un evento simile.


Tuttavia, in confronto al mare incandescente in cui era immersa Xiao Moxian, la terra di questo piano era stata congelata per un raggio di mille chilometri.


Anche l'Imperatrice Spirituale Sheng Mei era nuda, il suo intero corpo era avvolto da ghiaccio blu. Era rannicchiata come una bambina, aveva circondato le ginocchia con le braccia e i suoi occhi erano chiusi. A causa della rifrazione della luce, era impossibile vederne le curve sublimi.


Vaste ondate del potere del ghiaccio, leggi primarie scintillanti, si era tutto radunato attorno al suo corpo come una marea.


Sulla fronte di Sheng Mei era apparso il marchio di una piccola fenice che brillava con il suo potere del ghiaccio, riecheggiava ed entrava in risonanza con il suo corpo.


Questo marchio era ciò che rimaneva dello spirito del Ghiaccio Polare Immortale.


Piccoli rivoli di essenza del sangue nera scorrevano dalla palle bianca come la neve di Sheng Mei, emanando un potere terrificante simile a quello di una stella che stava collassando.


Mentre si dissipava, perfino lo spazio stesso sembrò stringersi e venire distrutto dall'enorme forza.


In quel momento, Sheng Mei stava arrivando alla perfezione della sua sesta reincarnazione!


Quando era entrata nel sesto piano, aveva già assimilato enormi risorse e aveva il supporto di una grandissima organizzazione. Ora, con lo spirito del Ghiaccio Polare Immortale che Lin Ming le aveva dato, era più sicura di poter raggiungere la perfezione della sua sesta reincarnazione.


Così, in questo livello incredibilmente sicuro, Sheng Mei aveva scelto di tentare di raggiungere la perfezione della sesta rivoluzione, potenziando il suo corpo e la sua forza spirituale.


Finché avesse completato questo stadio, avrebbe potuto iniziare a prepararsi per la sua settima reincarnazione.


Nella grande Arte della Reincarnazione, la settima, l'ottava e la nona rivoluzione erano le più ardue. Perfino Sheng Mei non era sicura di poterle affrontare.


Non temeva di non poterle completare, ma che le sue fondamenta sarebbero state carenti, impedendole di raggiungere la perfezione in ogni rivoluzione. Se fosse accaduto questo, allora ci sarebbe stata un'influenza negativa permanente sulla sua strada delle arti marziali e avrebbe limitato il suo futuro. Ma ora era più fiduciosa grazie allo spirito del Ghiaccio Polare Immortale.


.....


Senza le tre giade dell'imperatore, nessuno poteva accedere al settimo piano della prova finale.


Il settimo piano probabilmente era anche l'ultimo...


Quando Fan Huahua e gli altri erano entrati nel sesto piano, avevano tutti cercato di trovare un passaggio per il piano successivo, ma avevano tutti fallito. Così, avevano deciso tutti di rimanere nel sesto piano e assimilare tutto quello che avevano ricevuto.


In confronto a Lin Ming, Xiao Moxian e Sheng Mei però avevano ottenuto molti meno benefici.


Un tasso di completamento all'inizio del 70% era ben diverso da quello al 90%.


Ciò che Fan Huahua, Mu Lingyun e gli altri avevano ottenuto erano metodi di coltivazione delle leggi dei 33 Cieli perfettamente adatti a loro.


.....


Il tempo passò e arrivò il terzo anno. Era quasi giunta la fine della prova finale.


Lin Ming fluttuava di fronte all'antico libro di bronzo, meditava. La forza spirituale nera come la pece attorno a lui era diventata sempre più lucente e offuscata.


Nella sua mente, le parole del secondo volume del Sutra Asura scintillavano come stelle nere.


Il Sutra Asura era l'essenza condensata delle arti marziali che il maestro della Strada Asura aveva ottenuto nell'arco di tutta la sua vita, e così era pieno di innumerevoli segreti. Anche se Lin Ming aveva letto e compreso più che poteva, ne aveva capito solo una parte minuscola.


Non era riuscito a comprenderne la maggior parte; avrebbe avuto bisogno di tempo per studiarlo lentamente.


Tuttavia le parti del Sutra Asura che non aveva compreso erano state tutte registrate nel suo mare spirituale; non le avrebbe dimenticate.


Quando registrò l'ultima parola del Sutra Asura, riaprì lentamente gli occhi.


Emanò una luce nera con un cenno della mano.


Il suo sguardo sembrava incredibilmente brillante in quel momento.


"Sembra... che sia quasi il momento di andarsene." Si rese conto Lin Ming. Dopo aver coltivato con dedizione il secondo volume del Sutra Asura per più di due anni, aveva scoperto lentamente che era molto più facile per lui comprendere le leggi del Dao Celeste Asura nella prova finale, come se tutto fosse perfettamente in armonia con lui.


Aveva la sensazione che questo spazio stesse emettendo una forza mistica che lo stava respingendo.


Una volta che questa forza si fosse radunata a sufficienza, l'avrebbe teletrasportato fuori direttamente. In altre parole, il termine della prova finale si stava avvicinando rapidamente.
                                


                                



