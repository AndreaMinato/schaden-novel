---
title: Capitolo 1739 - L'uscita si apre
pubDate: 2025-12-15T08:37:10.434Z
tags:
    - mw
---


Capitolo regolare,
10 (6 Matteo, 4 Alessandro) capitoli in coda, 0/5
-Schadenfreude


Il precettore imperiale Sun ridacchiò sentendo le provocazioni del principe Bai Yu. Batté le dita ritmicamente sul bracciolo mentre diceva con tranquillità: "Non c'è bisogno di parlare in modo così arrogante, altrimenti potrebbe essere lei a venire umiliato."


Sia Hongyan che il terzo principe ereditario erano i discepoli più sbalorditivi della loro generazione. In futuro probabilmente sarebbero diventati Empirei.


Nella prova finale, eccetto l'anomalia rappresentata da Sheng Mei, avrebbero dominato su tutti gli altri. Sia il principe Bai Yu che il precettore imperiale Sun erano assolutamente fiduciosi nei loro discepoli.


"Ahahah!" Il principe Bai Yu rise: "Molto bene Allora vediamo chi dei due avrà una percentuale di completamento superiore! Tuttavia, temo solo che la sua gioia si trasformerà in tristezza. Se fosse accaduto qualcosa ai suoi preziosi discepoli... eheh!"


"Questo è ciò a cui dovrebbe stare attento. Fin dai tempi antichi, è comune che discepoli talentuosi periscano nella prova finale. Se il caro Hongyan cercasse imprudentemente di mostrare il suo potere e gli capitasse qualche incidente sarebbe davvero triste."


Le battute taglienti del precettore imperiale Sun e del principe Bai Yu divennero sempre più crudeli e sinistre. In quel momento, i venti e le nuvole iniziarono a fremere. Il potere dello spazio converse rapidamente sopra il mare.


L'uscita si stava per aprire.


Tutti entrarono in allerta. L'atmosfera prima turbolenta si quietò all'improvviso. La gente era completamente concentrata sul passaggio!


Nella prova finale, in realtà c'era più di una via d'uscita. A parte la più grande, c'erano dei passaggi più piccoli e gli sfidanti sarebbero stati teletrasportati in posti a caso. Non era detto che li avrebbero visti qui. Così molti avevano preparato già talismani di trasmissione del suono e segnali luminosi per chiamare i loro discepoli non appena possibile.


Mentre tutti erano pronti a ricevere e ad accogliere i loro discepoli, delle onde mostruose si formarono sopra il mare. All'orizzonte, una maestosa montagna dorata volò verso di loro, emanando lampi luminosi.


Questa montagna divina era appena apparsa all'orizzonte, ma arrivò di fronte a tutti in un batter d'occhio, come se si fosse teletrasportata qui. Era incredibilmente alta e il picco era avvolto dalle nuvole, invisibile. Ovunque andasse, avrebbe sollevato onde titaniche e avrebbe fatto tremare la terra.


"La Divina Montagna Sconfinata! Il mezzo di trasporto personale dell'Imperatore Spirituale Vuoto Divino!"


Solo la comparsa della montagna non era così sorprendente. Questo perché non ci sarebbe stato necessariamente l'imperatore, molte volte veniva usata anche da altri. Ma ciò che scioccò tutti fu la pressione emessa dalla Divina Montagna Sconfinata, sembrava che ci fosse un dio sul suo picco!


Questa sorta di atmosfera faceva provare un profondo timore reverenziale e faceva tremare lo spirito!


Da lontano, questa esistenza poteva fare tremare di paura la folla, anche i Re del Mondo. Era un'aura che solo una Vera Divinità poteva possedere!


"Questo... come può essere... L'Imperatore Spirituale Vuoto Divino, è venuto qui personalmente?"


"Questa è solo una prova per i membri della giovane generazione, non dovrebbe essere sufficiente ad allarmarlo..."


Che sorta di posizione aveva l'Imperatore Spirituale? Non importava quanto fosse importante la prova finale, l'imperatore non si sarebbe presentato per accogliere i discepoli. Normalmente sarebbero stati mandati dei guerrieri ad un passo dallo stadio di Empireo per gestire queste questioni.


Ma la situazione era diversa al momento perché anche l'Imperatrice Spirituale Sheng Mei stava partecipando alla prova finale. La sua posizione era quasi alla pari con l'imperatore. E, aspetto più importante, Sheng Mei era una donna che l'Imperatore Spirituale Vuoto Divino ammirava profondamente.


Sheng Mei era rimasta nella prova finale per diversi anni. Inoltre era estremamente importante per lei e il suo svolgimento avrebbe influito sulla sua sesta rivoluzione. Per questo l'Imperatore Spirituale era venuto di persona ad accoglierla.


La comparsa dell'Imperatore Spirituale fece trattenere il respiro di tutti i coltivatori presenti. Nessuno osò parlare inutilmente; la gente rimase ad aspettare in silenzio che le uscite si aprissero.


Per quanto riguardava la Divina Montagna Sconfinata, rimase a fluttuare pacificamente sulle teste di tutti, in attesa.


Passarono poche ore. Lentamente delle nuvole rosa polverose si condensarono sul mare Asura. Energia primaria multicolore si radunò da ogni direzione, condensando una densa nebbia dall'aspetto davvero splendido.


<em>Chi chi chi!</em>


Il fulmine e il fuoco crepitarono nella nebbia!


Le onde selvagge divennero sempre più turbolente. In quel momento iniziò a formarsi un vortice ampio mille chilometri.


Quando il mulinello apparì, l'energia del mondo attorno divenne sempre più violenta. Apparì un'enorme portale spaziale simile alle fauci di una grossa bestia che era pronta ad inghiottire il mondo.


La prova finale che era durata per oltre tre anni finalmente era terminata!


La comparsa del portale significava anche che presto gli sfidanti sarebbero stati teletrasportati fuori.


"Finalmente potremo vedere i risultati!"


"Mi chiedo quanti sfidanti siano morti stavolta, e quali sono i risultati dei sopravvissuti?"


"Di sicuro Sheng Mei sarà la numero uno, ma non so se sia riuscita a creare un nuovo primato o no. E dobbiamo scoprire chi ha ottenuto il punteggio migliore tra il principe ereditario ed Hongyan."


Tutti iniziarono a discutere animatamente. Anche i vecchi Xue e Su della città delle Rune Divine erano tra la folla. Data la loro età, le loro possibilità di fare progressi erano quasi nulle. Così trascorrevano i loro giorni a divertirsi. Se non avessero fatto delle passeggiate, allora avrebbero messo su i loro banchetti. Certamente non si sarebbero persi occasioni del genere.


Inoltre, c'era un membro della giovane generazione a cui stavano prestando una particolare attenzione: Lin Ming.


"Mi chiedo come se la sia cavata quel moccioso? Non lo riesco proprio a capire. Negli ultimi anni mi ha dato molte piacevoli sorprese nelle arti runiche, e ora all'improvviso è diventato un praticante di arti marziali talentuoso. Non ho idea di quando sia riuscito a radunare le serie necessarie di rune divine per entrare nella prova finale..."


"Aspettiamo e diamo un'occhiata. Anche se non l'ho mai visto combattere prima, è sempre riuscito a sorprendermi. In termini di capacità combattive, dovrebbe avere sicuramente un po' di talento. Non credo che i suoi risultati saranno così male."


Mentre i vecchi Su e Xue stavano parlando, uno sfidante era già uscito dal portale.


Era apparso a diverse centinaia di chilometri di distanza dal gruppo, ma per i coltivatori era una distanza pressoché nulla. Presto fu accolto dalla gente del suo Sect.


Mentre era apparso, sempre più discepoli furono teletrasportati fuori dalla prova finale. Si erano ritrovati nel raggio di decine di migliaia di chilometri nel mare Asura. Ogni Sect usava i suoi talismani del suono unici per chiamare i loro discepoli.


"Qual è la tua percentuale di completamento?"


"Fin dove sei arrivato?"


"Che ricompense hai ottenuto?"


Quando furono ricevuti dai loro Sect, furono rapidamente tempestati di domande.


Gli sfidanti con un'alta percentuale naturalmente avrebbero risposto con orgoglio, quelli con un punteggio basso avrebbero piegato la testa e l'avrebbero detto con vergogna.


Molti di loro avevano ottenuto brutti risultati e si erano ritirati a metà della prova, costretti ad attendere tre anni prima di essere teletrasportati fuori.


Vedendo che gli sfidanti erano emersi a frotte, il principe Bai Yu dell'Unione Celeste mostrò un'espressione sicura. La sua domestica rimase al suo fianco, dandogli da mangiare un frutto spirituale sbucciato.


In quel momento, accanto al principe Bai Yu, un discepolo disse all'improvviso: "Sua altezza, alcuni dei nostri discepoli sono tornati!"


"Oh'"


Lo sguardo del principe Bai Yu brillò. Poteva vedere all'orizzonte cinque giovani che stavano volando rapidamente verso di lui. Indossavano tutti corone di stelle e avevano una divisa simile. Erano i discepoli dell'Unione Celeste.


Immediatamente il gruppo attirò l'attenzione di molte persone. Tra tutte le organizzazioni presenti, l'Unione Celeste era una delle più potenti. Era impossibile ignorarla.


Volevano tutti dare un'occhiata e sentire che risultati avessero ottenuto quei talenti incredibili.


Il principe Bai Yu si alzò. Gettò un'occhiata verso il precettore imperiale Sun con un po' di derisione e senso di superiorità. Poi si voltò verso i discepoli e diede loro il bentornato ridendo.


"Bene! Molto bene! Siete tutti tornati con dei meriti. Riceverete le cure della setta e i vostri futuri saranno meravigliosi!"


Lodò energicamente il principe. Mentre parlava, i cinque discepoli deglutirono, come se avessero paura di qualcosa.


Il principe Bai Yu lo notò, ma non ci badò troppo. Stava solo parlando con cortesia, in realtà non gli importava dei loro risultati, dava importanza solo a quelli di Hongyan.


"Hongyan? Come mai non è con voi?"


Quando il principe Bai Yu fece questa domanda, molti coltivatori vicini drizzarono le orecchie. Sentendo questo, anche il precettore imperiale lo ascoltò con attenzione mentre tamburellava il bracciolo con le dita. Anche a lui era interessato alla percentuale di completamento di Hongyan.


Tuttavia le espressioni dei cinque discepoli divennero riluttanti.


"Mm? Cosa succede?" Il principe Bai Yu si accigliò.


"L'apprendista senior Hongyan, n-n-non... è ancora uscito?" Chiesero impauriti quei discepoli. Guardarono in ogni direzione, sperando che Hongyan fosse tornato.


Tuttavia, nonostante stessero arrivando sempre più sfidanti, non ne videro nemmeno l'ombra.


La risposta di questi discepoli fece incupire il principe Bai Yu: "Perché state esitando? Se c'è qualcosa che avete da dire, allora fatelo!"


I discepoli si scambiarono occhiate imbarazzate e poi dissero: "Sua altezza il principe... non ho visto l'apprendista senior Hongyan nel quarto piano. Anche quando il canale per il quinto piano si è aperto, non è comunque apparso e non l'abbiamo nemmeno visto in seguito. Pensavamo che forse... fosse rimasto bloccato da qualche parte nel quarto piano... e che quando la prova finale fosse terminata, sarebbe stato teletrasportato fuori..."


Dissero i discepoli con voci deboli e tremanti. In realtà, in una situazione del genere, la conclusione più logica era che Hongyan fosse morto, ma non osarono dirlo.


"Cos'avete detto?!"


Il principe Bai Yu ne fu immediatamente scioccato.


Hongyan era scomparso nel quarto piano? Se non era uscito nemmeno adesso, allora probabilmente gli era accaduto qualcosa!


Com'era possibile?!?!


In quel momento il precettore imperiale Sun scoppiò a ridere: "Che sfortuna, che sfortuna davvero! Mi chiedo che sorta di incidente sia accaduto al caro apprendista Hongyan? Se è scomparso nel quarto piano e non è ancora uscito fuori... non è probabile che sia incappato in una disgrazia?"


Disse apertamente e gran voce il precettore imperiale Sun, infierendo il più possibile sul principe Bai Yu.


Ma sentendo queste parole, i diversi discepoli dell'Unione Celeste si scambiarono un'occhiata e mostrarono uno sguardo strano. All'improvviso dissero: "Il Senior proviene dal regno del Vuoto Divino? Anche il suo terzo principe ereditario è scomparso insieme all'apprendista senior Hongyan; non è ancora tornato?"


Questa improvvisa domanda fece irrigidire del precettore imperiale Sun, la sua espressione era proprio peculiare.
                                


                                



