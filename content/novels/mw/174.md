---
weight: 1740
title: Capitolo 174 - Il Segreto della Pagoda dello Stregone
pubDate: 2025-10-16T07:28:18.446Z
tags:
    - mw
---


Ogni persona che entrava nella pagoda sarebbe stata oggetto di valutazione? Dovevano soddisfare i cosiddetti "requisiti di ammissione"?


Una serie di domande spuntarono nella mente di Lin Ming. In quel momento il paesaggio attorno a lui cominciò a distorcersi. Subito dopo il ragazzo si sentì stordito. Si sentiva come un pezzo di cotone sbalzato via dal vento.


Il suo corpo gli sembrò estremamente leggero e i suoi organi sembravano essersi attorcigliati nello spazio. Questa sensazione era davvero nauseante.


Dopo un po' Lin Ming si sentì cadere e alla fine cadde su un terreno duro. Usò le mani per tastare il pavimento; il terreno era così caldo da essere bruciante.


"Questa... è la torre interna nella Pagoda dello Stregone?"


Lin Ming si sfregò la testa dolorante mentre guardava verso l'alto. Rimase un po' sorpreso vedendo che il mondo all'interno della Pagoda dello Stregone sembrava fradicio di sangue.


In questo vasto mondo, ogni roccia era rossa, la terra era desolata e spoglia, e non troppo lontano c'erano perfino dei grossi laghi scarlatti. In essi si formavano delle gigantesche bolle di gas caldo e si sentiva un intento odore di sangue nell'aria.


Lago di sangue?


Lin Ming deglutì. Se fosse vero, quanto sangue era necessario per formare quel lago?


Era una terra d'illusione o era un mondo reale?


Lin Ming ripensò quella sensazione inquietante di prima e concluse che doveva aver attraversato una formazione di trasmissione a lunga distanza.


Quando aveva usato la formazione della Caverna di Lava, Lin Ming aveva provato una sensazione del genere, però la distanza per cui aveva viaggiato era stata solo di centinaia di chilometri.


Stavolta la distorsione era stata molto intensa. Quando lontano era stato teletrasportato?


In quel momento di fronte a Lin Ming apparve una luce rossa dal nulla che si condenso gradualmente fino a diventare solida; formò un gigantesco occhio.


Quando il ragazzo lo vide, il suo cuore si strinse e arretrò istintivamente di un passo. Quest'occhio gli dava una sensazione orribile, cos'era?


"Salve umano."


Una voce fredda risuonò nella mente di Lin Ming, usava il linguaggio del Regno degli Dei.


"Chi sei?"


Lin Ming ricordò che sulla strada aveva visto moltissime volte il disegno di un occhio. Da quando erano entrati nella Terra Sacra dello Stregone, il cancello, la scultura e la chiave, tutti questi contenevano la stessa raffigurazione. All'inizio Lin Ming credeva che la gente della Landa Selvaggia del Sud adorasse l'occhio e lo usassero quindi come totem. Non si era immaginato che nella Pagoda dello Stregone ci sarebbe stato un enorme occhio rosso.


"Non c'è bisogno di aver paura. Il mio nome è Yan Mo. Vivo nella frattura dello spazio nel piano della vita e mi nutro di sogni. 29.000 anni fa, sono stato domato dal mio padrone e sono diventato la sua bestia per contratto."


"Padrone? Bestia per contratto? Il tuo maestro è... lo Stregone?"


"Sì. Quello è il nome con cui lo chiama la gente della Landa Selvaggia del Sud. 50.000 anni fa, il padrone ha fondato un vasto Regno Divino. Dopo due millenni è asceso al Regno degli Dei e il Regno Divino è stato ereditato dai suoi discendenti. Il Regno Divino ha continuato ad esistere per 10.000 anni, ma dopo un po' il mondo cominciò a cambiare e gradualmente declinò."


"A causa di enormi guerre provocate da uomini malvagi, di invasioni di bestie, di disastri naturali, il Regno Divino all'inizio vasto, si disintegrò nel nulla. Dopo altri 10.000 anni diventò l'attuale Landa Selvaggia del Sud. Le paludi si sono diffuse e le bestie feroci e gli insetti velenosi sono diventati sempre più numerosi. I cittadini del regno sono morti o si sono sparsi per tutta la terra fino a diventare la gente dell'attuale Landa del Sud."


"20.000 anni fa, la fine del mio padrone si stava avvicinando. Prima di entrare in una meditazione a porte chiuse tornò nella Landa Selvaggia del Sud. Vide che il grandissimo Regno Divino era stato ridotto in macerie e che i discendenti erano diventati della gente barbara e sentì una profonda malinconia. Così fondò 72 Pagode ponendo me come eterno guardiano. Il maestro sperava di dare una speranza ai suoi discendenti."


Lin Ming ascoltò con stupore. Pensava che questo Stregone, nonostante fosse stato forte nel continente Tianyan, sarebbe stato solo un guerriero ordinario nel Regno degli Dei. Tuttavia sentendo la descrizione di Yan Mo, dedusse che lo Stregone in realtà fosse un signore perfino nel Regno degli Dei!


Come soleva dire il detto: dinastia di 100 anni, Sect di 1000 anni e Terra Sacra di 10.000 anni. Secondo Yan Mo il Regno Divino era esistito per 10.000 anni, deve essere stata una Terra Sacra. E il fondatore doveva essere vissuto per almeno 30.000 anni, era difficile immaginare quanto fosse formidabile!


"Capisco. Così queste 72 Pagode sono state lasciate dal potente esperto del Regno degli Dei prima di entrare in meditazione." Lin Ming capì perché c'erano così tante pagode nella Landa Selvaggia del Sud. Quando la coltivazione aumentava, si estendeva anche la vita del praticante di arti marziali; al termine della propria esistenza e non si era ancora avanzati al livello successivo, spesso si sceglieva di isolarsi a meditare a porte chiuse. Nel caso uno avesse fallito, allora sarebbe morto.


La meditazione a porte chiuse era una questione importantissima. Prima di entrare in isolamento bisognava aver fatto sufficienti preparativi.
Non si potevano avere dei conti in sospeso, altrimenti sarebbero rimasti dei demoni nel proprio cuore.


Il Regno Divino dello Stregone e i discendenti che aveva lasciato lì erano alcuni dei legami che aveva dovuto risolvere. Per questo era tornato nella Landa Selvaggia del Sud a raccogliere il karma che aveva seminato. Dato che il Regno Divino non esisteva più, fondò le 72 Pagode per dare ai suoi discendenti un barlume di speranza. Così pagò tutti i debiti del suo fato e non si preoccupò più.


Dopodiché queste 72 Pagode furono scoperte una dopo l'altra dalla gente della Landa Selvaggia del Sud. Le persone pensarono che fosse un miracolo e così era stata fondata la religione dello Stregone. Il totem dell'occhio era stato creato perché alcune streghe avevano visto Yan Mo.


Lin Ming non si sarebbe mai immaginato che le 72 Pagode dello Stregone nascondessero un segreto del genere.


Yan Mo disse:"Sei il primo negli ultimi otto secoli ad avere un talento di grado Heaven nella Landa Selvaggia del Sud. Così hai i requisiti per entrare nella prova della vita e della morte. Completando la prova del fuoco otterrai un tesoro formidabile che il maestro ha lasciato. Questa prova non è un'illusione; è una vera formazione d'assalto, se perdi potrai arrenderti, altrimenti puoi anche morire. Vuoi partecipare alla prova della vita e della morte?"


Un tesoro lasciato da un potente esperto del Regno degli Dei? Che genere di oggetto miracoloso potrebbe essere? E poteva anche ottenere il potere di questa prova della vita e della morte; questo entusiasmò molto Lin Ming.


Annuì e disse:"Sì."


"Bene. Anche la prova della vita e della morte ha sette prove, ognuna di esse è più difficile della Pagoda dello Stregone. Negli ultimi secoli sei il solo ad essere entrato in questa prova. Ti auguro buona fortuna!"


Mentre diceva questo, il corpo di Yan Mo sembrò un'onda increscapata che sparì lentamente.


Il paesaggio attorno tornò ad essere un mondo rosso sangue. Era davvero una formazione d'assalto e non un'illusione!


Lin Ming tirò fuori la Lancia Pesante d'Argento Flessibile dall'anello spaziale. Dato che questa era una formazione d'assalto poteva usare un'arma vera, non aveva bisogno di evocarne una.


"Prima prova. Regno degli Inferi!"


Nella mente di Lin Ming risuonò una voce calma e dal tono piatto. Mentre parlava, iniziarono a formarsi molte bolle e un gruppo di creature umanoidi cominciarono ad emergere dal lago di sangue.


"Demone di Sangue!"


Si diceva che in posti ricchi di sangue sarebbe nata una creatura del genere. Questi mostri assorbivano il sangue e la vera essenza di una persona per crescere. Ce n'erano alcuni in terre lontane che erano capaci di assumere forma umana, la loro forza equivaleva a quella di un maestro Xiantian!


All'inizio quando Lin Ming era entrato nella Pagoda dello Stregone, i nemici che aveva incontrato erano indifesi come gattini. Ora c'erano dei demoni di sangue. Lo spirito guerriero di Lin Ming cominciò a bruciare sentendo il desiderio di combattere.


"Uccidere!"


Lin Ming si mosse all'improvviso e il suo corpo scomparì come un fantasma. La Lancia Pesante d'Argento Flessibile fu come un fulmine bianco. Ci furono solo due scoppi mentre le due creature furono tagliate a metà!


Tuttavia, nonostante fossero stati feriti in quel modo, non morirono. Cominciarono a rigenerarsi istantaneamente.


"Immortali? La loro vitalità è davvero forte. Ma hanno avuto sfortuna ad incontrare me!"


Lin Ming mosse le lancia e la vera essenza vibrante cominciò a scatenarsi.


Forza Penetrante.


<em>Bang! Bang!</em>


Ci furono due esplosioni e un paio di demoni diventarono una nebbia rossa.


Quando morirono, si sciolsero in energie invisibili che fluirono nel corpo di Lin Ming, nutrendo il suo sangue.


"Uh? Questo..."


Sentendo la forza di queste due energie, Lin Ming rimase sorpreso. Credeva che ucciderli avrebbe potenziato la sua vera essenza come prima. Non si aspettava che questi due demoni avrebbero accresciuto la vitalità del suo corpo.


Il ragazzo ne fu piacevolmente sorpreso. Questa prova della vita e della morte era più che straordinaria.
Nonostante fosse incredibilmente difficile, i suoi effetti erano di gran lunga superiori alla Pagoda dello Stregone.


La Pagoda dello Stregone poteva aumentare la coltivazione di un praticante di arti marziali, invece la prova della vita e della morte poteva potenziare ogni aspetto della forza di una persona.


Ad esempio questi demoni accrescevano la vitalità del sangue.


Con una potente vitalità si poteva contenere più vera essenza e sarebbe aumentata anche la resistenza. Sarebbe stato più facile rigenerare una grave ferita. Quando la vitalità raggiungeva un certo limite, perfino gli arti smembrati potevano rinascere e il corpo sarebbe stato praticamente immutabile.


Pochi giorni fa Lin Ming aveva ingoiato un Lingzhi Sanguigno di 500 anni, che aveva potenziato la sua vitalità. Ora dopo aver ucciso solo questi due demoni, Lin Ming aveva ottenuto un effetto equivalente ad un terzo del Lingzhi Sanguigno. Se ne avesse uccisi altri, non poteva immaginare quanta vitalità avrebbe accumulato.


Vedendo i demoni di sangue che emergevano dal lago, Lin Ming divenne trepidante. Il suo spirito combattivo aumentò a dismisura e i 5000 filamenti vibranti di vera essenza cominciarono a fremere per l'entusiasmo, come se fossero dei piccoli draghi dei fiumi irascibili. La punta della lancia tremò e cominciò ad emettere un suono acuto.


"Combattiamo fino alla fine!"


Lin Ming sfrecciò come una meteora verso il gruppo di demoni del sangue. La Lancia Pesante d'Argento Flessibile nelle sue mani era come un maestoso drago d'argento che si immergeva in un fiume rosso.
Ovunque andasse scorreva sangue!


In una battaglia così sanguinolenta, Lin Ming usò Forza Penetrante ad ogni colpo. Un'onda circolare di vera essenza si scagliò come uno tsunami con la lancia come suo epicentro. I demoni di sangue scoppiarono lasciando dietro di sé una nuvola di sangue, che era così densa da condensarsi e formare una pioggia di sangue!


Mentre Lin Ming combatteva tra la nebbia rossa, la pioggia continuò a cadere su di lui percorrendo la sua pelle e scorrendo sul suo corpo. Lin Ming era il primo negli ultimi 800 anni ad entrare in questa prova della vita e della morte, perciò questa nuvola di sangue era una vitalità che era stata accumulata per 800 anni; era incredibilmente forte e pura!


"Divertente!"


"Avanti!"


Lin Ming era fradicio di sangue. Più combatteva e più il suo corpo diventava forte. Sentì queste energie vitali convergere costantemente nel suo corpo, così non solo non era esausto, si sentiva pieno di energia.


L'aura della Lancia Pesante d'Argento Flessibile era come un brillante arcobaleno che spazzava via 10.000 nemici!
                                


                                



