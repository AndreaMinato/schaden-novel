---
weight: 1740
title: Capitolo 1740 – Leggenda
pubDate: 2025-12-15T08:37:10.434Z
tags:
    - mw
---


Capitolo sponsorizzato, ringraziamo Matteo!
9 (5 Matteo, 4 Alessandro) capitoli in coda, 0/5
-Schadenfreude


"Cos'hai detto?" Il precettore imperiale Sun spalancò gli occhi e guardò in cagnesco i discepoli dell'Unione Celeste.


"Ho detto che né il terzo principe ereditario del Vuoto Divino è scomparso né l'apprendista Senior Hongyan sono più apparsi dal quarto livello. Dalla sua risposta, sembra che nemmeno il terzo principe ereditario sia ricomparso. In tal caso... allora... probabilmente è andato incontro ad un fato simile..."


Disse il discepolo dell'Unione Celeste. Ma le sue parole avevano messo il dito nella piaga del precettore imperiale Sun.


"Smettila di dire assurdità!"


Nonostante fosse stato brusco, il precettore iniziò a provare un forte senso di inquietudine. Anche se i discepoli dell'Unione Celeste erano ostili nei confronti del regno del Vuoto Divino, non avrebbero detto imprudentemente parole del genere, perché sarebbe stato troppo facile verificarne la veridicità. Se avessero detto menzogne, prima o poi ne avrebbero pagato le conseguenze.


I diversi discepoli dell'Unione Celeste mostrarono espressioni ostinate, ma non ribatterono. In quel momento, qualcuno vicino al precettore imperiale sun disse: "Lord, l'apprendista senior Yang è tornato!"


Per il precettore imperiale Sun queste parole furono come un'ancora di salvezza. Si girò velocemente e vide cinque persone che si avvicinavano in volo da lontano.


Erano gli sfidanti mandati dal suo regno. Uno di loro era l'apprendista Senior Yang appena menzionato.


Il precettore imperiale Sun cercò subito il terzo principe ereditario nel gruppo, ma non lo vide.


Questo lo fece raggelare.


Non aspettò che i discepoli riprendessero fiato prima di avvicinarsi con aggressività e chiedere: "Dov'è il terzo principe ereditario?!"


"Il terzo principe ereditario, lui..."


I diversi discepoli furono confusi dalla domanda improvvisa, non sapevano come rispondere.


"Dov'è andato?!"


Il precettore imperiale Sun era senza fiato. Ora non gli importava della percentuale di completamento del terzo principe ereditario; voleva solo vederlo vivo.


"Beh..." I discepoli si scambiarono occhiate sbigottite. Alla fine, l'apprendista senior Yang disse con tono impaurito: "Precettore imperiale, sua altezza il principe ereditario... insieme al duca Haoyue... sono scomparsi nel quarto piano e non si sa dove siano finiti. Abbiamo provato a cercarli, ma... dopodiché è apparsa un'enorme scalinata di 33 gradini che conduceva dal quarto al quinto piano e, dopo essere arrivato al 31esimo gradino sono entrato nel quinto piano, e dopo non ho visto il principe ereditario."


L'apprendista senior Yang era una delle persone che avevano seguito Lin Ming e gli altri nel quinto piano e aveva dato il suo contributo per affrontare l'Inferno Immortale. Ma era stato anche una di quelle persone che avevano lasciato il gruppo durante un momento critico perché temeva il Ghiaccio Polare Immortale che sarebbe comparso dopo.


"È scomparso..."


Mormorò tra sé e sé il precettore imperiale Sun. Ricadde sulla sua sedia di legno con un'espressione sbalordita.


Il principe ereditario apparteneva alla sua stirpe Sun ed era anche il discepolo più sbalorditivo della loro famiglia. Per questo il precettore imperiale Sun aveva scelto di condurre la delegazione per accoglierlo. Ma ora aveva scoperto che il principe ereditario era scomparso e che probabilmente era andato incontro ad un incidente fatale. Questa informazione naturalmente era stato di grande impatto per lui.


Per un po', il precettore imperiale Sun perse interesse nel litigare con il principe Bai Yu.


Allo stesso tempo, nemmeno il principe Bai Yu aveva intenzione di infierire. Erano nelle stesse condizioni. Visto che Hongyan era scomparso, anche lui era sconfortato.


All'inizio, i loro regni dovevano essere le stelle della prova finale. Data questa fine drammatica e tragica, sempre più coltivatori iniziarono a notare le loro reazioni.


Tutti ora si erano resi conto che i due discepoli più sbalorditivi del regno del Vuoto Divino e dell'Unione Celeste, Hongyan e il terzo principe ereditario, erano scomparsi nella prova finale e probabilmente erano andati incontro ad una tragica fine!


I due erano stati i protagonisti della prova e avevano anche fatto una scommessa sui loro risultati. Ora però l'uscita si era aperta già da un po' di tempo e presto si sarebbe chiusa, eppure non erano ancora ricomparsi. Le speranze che si rivelassero diminuivano sempre di più, e le persone attorno iniziarono a mormorare.


"Hongyan e il terzo principe ereditario sono entrambi morti?"


Incredibile... che due individui incredibilmente talentuosi con la possibilità di diventare Empirei sarebbero morti qui. La prova finale è proprio pericolosa!"


"Davvero... anche se molte persone sono sopravvissute, in realtà la maggior parte di loro non ha una percentuale di completamento elevata. Molti si sono arresi al quarto piano. Se avessero lottato per ottenere grandi occasioni fortunate, avrebbero corso grandi rischi. Prima ho invidiato quelle persone che sono riuscita a trovare grandi tesori, ma chissà se ne saremmo tornati vivi se avessimo tentato."


Mentre tutti stavano parlando, una luce blu incantevole sfrecciò sulle loro teste, seguita da una corrente fredda.


Tutti sussultarono e alzarono gli sguardi, un bagliore blu si stava estendendo nel cielo e stava scomparendo nella Divina Montagna Sconfinata. Era stato così veloce che alcuni si chiesero se fosse stata un'illusione.


Il vento freddo si dissipò gradualmente, ma un'aura vaga ed eterea rimase nell'aria, senza scomparire per molto tempo.


"L'Imperatrice Spirituale Sheng Mei!"


"Sì, sembra che sia entrata nella Divina Montagna Sconfinata..."


Tutti fecero un respiro profondo, le loro parole erano piene di timore reverenziale.


Negli ultimi 100 milioni di anni, l'Imperatrice Spirituale Sheng Mei aveva mantenuto il primato dell'83%, superando perfino il sacro figlio di Zaohua e lasciando una leggenda che sarebbe durata per cento generazioni.


E, senza dubbio, doveva aver ottenuto un record ancora superiore!


Era spaventoso anche solo pensarci. Membri d'élite sbalorditivi come il terzo principe ereditario e Hongyan probabilmente erano morti durante la prova finale, eppure Sheng Mei non solo era tornata facilmente, ma aveva stabilito un nuovo primato!


Era una differenza davvero troppo grande.


Qualcuno non poté trattenersi dal chiedere: "L'Imperatrice Spirituale... qual è stata la sua percentuale di completamento?"


La gente iniziò a guardare i diversi discepoli del regno del Vuoto Divino che erano tornati dalla prova finale.


Tra di loro, alcuni si erano uniti a Sheng Mei nella lotta contro l'Inferno Immortale. A causa della loro esitazione e della loro paura, erano arrivati ad un passo dall'entrare nel sesto piano e dal diventare leggende. Altrimenti avrebbero potuto ottenere facilmente una percentuale sulla settantina.


Sentendo questa domanda, l'apprendista senior Yang rispose: "L'Imperatrice Spirituale, probabilmente è... all'89%..."


Nel quinto piano, quando Sheng Mei, Lin Ming, Xiao Moxian, Cicatrice di Drago e gli altri avevano ucciso il Ghiaccio Polare Immortale, il gruppo che si era ritirato non era troppo lontano. Con il loro udito acuto, erano riusciti a sentire cosa stava accadendo. Così, quando Sheng Mei, Lin Ming e Xiao Moxian avevano unito le forze per creare un miracolo, avevano sentito di sfuggita il punteggio di Sheng Mei. Per loro non era stato troppo scioccante, gli era sembrato perfettamente normale.


Ma quando gli altri lo sentirono, ne furono sconvolti.


"C-cosa... cosa? 89?! State scherzando?"


La persona che aveva appena fatto questa domanda era scioccata. Figuriamoci loro, perfino il precettore imperiale Sun e il principe Bai Yu si ridestarono dalla loro tristezza. Guardarono entrambi il discepolo che aveva appena esclamato con incredulità.


Questo numero era fin troppo sbalorditivo. Per un po', tutti loro non riuscirono ad accettarlo.


"89%... ne sei sicuro?"


"È vero..." L'apprendista senior Yang deglutì con un sorriso pieno di amarezza. Era stato ad un solo passo dal lasciare la sua leggenda, come poteva non provare rimpianto?


"Come può essere così alta? Sai che cosa significa? Nelle leggende, perfino le persone che diventano Vere Divinità arriveranno solo all'85% circa! Come... com'è riuscita ad ottenere un punteggio così alto?"


Mormorò tra sé e sé il precettore imperiale Sun. Non riusciva a riprendersi dallo shock.


L'apprendista senior Yang disse con sconforto: "All'inizio non era così alto, ma visto che hanno ucciso il sovrano del quinto piano, sono riusciti ad entrare nel sesto piano e quindi il loro punteggio è aumentato di diversi punti. All'inizio la percentuale dell'Imperatrice Spirituale non era così esagerata..."


Più l'apprendista Senior Yang parlava, più provava amarezza. Discuterne era come infierire sulle sue stesse piaghe.


"Uccidere il sovrano del quinto piano ed entrare nel sesto?!"


Il precettore imperiale Sun e gli altri sussultarono. Anche se non sapevano cosa fosse il sovrano, sapevano che il sesto piano era leggendario. Nell'ultimo miliardo di anni non c'era stato nessuno capace di compiere l'impresa incredibile di entrare in quella terra misteriosa.


"L'Imperatrice Spirituale è davvero spaventosa, ha ucciso il Sovrano del quinto piano..."


Il principe Bai Yu deglutì. Anche se i saggi erano ostili nei confronti della razza degli spirita, non poté che ammirare una donna così potente.


Tuttavia, sentendo queste parole, l'apprendista senior Yang mostrò uno sguardo strano.


"Questo..." Anche se non voleva farlo, non poté che dire: "La persona che ha ucciso il sovrano del quinto piano non è stata l'Imperatrice Spirituale..."


"Mm?"


Tutti smisero di parlare e spostarono lo sguardo verso l'apprendista senior Yang.


"Se non è stata Sheng Mei, chi è stato allora?" Chiese perplesso il principe Bai Yu.


"È... stato quel tipo di nome Lin Ming."


L'apprendista senior Yang non poté che provare rimpianto dicendolo. Davvero, questo era ciò che significava essere inferiori agli altri. Le imprese terrificanti di Lin Ming nel quinto piano lo avevano scioccato e riempito di soggezione, e sapeva che non sarebbe mai riuscito a competere con questo Lin Ming, non importava quanto ci avrebbe provato.


"Lin Ming? Stai parlando di..." Il precettore imperiale Sun rimase sbalordito. "Mi stai dicendo che è quel ragazzo della gilda dei maestri di rune divine?"


Molti non conoscevano Lin Ming. Anche se poteva essere definito una celebrità nella Strada Asura, in realtà lo era solo nei cerchi professionali dei maestri di rune divine, così non era strano che gli altri non sapessero nulla di lui. Ma, quando era entrato nella prova finale, un buon numero di persone lo avevano riconosciuto.


Dato che un maestro di rune divine investiva così tanto tempo a studiare le arti runiche, le sue capacità combattive normalmente non erano niente di che. Era già incredibile che i giovani maestri di rune divine potessero tenere il passo con i loro coetanei, figuriamoci partecipare nella spietata prova finale.


Così, quando Lin Ming era apparso, molti avevano iniziato a parlare di lui e così gli altri erano venuti a sapere della sua esistenza.


E ora qualcuno aveva riferito che Lin Ming aveva ucciso il Sovrano del quinto piano. Non poterono che scambiarsi delle occhiate, sbalorditi. Che cosa significava questo?


"Hai bisogno di usare le arti runiche per uccidere il Sovrano del quinto piano?"


Alcuni non poterono trattenersi dal fare questa ipotesi. Non credevano che Lin Ming avesse superato Sheng Mei in quanto a potenza.


Ma queste persone presto furono deluse. L'apprendista Senior Yang scosse la testa e disse: "No... per uccidere il Sovrano del quinto piano hai bisogno della forza. Quando il Sovrano del quinto livello era nello stato del Ghiaccio Polare Immortale, solo Lin Ming avrebbe potuto ucciderlo. Aveva davvero la capacità di ucciderlo. Inoltre... il suo punteggio era ancora più esagerato..."


Poi il discepolo disse lentamente: "...Ha ottenuto il 92%."


I coltivatori presenti si ammutolirono.


"...92%?"


Tutti trattennero il respiro, increduli...
                                


                                



