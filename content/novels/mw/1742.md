---
weight: 1742
title: Capitolo 1742 – Conclusione
pubDate: 2025-12-15T08:37:10.435Z
tags:
    - mw
---


Capitolo sponsorizzato, ringraziamo Matteo!
7 (3 Matteo, 4 Alessandro) capitoli in coda, 0/5
-Schadenfreude


Poco dopo essere stati teletrasportati dalla prova finale, Lin Ming e Xiao Moxian si ritrovarono. Poi avevano contattato Mu Lingyun e si erano ritrovati. Insieme, avevano usato il Comando Asura per lasciare questa regione. In quel momento la gente non sapeva nemmeno che Lin Ming aveva creato un miracolo dopo aver ottenuto un punteggio del 92%.


Lin Ming se n'era andato silenziosamente, non voleva attirare l'attenzione. Quando l'uscita si era aperta, le organizzazioni da ogni dove si sarebbero radunate e probabilmente alcuni avrebbero cercato di tramare contro di lui. Naturalmente non voleva essere preso di mira da queste persone.


La prova finale era già finita e ora aveva intenzione di tornare nel Regno Divino. Ma prima c'era una faccenda di cui doveva occuparsi.


Era solo una questione di comodità per Lin Ming, ma poteva dargli dei buoni benefici. Poteva essere considerata l'ultima parte delle sue avventure nella Strada Asura.


Un mese dopo, città del Tramonto.


La città del Tramonto era localizzata in un'area remota della Strada Asura interna. Tuttavia c'erano alcune aree vicine che erano ricche di energia spirituale, e quindi questa terra era occupata da un'organizzazione di Empirei, la famiglia Dongfang.


Questo aveva reso la città del Tramonto un mercato animato. In quanto una delle reti informazioni più grandi della Strada Asura interna, il Segreto Celeste naturalmente non si sarebbe perso una città così grande, aveva costruito una divisione anche qui. Ogni giorno, molti praticanti di arti marziali sarebbero venuti in questa frazione del Segreto Celeste per cercare informazioni, e oggi, ricevette visita da un giovane vestito di nero dall'aspetto comune.


L'altezza del giovane era nella media e portava uno spadone sulla schiena. Il suo aspetto era ordinario e c'erano dei tatuaggi demoniaci circolari sul suo volto, facendolo sembrare un po' feroce.


Camminava per le strade, emanando una lieve energia del massacro, spingendo le persone ad evitarlo istintivamente.


Così entrò nella sede del Segreto Celeste.


"Benvenuto signore. Qual è il livello delle notizie che desidera?"


Il portiere sussultò quando vide questo giovane vestito di nero. Dopo aver lavorato alle porte del Segreto Celeste per così tanti anni, naturalmente aveva visto ogni tipo di persona. Il suo intuito gli suggeriva che il giovane di fronte a lui non era affatto semplice come sembrava.


"Sto cercando qualcuno, un Grande Re del Mondo..."


Disse il giovane vestito di nero. Le pupille del portiere si rimpicciolirono. Anche se questo nuovo arrivato non sembrava troppo vecchio, stava cercando un Grande Re del Mondo. Naturalmente non avrebbe chiesto a questo ospite quali erano i suoi motivi. Si inchinò rispettosamente e lo accolse: "Naturalmente, prego mi segua nel sesto piano."


Il giovane vestito di nero annuì e seguì il portiere nel padiglione del Segreto Celeste.


Al centro di una camera nel sesto piano, un vecchio vestito di blu era seduto solennemente dietro un tavolo.


L'intero padiglione era pieno di un fumo fragrante che assochilometriva a della nebbia.


Il portiere presentò il giovane vestito di nero e poi si ritirò rispettosamente, con la testa china.


"Ho sentito che desidera cercare informazioni su un Grande Re del Mondo. Potrei chiedere quale Grande Re del Mondo?" Il vecchio era alto e magro. Stava posando le mani sopra su un tagliere di giada bianca e la sua voce sembrava calma come una montagna.


Il tagliere continuò a brillare con il potere delle rune, come se innumerevoli informazioni lo stessero percorrendo.


Il vecchio scorse con lo sguardo il giovane, come se stesse cercando di capire da dove provenisse.


Questo giovane vestito di nero emetteva un'aura estremamente strana. Il vecchio lo aveva percepito subito.


Solo guardandolo, a parte l'aura demoniaca mangia uomini che sembrava emanare, pareva scomparire e riapparire costantemente nel mondo. Era una sensazione estremamente strana.


Il vecchio lo guardò per molto tempo, ma alla fine rinunciò a comprenderne le origini.


Il giovane vestito di nero rifletté per un momento e poi disse con calma: "Il granmaestro runico oscuro, Huo Yi Liu. Lo sto cercando per certe questioni."


"Il granmaestro Yi Liu?"


Il vecchio vestito di blu alzò le sopracciglia. Si toccò gentilmente la barba. Quando una persona comune chiedeva informazioni su quell'esperto, di solito era per trattare di affari loschi. Immaginava che questo giovane fosse in una situazione simile.


Non fece molte domande. Semplicemente fece pagare il cliente per l'informazione e poi disegnò diverse strane linee su una tavoletta di giada.


Dopo un po' di tempo, le informazioni sulla tavoletta iniziarono a riorganizzarsi rapidamente, scintillanti.


Iniziarono ad apparire diversi caratteri brillanti nel vuoto.


"Città dell'Onda Oscura, caverna della Tigre Feroce."


Una volta che lesse con attenzione le parole, il vecchio vestito di blu iniziò a rispondere lentamente.


Dopo aver ottenuto le informazioni necessarie, il giovane si inchinò. I cerchi demoniaci sul suo viso emettevano una debole luce oscura; era impossibile capire che espressione stesse facendo.


Rialzandosi lentamente, il giovane lasciò una giada dei nove soli sul tavolo. Poi si mosse e scomparì.


.....


"Città dell'Onda Oscura, caverna della Tigre Feroce."


Il giovane vestito di nero rimuginò su questi nomi. Mentre volava nel cielo, sembrava un arcobaleno nero che si stendeva nel cielo.


E mentre stava sfrecciando nell'aria, il suo aspetto cambiò gradualmente. I tatuaggi demoniaci sul suo volto lentamente sparirono, diventò più alto e i lineamenti del suo viso divennero più taglienti e netti.


Era Lin Ming.


Il motivo per cui aveva cambiato il suo aspetto per andare nel Segreto Celeste e chiedere di Huo Yi Liu era per occuparsi di un'ultima faccenda.


Cioè... uccidere Huo Yi Liu.


Primo, Huo Yi Liu aveva un conto in sospeso con lui e Lin Ming sapeva che era una persona sinistra e crudele, capace di vendicarsi per i più piccoli torti. Anche se era davvero improbabile che danneggiasse Lin Ming in futuro, non voleva dargli l'opportunità per farlo.


Molti anni fa, quando Lin Ming era stato nelle Sette Valli Misteriose, aveva offeso la famiglia Ouyang della fazione Acacia. Da allora, aveva imparato una lezione importante. A causa della sua imprudenza, Qin Xingxuan era quasi stata uccisa dai suoi nemici.


Così si era deciso. Non avrebbe avuto la minima pietà nei confronti dei nemici che potevano danneggiare lui, la sua famiglia o i suoi amici, distruggendo ogni problema alla radice. A volte, anche le persone più comuni potevano vendicarsi facendo un agguato, come una vipera tra l'erba.


Inoltre c'erano altri motivi per cui Lin Ming voleva uccidere Huo Yi Liu.


Lin Ming aveva assimilato il diagramma della formazione del Dao Celeste e ora poteva sfoderare il potere delle leggi Asura nei 33 Cieli. Prima di andarsene da questo piano, voleva affinare ulteriormente le sue arti runiche.


Huo Yi Liu era un gigante tra tutti i maestri di rune divine e aveva padroneggiato moltissime tecniche. Era molto abile nell'applicare varie leggi e princìpi a situazioni differenti.


I ricordi di Huo Yi Liu delle arti runiche oscure erano estremamente allettanti per Lin Ming.


Questi erano i ricordi che doveva ottenere, gli avrebbero fatto risparmiare molti anni di lavoro.


.....


Il sole che tramontava era rosso come del sangue denso. Una città torreggiante svettava in mezzo ad una tempesta di sabbia ululante. Le mura esposte erano rozze e semplici, parevano sul punto di collassare da un momento all'altro. L'intera area era fredda e desolata.


Dietro le porte della città c'erano diverse torri di guardia, ma non c'era nessuna sentinella al loro interno. C'erano solo degli avvoltoi che emettevano gridi acuti.


"Questa è la città dell'Onda Oscura?"


Lin Ming tirò indietro il cappuccio nero, mordendosi le labbra mentre stava tra le dune di sabbia e guardava la città cupa di fronte a lui.


Dalle informazioni che aveva raccolto, la città dell'Onda Oscura era una capitale di criminali ben conosciuta nella Strada Asura interna. Aveva un'aura estremamente malvagia.


Qui i furfanti regnavano sovrani.


La maggior parte di queste canaglie aveva commesso molti crimini. La città dell'Onda Oscura era un punto di collegamento tra le molte Terre Sacre vicine e i Regni Divini. Così, visto che non era sotto la giurisdizione di nessuno, era diventato un paradiso per numerosi criminali.


Lin Ming non credeva che una capitale così famosa sarebbe stata così desolata; era proprio strano.


Se non avesse ottenuto informazioni dal Segreto Celeste, non avrebbe mai pensato che il famoso granmaestro Huo Yi Liu sarebbe vissuto in un posto così tetro.


"Mm?"


All'improvviso, Lin Ming percepì delle lievi fluttuazioni di energia nel cielo.


Questi tipi di correnti erano ancora più deboli dei riflessi della luce. Tuttavia, a causa della percezione molto acuta di Lin Ming, era riuscito subito ad individuarli.


Sogghignò lievemente.


Fingendo di non essersi accorto di nulla, Lin Ming ricalò di nuovo il cappuccio sulla testa e si avvicinò lentamente all'entrata.


Dietro di lui, una grossa creatura sfrecciò nel vuoto, avvolta da ali traslucide. Questa persona portava un tridente metallico che era illuminato da strane rune. Era un membro della razza dei mostri.


"Umano?" Il mostrò rivelò un sorriso avido.


Poi, questo tipo vide uno strano simbolo runico fluttuare lentamente nell'aria.


Sul simbolo c'era impressa una parola: imprigionamento!


Questa parola emanava un potere mistico. Il vento si sollevò e un momento dopo una rete dorata avvolse il mostro, bloccandolo completamente!


"Ahh!"


Il mostro gridò allarmato. Un momento dopo però le sue urla furono bloccate, impedendogli di gridare. Non riuscì ad evocare essenza mostruosa, facendolo penzolare per aria come un sacco di patate.


Il mostro rivelò un'espressione piena di panico ed orrore.


Lin Ming fluttuò verso l'alto, guardando con disprezzo questo ladro. Un debole intento omicida brillò nel suo sguardo, facendo tremare e sudare copiosamente la creatura.


"Dimmi, qual è la situazione nella caverna della Tigre Feroce? Conosci qualcuno che si chiama Huo Yi Liu?" Disse gelidamente Lin Ming.


Mentre parlava, le pupille del giovane cambiarono colore, diventando abissi oscuri. Se un praticante di arti marziali comune lo avesse guardato dritto negli occhi, avrebbe avuto la sensazione che la sua anima sarebbe stata risucchiata da lui.


Questa era una tecnica arcana del secondo volume del Sutra Asura. Quando il mostro incontrò lo sguardo di Lin Ming, tremò, i suoi occhi si velarono e la sua espressione divenne stordita. Il suo mare spirituale era stato confuso completamente dalla forza spirituale di Lin Ming.


Un momento dopo, il mostro aprì bocca e disse tutto quello che sapeva.


Il mostro era uno degli abitanti della caverna della Tigre Feroce. Grazie a lui, Lin Ming riuscì ad apprendere molte informazioni utili.


Scuotendosi gentilmente l'abito, la figura di Lin Ming iniziò a svanire tra le sabbie gialle, senza lasciare traccia.


Il mostro ruzzolò a terra, il suo sguardo era ancora spento e il suo viso pallido mostrava un'espressione idiota. Il suo mare spirituale aveva subìto un danno irreversibile e ormai era rovinato.


Dal momento in cui era entrato nella sua mente, Lin Ming aveva saputo che quella creatura era dedita allo stupro e ai saccheggi, uccidendo gli altri per derubarli. Lin Ming non avrebbe mostrato pietà nei confronti di malvagi del genere. Eliminare una persona del genere era come salvare molte vite.
                                


                                



