---
weight: 17430
title: Capitolo 1743 – Uccidere Huo Yi Liu
pubDate: 2025-12-15T08:37:10.435Z
tags:
    - mw
---


Capitolo sponsorizzato, ringraziamo Matteo!
6 (2 Matteo, 4 Mattia) capitoli in coda, 0/5
-Schadenfreude


Nonostante fosse una città, il territorio dell'Onda Oscura comprendeva un'enorme regione e in essa c'erano innumerevoli gang di assassini, ladri, varie organizzazioni criminali e anche maestri di rune oscuri.


La caverna della Tigre Feroce era localizzata sotto la montagna del sole, al centro della città.


Quando gli ultimi raggi sanguigni illuminavano la vetta, la montagna avrebbe emesso un'aura misteriosa e brillante.


Sembrava un'alba e, guardandola più attentamente, si poteva notare che questi raggi brillanti erano composti da innumerevoli simboli runici.


Formavano una rete difensiva davvero formidabile.


L'enorme caverna della Tigre Feroce era ad un lato della montagna, era ampia oltre 10.000 piedi.


Strutture magnifiche torreggiavano nel cielo, illuminate dalle luci deboli come quelle di una candela. Era uno spettacolo splendido e incantevole.


L'enorme struttura complessa non aveva guardie. Dall'interno, si potevano sentire solo le risate e i gridolini di donne.


Cento metri dalla periferia della caverna della Tigre Feroce, Lin Ming aggirò un picco roccioso.


Sotto le ondate di luce dei simboli, la sua figura ondeggiava come un'immagine riflessa sulla superficie di un lago. Era difficile distinguerne i lineamenti.


Dopo essere emerso dalla prova finale e aver ottenuto il secondo volume del Sutra Asura, aveva raggiunto il pinnacolo riguardo alle leggi della forgia spirituale. Questa sorta di comprensione si manifestava nei suoi metodi di coltivazione. Usando un po' di forza spirituale con la legge del Sogno Divino e combinandola con il potere dello spazio, poteva muoversi liberamente e ingannare gli occhi di normali coltivatori.


Quando arrivò di fronte ai simboli runici difensivi, strinse gli occhi. Sondò i palazzi nella caverna, un po' di intento omicida trapelò nel suo sguardo.


Con una mano seguì gentilmente la traiettoria di un simbolo vicino, creando una linea di energia.


Lin Ming ne percepì lentamente la struttura. Poi, dopo un momento, aprì un varco nella barriera in teoria impenetrabile.


La sua figura tremolò mentre attraversava la fessura.


Caverna della Tigre Feroce.


C'era un palazzo lussuoso fatto d'oro e di giada, e coperto di raggi di energia scintillante. La struttura si levava in alto nell'aria.


Dalla sala centrale di questo palazzo, risuonavano i suoni di discussioni animate.


Si stava tenendo un banchetto nell'edificio. Le risate allegre e vivaci risuonavano nell'aria.


Ai festeggiamenti era presente una folla di maestri di rune divine che indossavano lunghi abiti neri.


Seduto nel posto d'onore più alto c'era il famigerato Granmaestro Yi Liu, uno dei più grandi maestri di rune oscuri della Strada Asura.


Gli altri esperti gli stavano attorno come pianeti attorno ad un sole. Alcuni di loro erano un po' ubriachi e avevano i visi arrossati.


Accanto a loro c'erano giovani splendide che portavano piatti di vino e carne, i loro corpi erano coperti solo dal più sottile strato di garza. I loro petti abbondanti e le loro vite sottili erano illuminati chiaramente ad ogni passo che facevano.


L'intero banchetto era pieno dell'odore del vino e della carne, mischiati con le fragranze di giovani donne.


"Granmaestro Yi Liu, recentemente i nostri affari sono migliorati sempre di più. Tutto questo grazie alla sua fortuna." Disse un maestro di rune divine oscuro di mezz'età, sollevando un bicchiere di vino mentre lusingava Huo Yi Liu con un sorriso stordito.


"Ahah, se le cose continuando ad andare così, allora in futuro tutti i maestri di rune divine attorno alla città dovranno lavorare per lei." Qualcuno scoppiò a ridere.


Di fronte a queste lusinghe, Huo Yi Liu si limitò a sorridere sinistramente, un po' freddo. Quando i presenti notarono la sua espressione, tirarono tutti indietro il collo. Sapevano che l'esperto probabilmente era di pessimo umore.


Se uno avesse dovuto indovinarne il motivo, probabilmente era per via dei risultati della prova finale. C'era stato un certo individuo che aveva creato un miracolo e aveva ottenuto un punteggio del 92%, e questa persona era proprio il suo nemico giurato, Lin Ming.


Questo significava che il giovane possedeva un talento inimmaginabile. In futuro, avrebbe potuto uccidere facilmente Huo Yi Liu. Data la situazione, l'esperto si sentiva sotto una minaccia così costante da mozzargli il fiato.


Così, recentemente, quando qualcuno menzionava il nome di Lin Ming, Huo Yi Liu avrebbe mostrato l'espressione scontenta di qualcuno che aveva appena bevuto una coppa di veleno.


Finché Lin Ming fosse diventato più potente, Huo Yi Liu non sarebbe mai più riuscito ad apparire in pubblico per il resto della vita. Si sarebbe dovuto nascondere come un topo.


Gli altri maestri di rune divine avevano indovinato il motivo del suo cattivo umore. Uno di loro disse: "Granmaestro Yi Liu, ho già contattato alcune reti di informazioni e organizzazioni segrete per cercare Lin Ming. Finché ci saranno notizie di lui, allora potremo riferirlo ai Sect che vogliono catturarlo e ucciderlo. Sono sicuro che saranno estremamente interessati..."


"Esatto, anche se è difficile per noi uccidere Lin Ming, quelle organizzazioni malvagie sono spietate e crudeli. Sicuramente desiderano i segreti e le occasioni fortunate di Lin Ming!"


Diversi maestri di rune divine sogghignarono. Sentendo queste parole, finalmente l'umore di Huo Yi liu migliorò. Disse: "Quella bestiaccia, stavolta ha attirato le luci della ribalta, ma un albero fuori dalla foresta verrà spazzato via dal vento. Dato che ha tenuto un profilo così alto, innumerevoli organizzazioni lo stanno prendendo di mira. Spero che potranno ucciderlo, ma immagino che dovremo aspettare per goderci lo spettacolo."


Mentre parlava, lo sguardo di Huo Yi Liu brillò con odio.


Svuotò il bicchiere di vino rosso sangue. Quando pensava a come Lin Ming sarebbe stato ucciso, sarebbe rabbrividito per l'entusiasmo.


"Bestiaccia, aspetta e vedrai. E quella streghetta che lo segue, è meglio se moriranno insieme."


Pensando alla ragazza vestita di nero che accompagnava Lin Ming, Huo Yi Liu sogghignò in modo malvagio. All'improvviso sporse le mani e afferrò una delle splendide serve vicine, palpando spietatamente il suo seno bianco come il latte.


La servitrice impallidì. Si morse le labbra, ma poté solo guardare Huo Yi Liu con un sorriso amabile.


"Eheh..."


Huo Yi Liu ridacchiò lascivamente. Afferrò la serva per la vita e poi si diresse verso i giardini posteriori.


Nell'oscurità, un Lin Ming indifferente lo seguì come un dio della morte arrivato nel bel mezzo della notte.


Le trappole dei simboli runici disposte a mezz'aria o a terra non erano nulla per lui. Poteva superarle tutte quante.


Questo anche perché aveva coltivato il secondo volume del Sutra Asura. Grazie ad esso, la sua comprensione delle arti runiche si era approfondita ulteriormente. Per lui, queste trappole esistevano solo di nome.


<em>Pah!</em>


Un'altra barriera di simboli runici fu aperta di forza da Lin Ming.


Il suo abito fluttuava. Volò come un fugo nei giardini posteriori, fondendosi con l'oscurità sconfinata.


.....


La servitrice poco vestita fu scagliata in un letto. Fissando il suo corpo bianco come la crema, Huo Yi Liu sogghignò con fare soddisfatto. Per lui, la bellezza non era più una tentazione. Ciò che gli piaceva era rovinare e conquistare nubili servitrici per sfogare la tristezza e la frustrazione che provava.


Proprio quando si stava per gettare sulla serva, si irrigidì.


Anche se aveva trascorso molto tempo ed energia sulle arti runiche, era comunque un Grande Re del Mondo. Aveva una percezione acuta ed era riuscito ad individuare una fluttuazione di forza sottile come un filo. Si girò lentamente, rivolgendo lo sguardo verso una finestra chiusa da una grata.


Lì, a mezz'aria, c'era un giovane alto dai capelli neri.


Indossava un abito nero e il suo intero corpo era avvolto dall'oscurità. Strani tatuaggi demoniaci circolari si estendevano nel suo collo, muovendosi costantemente. Quando lo guardò dall'alto con fare maestoso, il suo sguardo era freddo e spietato, come quello di un falco che fissava la sua preda.


"Tu... come sei entrato?" Huo Yi Liu si raggelò e i suoi capelli si drizzarono. Era un maestro di rune divine di sesto livello e aveva ottenuto grandi risultati in questo campo. Aveva creato strati di formazioni e trappole per difendere la caverna della Tigre Feroce. Per questo, non aveva bisogno di guardie.


Con una difesa così solida e complessa, com'era entrato questo giovane dai capelli neri? Il suo intuito gli stava suggerendo a gran voce che c'era qualcosa di strano qui.


Non sapeva chi fosse questo intruso. Il suo volto era coperto da strani tatuaggi demoniaci, rendendo impossibile vedere chiaramente chi era.


Non sapeva perché, ma Huo Yi Liu provò una sensazione di repulsione guardando questo giovane e si riempì d'odio.


"Non importa chi sei, dato che hai osato introdurti nel mio covo, allora morirai!"


Huo Yi Liu sogghignò freddamente. In quanto maestro di rune di sesto livello, aveva superato innumerevoli tribolazioni in passato.


Nonostante fosse sorpreso, non temeva questo visitatore sconosciuto. Non credeva che la coltivazione di questa persona fosse troppo elevata.


Le sue mani disegnarono linee nel vuoto. Lo spazio prima calmo iniziò a ribollire e ad esplodere come della lava agitata.


Le mura attorno erano tutte coperte da disegni di Bestie Divine colorati. E ora, sembravano aver preso vita, rilasciando uno strano potere del fuoco mistico.


In quel momento, Lin Ming sentì che la camera di Huo Yi Liu sembrava aver preso vita. Le tinte scintillanti usate per i murali iniziarono a brillare e ad emettere essenza d'energia turbolenta, erano chiaramente fatti di materiali celesti di tipo fuoco.


Di fronte ad Huo Yi Liu, fu disegnata una runa del fuoco piena di vita che sembrava un serpente infuocato. L'essenza d'energia nelle tinte dei murali iniziò ad animarsi e ad imprimersi al centro della runa.


Era tutto un enorme e potente simbolo runico.


Lin Ming sussultò. Non pensava che Huo Yi Liu avrebbe riempito la sua intera stanza di materiali per disegnare simboli runici e che potesse evocarli per difendersi dai nemici.


In un momento, un simbolo ardente apparì, così caldo che fece perfino ribollire l'aria. Il terreno crepitò all'istante e si sciolse. Lin Ming fu circondato direttamente dalle fiamme. I tatuaggi demoniaci sul suo corpo e l'energia nera attorno a lui iniziarono a bruciare, dissipandosi rapidamente.


Quando l'energia demoniaca si dissipò, rivelò il viso di Lin Ming. Dato che era venuto nel covo di Huo Yi Liu, non aveva cambiato il suo aspetto.


Quando l'esperto vide il volto della persona che lo aveva perseguitato come un incubo, ebbe la sensazione di essere caduto in un lago di ghiaccio.


"Sei tu! Lin Ming?!"


Huo Yi Liu spalancò gli occhi. Lo guardò con odio e paura: Tu-tu hai osato davvero entrare nella mia tenuta?!"


Non si sarebbe mai immaginato che, mentre i maestri di rune divine sotto il suo comando stessero cercando informazioni su di lui, Lin Ming sarebbe venuto di sua iniziativa per attaccarlo-


Ma Lin Ming non era nemmeno un Sacro Lord. Come poteva pensare di poter uccidere un Grande Re del Mondo?


Huo Yi Liu certamente non avrebbe dubitato del talento di Lin Ming, ma non fino a questo punto!
                                


                                



