---
weight: 1746
title: Capitolo 1746 – Il grande banchetto della longevità dell'Imperatore dei Mostri
pubDate: 2025-12-15T08:37:10.435Z
tags:
    - mw
---


Capitolo sponsorizzato, ringraziamo Mattia!
3 (3 Mattia) capitoli in coda, 0/5
-Schadenfreude


.....


In quel momento, l'intero palazzo di Genesi Diabolica era nascosto da un mare di nebbia. C'era ogni sorta di grande formazione disposte attorno al palazzo celeste.


Queste grandi barriere erano di diverso colore e tra di esse c'erano nove ponti d'arcobaleno che si estendevano per migliaia di chilometri. Sotto i brillanti archi di luce cresceva ogni sorta di fiore ed erba spirituale meravigliosi che sbocciavano con gloria. Era uno spettacolo bellissimo.


Tutti questi incantesimi e formazioni non erano per scopi difensivi, erano puramente ornamentali. Nel palazzo di Genesi Diabolica, un posto che di solito era avvolto da una solenne dignità, normalmente non avrebbero decorato l'area con questi tipi di formazioni.


Dovevano stare festeggiando qualche grande evento.


Pensandoci, Xiao Moxian si rese conto che probabilmente era il banchetto per festeggiare la longevità dell'Imperatore dei Mostri.


Nel Regno Divino, i vari sovrani avrebbero tenuto grandi banchetti di compleanno e questi eventi accadevano solo una volta ogni 10.000 anni. Ogni volta che si svolgevano, sarebbero stati più sontuosi possibile. Questi festeggiamenti non erano solo il simbolo della posizione di un individuo, ma una manifestazione della loro rispettiva forza.


Xiao Moxian fece dei calcoli. Dopo essere rimasta nella Strada Asura per così tanto tempo, erano passati quasi 60 anni nel Regno Divino. In effetti corrispondeva all'anno del banchetto della longevità dell'Imperatore dei Mostri.


E in questo periodo, a causa della grande calamità che stava iniziando, il Regno Divino era in pericolo. Il palazzo di Genesi Diabolica e la razza dei mostri erano già in stretti rapporti, ma ora erano sempre più affiatati. Le due organizzazioni si erano alleate per proteggersi da questi tempi tumultuosi.


In questa sorta di situazione, se l'Imperatore dei Mostri avesse tenuto il suo banchetto della longevità, anche il palazzo di Genesi Diabolica avrebbe aperto le formazioni, decorando l'intera terra festosamente per congratularsi.


E di sicuro l'Empireo Genesi Diabolica avrebbe partecipato di persona. L'Imperatore dei Mostri inoltre avrebbe invitato eroi da ogni dove per unirsi ai festeggiamenti.


In quanto talento più grande di entrambe le razze, naturalmente Xiao Moxian avrebbe rappresentato la giovane generazione e ne sarebbe stato il capo.


In una situazione del genere, di sicuro avrebbe attirato molta attenzione.


Ogni organizzazione e ogni sorta di figura di alto livello l'avrebbero osservata.


Allora sarebbe stato ancora più difficile nascondere cos'era successo tra lei e Lin Ming.


In un'occasione simile, se avessero scoperto che aveva perso il suo yin primordiale, sarebbe stato senza dubbio un forte colpo per la razza dei mostri e quella demoniaca. La sua famiglia avrebbe perso ogni onore e lei sarebbe stata messa in difficoltà.


Xiao Moxian stava perfino pensando di nascondersi per evitare di attirare l'attenzione e di tornare in seguito nel palazzo di Genesi Diabolica. In quel momento però sussultò. Una voce profonda risuonò nelle sue orecchie.


"Xian'er, sei tornata finalmente! Ero molto preoccupato per te! È un bene che tu sia tornata da noi! Ho già mandato una trasmissione del suono alla concubina imperiale Hong per preparare un banchetto di benvenuto per te. Torna nel palazzo e riposa. Tra tre giorni lascerò il mio isolamento e andremo a congratularci con l'Imperatore dei Mostri al banchetto della longevità!"


Questa voce dignitosa era piena di una gentilezza e preoccupazione quasi impercettibili. Era senza dubbio l'Empireo Genesi Diabolica!


Aveva percepito Xiao Moxian non appena era apparsa nel Grande Mondo di Genesi Diabolica. Data la sua potente percezione e la relazione di sangue che aveva con Xiao Moxian, era stato il primo a notare il suo arrivo.


Xiao Moxian aveva trascorso così tanti anni nella Strada Asura e sarebbe stata una menzogna dire che l'Empireo Genesi Diabolica non era preoccupato per lei.


Nonostante sapesse che Xiao Moxian aveva un grande destino, si sarebbe preoccupato costantemente finché non l'avesse vista tornare sana e salva. Ora che era qui, poteva finalmente rilassarsi.


Sentendo questa voce, Xiao Moxian rimase senza parole.


"Nonno..." Poté solo fare del suo meglio per sorridere contenta e dire: "Ti ho fatto preoccupare. Xian'er è tornata, ma non ho bisogno di un banchetto di benvenuto. Puoi riposare in isolamento."


"Ahah! Ma è così che dobbiamo fare. Il tuo ritorno è un grande evento del mio palazzo di Genesi Diabolica e anche una questione di cui devo informare il mondo intero! Inoltre in questi giorni ci sono stati fin troppi eventi e festeggiamenti, è stato un periodo fin troppo occupato! Riposati prima. Tra tre giorni lascerò l'isolamento e tu potrai aiutarmi ad occuparmi delle questioni riguardo al banchetto. Dopo andremo da loro e la concubina imperiale Yuan. Festeggeremo anche il tuo ritorno allora, ahah!"


L'Empireo Genesi Diabolica rise contento. Ma quando sentì queste parole, Xiao Moxian provò amarezza. Per lei tutti questi festeggiamenti erano solo guai. Se non avesse gestito alla perfezione la faccenda, allora si sarebbe rovinato tutto quanto.


Xiao Moxian naturalmente rimase senza parole all'idea di informare il mondo intero di cosa le era successo.


Tuttavia era la futura maestra del palazzo di Genesi Diabolica. Dato che era tornata sana e salva dalla Strada Asura, naturalmente lo doveva annunciare a tutti, così da poter mostrare la sua gloria.


Ma non era preoccupata per questo. Ciò che temeva era la concubina imperiale Yuan.


Quella donna non era una persona ordinaria, era il capo di tutte le concubine e la sua posizione era inferiore solo a quella dell'Imperatrice dei Mostri.


Inoltre Xiao Moxian aveva sentito che questa concubina imperiale aveva una coltivazione elevata e i suoi piani erano complessi e intricati. Per questo si era guadagnata la fiducia e il favore dell'imperatore.


Questa donna era stata scelta appositamente per accogliere gli ospiti e dare il benvenuto all'Empireo Genesi Diabolica. L'Empireo Genesi Diabolica era allo stesso livello dell'Imperatore dei Mostri e naturalmente, se fosse venuto a congratularsi, sarebbe stato trattato con il massimo rispetto e cortesia. Così l'imperatore dei mostri avrebbe mandato la concubina imperiale Yuan per mostrare quanto erano stretti i rapporti tra la razza dei mostri e quella dei demoni.


Non sarebbe stato facile per Xiao Moxian nascondere la verità da quella donna.


Inoltre, in futuro, sempre più figure importanti sarebbero arrivate, rendendo ancora più arduo celare tutto!


Se fosse stata scoperta, specialmente di fronte alla razza dei mostri...


Pensando a questo, Xiao Moxian fece un respiro profondo. Se non avesse potuto nascondere queste questioni, la sola opzione era di essere aperta e sincera e confessare tutto all'Empireo Genesi Diabolica. Ma facendo così sarebbe stata confinata nella sua stanza e non le sarebbe stato più possibile comunicare con Lin Ming.


Ma questa era una scelta migliore che essere scoperta durante il giorno del banchetto della longevità. Se fosse successo, la situazione sarebbe stata ancora peggiore e perfino Lin Ming sarebbe stato costretto ad affrontare una situazione difficile e sarebbe stato disprezzato da tutti.


Tuttavia, al pensiero che sarebbe stata separata da Lin Ming così, Xiao Moxian si perse d'animo.


Guardò il palazzo di Genesi Diabolica. Non importava quanto fossero meravigliose le formazioni, quanto fossero brillanti gli arcobaleni brillanti di luce e quanto fossero incantevoli i tesori del mondo, provava solo solitudine e sofferenza.


Aveva sempre avuto uno spirito libero, ma ora doveva preoccuparsi della reputazione della sua castità, insieme ai grandi eventi che stavano accadendo alla sua razza. Tutto questo provocava inevitabili problemi e preoccupazioni.


<em>'Ho tre giorni... devo sfruttare questo periodo per recuperare più energia yin primordiale possibile, così nessuno noterà nulla.</em>


Mentre ci pensava, Xiao Moxian volò verso il palazzo di Genesi Diabolica.


In quel momento, un gruppo condotto da una splendida donna volò fuori dal palazzo. Dietro di lei c'erano diverse decine di servitrici nubili.


Questa splendida donna era la concubina preferita dall'Empireo Genesi Diabolica. Era venuta qui per accogliere Xiao Moxian.


"Congratulazioni alla signorina per essere tornata dalla Strada Asura ed essere diventata ancora più forte!"


La splendida donna era tutta sorrisi. Anche se era un membro della generazione più grande rispetto a Xiao Moxian, il suo tono era rispettoso. D'altronde Xiao Moxian era estremamente importante per il palazzo di Genesi Diabolica. I suoi coetanei si sarebbero dovuti inchinare di fronte a lei e anche molti Anziani dovevano lusingarla e trattarla bene.


"Non si doveva disturbare zia Huo. È perfino venuta qui per incontrarmi." Xiao Moxian represse la preoccupazione e mostrò il suo sorriso più adorabile. Data la sua coltivazione, naturalmente era facile nascondere la verità dalle persone di livello basso.


"La signorina è troppo cortese, non si preoccupi. Avremmo dovuto mandare una squadra di persone ad accoglierla non appena fosse tornata nel Regno Divino. Tuttavia è stata anche un po' frettolosa. Com'è potuta tornare così velocemente nel Regno Divino senza informarci prima? Avrei potuto preparare un sontuoso banchetto per il suo arrivo. Sfortunatamente l'intero palazzo sta preparando il banchetto della longevità dell'Imperatore dei Mostri ora, così non abbiamo abbastanza manodopera per preparare un ricevimento per lei."


La splendida donna sorrise. Le servitrici accanto a lei aiutarono Xiao Moxian ad indossare un mantello con delle fenici ricamate e la condussero su una carrozza piene di incisioni di uccelli di giada che iniziò a volare lentamente verso il palazzo di Genesi Diabolica.


Quando tornarono, la vettura fu scossa da forti venti astrali. Per qualche motivo, Xiao Moxian provò un po' di stordimento.


Si tenne la fronte, sentiva un po' di caldo.


La splendida donna scoprì che Xiao Moxian si stava comportando in modo un po' strano, così chiese preoccupata: "Signorina, sta bene?"


Sembrava che Xiao Moxian fosse a disagio.


"Sto bene."


Xiao Moxian sorrise gentilmente, anche lei era un po' perplessa.


Questa sorta di sensazione era simile a quella di un mortale che aveva preso un malanno, ma naturalmente per una coltivatrice forte come Xiao Moxian era assurdo avere una comune febbre.


<em>'La pressione dev'essere troppo grande...'</em>


Xiao Moxian fece un respiro profondo. In effetti era molto sotto pressione. Che fosse questo ad aver causato il flusso turbolento di vera essenza nel suo mondo interno?


Xiao Moxian si spiegò così la situazione e poi se ne dimenticò.


"Probabilmente la signorina è stata stancata dalle sue avventure nella Strada Asura. Dopo così tante battaglie, sicuramente deve aver consumato troppa energia. Ora che è tornata nel Regno Divino e può rilassarsi, è inevitabile che proverà stanchezza."


La splendida donna rifletté e diede una spiegazione per lei plausibile.


Xiao Moxian mostrò solo un sorriso superficiale.


Molte domestiche e discepoli avevano già ricevuto notizia del suo ritorno e si stavano preparando a darle il benvenuto. Sparsero petali sul pavimento e spruzzarono acqua purificatrice lungo il suo cammino.


Accompagnata da più di dieci domestiche di palazzo, Xiao Moxian andò nella pozza delle nove fenici per farsi il bagno e cambiarsi.


Dopodiché, rifiutò ogni invito di partecipare ad una cena serale.


Aveva usato come scusa la sua stanchezza e si era ritirata nella stanza.


Le coperte di seta confortevoli e il grande letto non la fecero assonnare. Si sedette subito a meditare e iniziò a fare circolare la sua energia.


Doveva radunare più yin primordiale possibile, così l'Empireo Genesi Diabolica, la razza dei mostri e gli altri guerrieri non sarebbero riusciti a scoprire nulla.


Dopo due nirvana, lo yin primordiale di Xiao Moxian si era rigenerato un po'. Ma visto che dopo aveva coltivato di nuovo in coppia con Lin Ming, inevitabilmente ne era stato influenzato di nuovo.


Naturalmente, mentre lei aveva passato il suo yin primordiale a Lin Ming, aveva anche ottenuto una potentissima energia yang.


Questa forza le permetteva di raggiungere l'armonia yin e yang. Per lei era di enorme beneficio; questa era l'importanza dietro la coltivazione in coppia.


Ma ora Xiao Moxian doveva reprimere questa forza, sigillandola nelle profondità del suo mondo interno. Altrimenti avrebbe rivelato il suo segreto.


Lentamente, la sua energia yin primordiale iniziò a crescere, mentre quella yang fu gradualmente sigillata.


Ma per qualche motivo sconosciuto, Xiao Moxian aveva la sensazione di stancarsi facilmente. Solo rilassando un po', sentì che le sue forze si esaurivano. Inoltre, mentre si era seduta a meditare, aveva provato stordimento diverse volte. Questo le fece venire il presentimento che le stesse accadendo qualcosa di strano.
                                


                                



