---
weight: 17490
title: Capitolo 1749 – Dalla Razza dei Mostri
pubDate: 2025-12-15T08:37:10.436Z
tags:
    - mw
---


Capitolo sponsorizzato, ringraziamo Mattia!
0 (0 Mattia + 14 Mattia) capitoli in coda, 0/5
-Schadenfreude


"Oh? Il quinto livello dell'arte divina Zaohua?"


Chiese incuriosito Lin Ming. Anche se era sicuro di poter affrontare il sacro figlio di Zaohua, era sempre meglio comprendere le capacità del nemico.


"Sì, è un metodo di coltivazione di massimo livello creato dal Sovrano dei Saggi Zaohua. Il suo livello supera perfino quello di una potenza trascendente. In altre parole, è un metodo di coltivazione di una Vera Divinità. Anche la mia legge del Sogno Divino è inferiore al confronto!"


"Questo metodo di coltivazione è incredibilmente difficile da imparare e da coltivare. Anche un Empireo avrebbe molte difficoltà a praticarlo. Ma il Sacro Figlio di Zaohua può coltivarlo fino al quinto livello. La mia ipotesi è che la Perla Primordiale abbia giocato un ruolo importante."


Disse sospirando l'Empirea Sogno Divino. Grazie alla Perla Primordiale, l'abilità del Sacro Figlio di Zaohua e le sue capacità combattive sarebbero state ancora più formidabili. Contando anche il suo talento sbalorditivo, sarebbe stato davvero difficile che un membro della giovane generazione dell'umanità lo superasse. Per i geni della loro razza, sarebbe stata una battaglia impari fin dall'inizio. Solo Lin Ming aveva la possibilità di rivaleggiare con lui, ma sfortunatamente Lin Ming era molto più giovane del saggio.


"Tra 40 anni verrà il giorno del tuo scontro decisivo con il Sacro Figlio di Zaohua, devi stare attento. Quest'arte divina di Zaohua può muovere il potere della buona fortuna, la sua potenza va oltre ogni immaginazione." Avvertì l'Empirea Sogno Divino.


Lin Ming annuì: "Sì, capisco."


.....


Il tempo passò. Presto trascorsero in un lampo tre mesi.


Il banchetto della longevità dell'Imperatore dei Mostri sarebbe iniziato tra qualche giorno.


In quel momento, nello sconfinato cielo stellato, una nave spirituale enorme e nera come la pece volava lentamente.


Il mezzo era lungo diverse centinaia di migliaia di piedi. Mentre solcava lo spazio, assochilometriva ad un'enorme antica bestia.


In questa nave, in una grande sala, Xiao Moxian era affacciata ad un oblò. Indossava un abito elegante mentre guardava fuori, silenziosa.


In quel momento stavano andando dalla razza dei mostri per festeggiare il banchetto della longevità dell'Imperatore dei Mostri!


"Xian'er, a cosa stai pensando?"


Dietro di lei risuonò una voce bassa e profonda. Non appena la sentì, Xiao Moxian si irrigidì e le sue dita tremarono lievemente.


Sospirò piano e si controllò. Girandosi lentamente, mostrò un sorriso contento e disse: "Nonno."


Dietro Xiao Moxian c'era un grosso uomo di mezz'età. Era più alto della media e le sue spalle erano estremamente ampie e forti. I lineamenti della sua fronte erano taglienti, come se fossero stati tagliati da sciabole.


Indossava un abito nero e un mantello, il cui orlo strascicava a terra, emanando un'atmosfera maestosa e solenne.


Era l'Empireo Genesi Diabolica! Tra gli Empirei, era un'esistenza al picco del suo livello. Erano pochissime le persone che potevano superarlo in quanto a potenza.


Xiao Moxian certamente si sarebbe agitata di fronte a lui!


Prima era stata già convocata diverse volte da lui. Xiao moxian aveva dovuto usare tutta la sua determinazione e le sue tecniche per nascondere cos'era successo.


Grazie al fatto che aveva superato due nirvana, aveva recuperato un po' di energia primordiale yin. Isolando poi il suo mondo interno, non aveva mostrato troppi cambiamenti.


Dopo aver attraversato due nirvana, sia in termini di aura che di fiamme del nirvana, era molto più potente rispetto a prima. L'Empireo Genesi Diabolica avrebbe visto all'istante tutto questo. Ma visto che Xiao Moxian era incita, la sua aura non sembrava affatto forte, anzi, pareva indebolita.


Così, l'Empireo Genesi Diabolica non sapeva che Xiao Moxian aveva superato due nirvana. Invece era perplesso. Dopo che Xiao Moxian si era avventurata per la Strada Asura e la sua coltivazione era aumentata considerevolmente, come mai le sue fondamenta sembravano ordinarie e perfino carenti?


Per questo l'Empireo Genesi Diabolica le aveva consigliato ripetutamente di non aumentare la sua coltivazione a scapito delle sue fondamenta.


"Xian'er, la... la tua aura sembra un po' caotica?"


L'Empireo Genesi Diabolica aveva una percezione estremamente acuta. Poteva sentire che c'era qualcosa di strano nel flusso di energia origin in Xiao Moxian.


"Sto bene nonno. Probabilmente ho trascorso troppo tempo nella Strada Asura. Le leggi del mondo sono diverse lì e mi ero adattata ad esse. Ora che sono tornata nel Regno Divino, non mi sono riabituata e questo ha causato dei disordini nell'energia del mio mondo interno. Con il tempo mi riprenderò."


Xiao Moxian mentì e si inventò qualche scusa.


"Mm... Le leggi della Strada Asura sono davvero diverse e così anche la sua energia." L'Empireo Genesi Diabolica annuì, accettando la spiegazione di Xiao Moxian.


Anche se l'Empireo aveva scoperto che c'era qualcosa di strano in lei, non si immaginava che fosse per via di una gravidanza. Anzi, non avrebbe mai pensato ad una possibilità del genere. Questo perché, ai suoi occhi, la sua nipotina era un individuo altero ed orgoglioso. Figuriamoci rimanere incita, sarebbe stato incredibilmente difficile che dedicasse il suo amore e la sua attenzione ad un uomo.


Pensando a questo, l'Empireo Genesi Diabolica si accigliò lievmeente. Si ricordò all'improvviso della proposta di matrimonio che i saggi continuavano a suggerire. Naturalmente voleva chiedere l'opinione di Xiao Moxian.


Se non le fosse piaciuto affatto il sacro figlio di Zaohua, come poteva accettare?


"Xian'er, vorrei chiederti... cosa pensi... del sacro figlio di Zaohua?"


Xiao Moxian quasi sussultò, sapeva perché le aveva fatto una domanda del genere. Scosse con decisione la testa e disse: "Non mi piace affatto!"


Dopo che Xiao Moxian aveva troncato il discorso, l'Empireo Genesi Diabolica non ebbe la possibilità di parlare bene del Sacro Figlio di Zaohua. Si accigliò con fare esasperato e disse: "Bene allora, riposa per un po' prima. Dopo un bastoncino di incenso di tempo arriveremo a destinazione. Il banchetto della longevità di quest'anno è estremamente importante. Se ti senti ancora poco bene, potrò aiutarti a dare un'occhiata e vedere cos'hai."


"Grazie nonno, ma sto bene." Xiao Moxian rifiutò velocemente. Se l'Empireo Genesi Diabolica avesse sondato il suo mondo interno, si poteva immaginare cosa sarebbe successo. Temeva che, una volta che fosse accaduto, non sarebbe più riuscita a nascondere la verità.


"Mm... va bene."


L'Empireo Genesi Diabolica annuì e se ne andò.


Xiao Moxian tirò un lungo sospiro di sollievo. Si rivolse verso l'oblò, sentendo i suoi palmi fradici di sudore.


E in quel momento, fuori, poteva vedere che la nave spirituale aveva già raggiunto un continente. Questa terra era ricoperta di vaste foreste lussureggianti. Gli alberi erano alti migliaia di piedi e ci sarebbero volute diverse centinaia di persone per circondarne il tronco.


Le bestie mostruose che crescevano in queste enormi foreste erano estremamente terrificanti. Questo era il territorio della razza dei mostri!


Nelle profondità di una foresta, Xiao Moxian riuscì a scorgere una città della razza dei mostri. Lì c'era un'enorme pagoda nera che sembrava così alta da reggere il cielo. Questa era la pagoda nera Atlante dove dimorava l'Imperatore dei Mostri.


Dopo un bastoncino di incenso di tempo, la nave spirituale discese lentamente vicino a questa struttura. La nave spirituale nera era lunga centinaia di migliaia di piedi, ma di fronte ad essa sembrava un insetto che ronzava attorno ad un albero, insignificante.


La nave spirituale atterrò. L'Empireo Genesi Diabolica e Xiao Moxian scesero entrambi, accompagnati da molti servitori. E sotto questa imbarcazione, migliaia di discepoli della razza dei mostri erano già disposti in fila, in attesa.


La persona a capo dello schieramento era una splendida donna che indossava un mantello di pelo di volpe bianca, era la concubina imperiale Yuan.


Nel momento in cui la vide, Xiao Moxian strinse le difese sul suo mondo interno e trattenne la sua aura. Ma continuò a mostrare un sorriso adorabile, mantenendo una facciata completamente calma.


"Junior Xiao Moxian porge i suoi saluti alla concubina imperiale Yuan."


Xiao Moxian la salutò mostrando rispetto in quanto membro della giovane generazione.


"Umpf!"


La concubina imperiale Yuan sbuffò. Era estremamente rispettosa nei confronti dell'Empireo Genesi Diabolica, ma rivelò un po' di sdegno quando parlava con lei!


Xiao Moxian ne fu sbalordita. Non sapeva qual era il motivo dietro l'atteggiamento della donna.


Xiao Moxian divenne pensosa ed ebbe un brutto presentimento. Ebbe la sensazione che la concubina imperiale Yuan le fosse davvero ostile e anche il suo sguardo era tagliente. Questo le fece pensare di essere stata già scoperta.


<em>'Come l'avrei offesa?'</em>


Pensò Xiao Moxian, perplessa. Allo stesso tempo, nascose la sua aura con ancora più attenzione. Aveva davvero un pessimo presentimento...


E mentre Xiao Moxian e l'Empireo Genesi Diabolica erano arrivati a destinazione, un'altra nave spirituale volò verso il mondo della razza dei mostri. Non era un'imbarcazione molto grande, ma scintillava, come se fosse incisa con il cristallo più raffinato.


Naturalmente era il mezzo di trasporto del palazzo di Sogno Divino.


Lin Ming aveva accompagnato l'Empirea al banchetto.


<em>'Dovrei poter vedere Xian'er. Mi chiedo come se la stia cavando nel palazzo di Genesi Diabolica.'</em>


Xiao Moxian avrebbe partecipato sicuramente al banchetto della longevità dell'Imperatore dei Mostri. Lin Ming era un po' preoccupato per lei.


"Il Sacro Figlio di Zaohua... è davvero venuto..."


La voce dell'Empirea Sogno Divino riecheggiò nelle orecchie di Lin Ming. Guardando dall'oblò, Lin Ming scorse un'enorme fortezza fluttuante a diverse centinaia di chilometri di distanza.


Questa struttura era color argento brillante ed era ricoperta di spuntoni affilati. Sembrava estremamente feroce.


"Questo è il mezzo di trasporto del Sacro Figlio di Zaohua?"


Le pupille di Lin Ming si rimpicciolirono.


L'Empirea Sogno Divino annuì.
                                


                                



