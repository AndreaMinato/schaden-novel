---
weight: 1750
title: Capitolo 1750 – Raduno dei Grandi
pubDate: 2025-12-15T08:37:10.436Z
tags:
    - mw
---


Capitolo sponsorizzato, ringraziamo Mattia!
Ho capito bene il nickname? E congratulazioni per la vincita :D
13 (13 Mattia) capitoli in coda, 0/5
-Schadenfreude


L'antica razza dei mostri era esistita da tempo immemore. Nel Regno Divino, la razza dei mostri non era troppo potente. In confronto all'umanità, era considerata piccola e debole. Tuttavia non si limitava solo al Regno Divino, si poteva trovare anche negli altri universi dei 33 Cieli.


Secondo le leggende, i mostri erano un'antica razza che esisteva da 10 miliardi di anni fa e aveva continuato a diffondersi.


10 miliardi di anni fa, le tre grandi razze dell'umanità, dei saggi e degli spirita non erano affatto i sovrani del mondo, anzi, erano estremamente deboli e piccole.


Erano state le varie antiche razze a dominare in quell'era.


I re di queste antiche razze potevano distruggere il mondo intero con un solo cenno della mano.


E allora, l'Imperatore dei Mostri era riuscito allo stesso modo a dominare la sua regione.


Tuttavia, con il passare del tempo, erano nati fin troppi membri d'élite e supremi esperti tra le antiche razze. Quelle figure potenti avevano iniziato innumerevoli guerre e, quando il Muro del Sospiro Divino si era indebolito, i 33 Cieli sarebbero stati travolti dalle fiamme della guerra.


Nulla però poteva sopportare l'erosione del tempo.


Lentamente, le antiche razze entrarono in declino. La razza dei mostri era stata più fortunata, almeno era sopravvissuta fino ad ora.


E adesso, negli ultimi diversi miliardi di anni, i 33 Cieli erano diventati il mondo degli spirita, dei saggi e degli umani.


Ma con il passare del tempo, tra queste tre grandi razze, anche l'umanità aveva iniziato ad entrare in un lento declino. In particolare, l'umanità era andato incontro ad una catastrofe durante la grande calamità di 3,6 miliardi di anni fa.


Solo il Regno Divino, sotto la guida dell'Empireo Sigillo Divino, era riuscito ad ottenere un'ardua vittoria, riuscendo a sopravvivere fino ad adesso.


Naturalmente, agli occhi dei saggi, l'umanità era riuscita a stento a mantenere la sua esistenza flebile e patetica.


Sarebbe stata solo una questione di tempo prima che venissero annientati!


Allora, nell'enorme fortezza d'argento, un giovane alto vestito di bianco era sdraiato su una sedia lussuosa. Teneva un bicchiere di vino fatto di giada in mano, e lo ondeggiava gentilmente.


Il brillante liquido rosso nel contenitore si increspò, sembrava sangue.


Ai suoi piedi, una splendida serva che indossava la seta più sottile era inginocchiata a terra e gli stava massaggiando le gambe. A giudicare dal suo ritmo costante, era chiaro che fosse estremamente abile nel farlo.


Questo giovane vestito di bianco era il Sacro Figlio di Zaohua.


"L'umanità..."


Mostrò un sorriso cupo e pieno di derisione. Svuotò il bicchiere e un po' di liquido rosso colò dagli angoli della sua bocca, facendolo sembrare feroce.


"Vi abbiamo permesso di vegetare per 3,6 miliardi di anni, è il momento che la vostra era finisca. Per quanto riguarda le razze dei mostri e dei demoni, se sarete ubbidienti, avrete ancora un posticino per rimanere e aiutare la mia gente. Altrimenti il vostro destino sarà uguale a quello degli umani."


Mentre il sacro figlio di Zaohua parlava, ci fu un crepitio e il bicchiere nelle sue mani fu fatto a pezzi.


Il giovane si alzò. Il suo mantello cadde e la domestica ai suoi piedi si prostrò velocemente.


Il sacro figlio di Zaohua si affacciò ad un oblò. In quel momento, all'esterno, poteva vedere innumerevoli navi spirituale a mezz'aria.


Queste imbarcazioni portavano eroi e membri d'élite da ogni dove invitati dalla razza dei mostri.


Tra i molti mezzi, draghi dei fiumi, luan blu e molte altre bestie spirituali che avevano dei rapporti di sangue con Bestie Divine volavano attorno alla pagoda nera Atlante.


Queste creature erano tutte cresciute dalla razza dei mostri, avevano grandi quantità di queste bestie!


La razza dei mostri aveva anche delle vere Bestie Divine.


E queste Bestie Divine spesso avevano coltivato al punto da poter assumere una forma umana. Quelle dalle stirpi inferiori erano più deboli degli Empirei, ma alcune che provenivano da famiglia reali erano seconde solo all'Imperatore dei Mostri in termini di forza e posizione.


"Sono arrivati anche molti umani Empirei. Sembra che vogliono lottare per ottenere il supporto delle razze dei demoni e dei mostri prima che arrivi la grande calamità..." Il Sacro Figlio di Zaohua si sfregò il mento, mostrando un sorriso diabolico: "Anche questo è divertente. Li demoralizzerò durante il banchetto della longevità. Costringerò le razze dei demoni e dei mostri a rivelare le loro alleanze e distruggerò tutte le fantasticherie di quei vecchi umani!"


In quel momento, le porte della grande sala si aprirono e risuonò una voce affascinante: "Ohohoh! Sua altezza, se desidera farlo, non sarà affatto difficile!"


Dietro di lui, una giovane con un vestito di piume multicolori entrò nella stanza con un sorriso.


"Quel vecchio della razza dei mostri già ci preferisce. Per quanto riguarda l'Empireo Genesi Diabolica, non ha un'opinione decisa in merito. La sua sola preoccupazione è che la sua nipotina non sarà ubbidiente e non accetterà il matrimonio. Ma con i metodi del Sacro Figlio di Zaohua, non sarà incredibilmente facile gestire una ragazzina di appena cent'anni?"


Disse la giovane, la sua espressione e la sua voce era piena di gelosia per il fatto che il sacro figlio di Zaohua stava per conquistare un'altra donna.


Il sacro figlio di Zaohua rise: "Questa Xiao Moxian ha proprio una personalità particolare! Non sarà facile conquistarla, ma solo donne del genere sono degne di essere conquistate, ahahah!"


Mentre parlava, circondò con un braccio la vita serpentina della ragazza con l'abito multicolore e la trascinò sulla sedia sontuosa dietro di lui...


.....


Eroi e rivali erano si erano radunati per il grande banchetto della longevità dell'Imperatore dei Mostri!


Non solo gli Empirei Genesi Diabolica e Sogno Divino, ben presto anche Vasto Universo, il Monarca Demone Oscuro e altre figure di elevato livello iniziarono ad arrivare una dopo l'altra.


Era impossibile che l'Imperatore dei Mostri potesse ricevere tutte queste persone. Poté solo mandare persone importanti ad incontrarli e farli sistemare in luoghi diversi.


Tuttavia, avrebbe accolto personalmente un ospite importante come l'Empireo Genesi Diabolica.


In quel momento, nella pagoda nera dell'Atlante, la prima concubina imperiale stava conducendo Xiao Moxian, suo nonno e i loro sottoposti nella sala principale. E in questa stanza c'era un tavolo lungo 1000 piedi fatto di pura giada bianca. Sopra di esso era disposta ogni sorta di cibo spirituale dal prezzo astronomico. Se un mortale avesse mangiato questi materiali, sarebbe vissuto per diversi secoli in più e se un coltivatore se ne fosse cibato, il suo corpo sarebbe diventato più forte e in salute e il suo mondo interno ne sarebbe stato nutrito; erano di grandissimo beneficio.


"Fratello Genesi Diabolica, ahah, non ti ho visto da così tanto tempo!"


L'Imperatore dei Mostri aveva un rapporto stretto con l'Empireo Genesi Diabolica, era andato subito ad accoglierlo non appena il suo amico aveva varcato la soglia.


"Sono passati solo 20 anni. Questa volta sono andato in isolamento per solo 20 anni e sono uscito apposta per il banchetto della longevità del mio sciocco fratello." L'Empireo Genesi Diabolica ridacchiò. Così, i due si sedettero l'uno davanti all'altro nei posti d'onore.


Per quanto riguardava Xiao Moxian e la prima concubina imperiale, si sedettero a seconda della loro posizione.


Durante il ricevimento, dopo che l'Imperatore dei Mostri fece tre brindisi con l'Empireo Genesi Diabolica, inevitabilmente rivolse la sua attenzione su Xiao Moxian!


Xiao Moxian era il genio più talentuoso del palazzo di Genesi Diabolica. Nessun altro membro della giovane generazione poteva rivaleggiare con il suo talento nell'ultimo miliardo di anni.


Inoltre era in stretti rapporti con la razza dei mostri e quella dei demoni, ed era anche il motivo principale dell'alleanza tra le due razze. Era naturale che l'Imperatore dei Mostri prestasse attenzione alla crescita di Xiao Moxian.


Ora che la giovane era tornata dalla Strada Asura, avrebbe dovuto farle qualche domanda.


"Xian'er, che risultati hai ottenuto nella Strada Asura? Avanti, dicci tutto! La tua coltivazione è aumentata piuttosto rapidamente!"


La velocità di coltivazione di Xiao Moxian era la numero uno nell'intero Regno Divino. A 26 anni d'età, era avanzata negli stadi intermedi del Mare Divino Realm. Anche il Lin Ming di allora era stato seminato da lei.


Ora che Xiao Moxian era arrivata negli stadi avanzati del Lord Divino, era ad un solo passo dal raggiungere lo stadio di Sacro Lord!


Era un livello certamente elevato. Ma stranamente, tutti potevano percepire lievemente che l'aura di Xiao Moxian non era forte come doveva essere. In effetti pareva perfino... piccola e debole!


Questo aveva sorpreso l'Imperatore dei Mostri. Dal suo punto di vista, questo significava che... la forza combattiva di Xiao Moxian non era affatto formidabile!


Per un genio impareggiabile, la forza combattiva era molto più importante della velocità della propria coltivazione!


Se uno avesse posseduto una coltivazione di basso livello, ma avesse potuto battere guerrieri di grado superiore, questo avrebbe indicato un enorme potenziale.


Se invece uno avesse avuto una coltivazione elevata e la sua forza fosse stata solo alla pari con i suoi coetanei, questo era un segno che sarebbe potuto avanzare solo di un altro stadio o due prima di esaurire tutto il suo potenziale.


Xiao Moxian sembrava in questa situazione.


Questo preoccupò l'Imperatore dei Mostri. Alcuni geni avevano un potenziale sbalorditivo da giovani, ma con il tempo l'avrebbero esaurito.


Questa non era affatto una buona notizia!


Per questo Xiao Moxian si tese quando sentì una domanda del genere!


Stava usando tutta la sua forza per reprimere l'energia yang e doveva anche mantenere la sua energia primordiale yin così che i supremi esperti presenti non scoprissero nulla dei cambiamenti che stavano avvenendo nel suo corpo. Xiao Moxian cercò di mostrare tranquillità e si forzò a parlare con tono calmo: "Sua maestà l'Imperatore dei Mostri lusinga troppo Xian'er. Ho poco talento e non ho incontrato molte occasioni fortunate nella Strada Asura negli ultimi anni. Ho semplicemente coltivato con ordine e sono riuscita ad ottenere diversi fili di erba immortale, così la mia coltivazione è aumentata velocemente. Tuttavia in realtà, temo che la mia forza non sia aumentata molto. Devo ammettere che ho la sensazione di aver sprecato tempo ultimamente. Ho deluso sua maestà e me ne vergogno profondamente."


Xiao Moxian nascose le occasioni fortunate sconvolgenti che aveva sperimentato nella Strada Asura. Questo perché, a causa della sua gravidanza, la sua forza era diminuita drasticamente. Inoltre doveva anche reprimere l'energia yang nel suo corpo e questo faceva sì che potesse evocare solo una quantità infinitesima della sua forza.


Indipendentemente dalle sue condizioni esterne o dalla sua situazione, era effettivamente indebolita.


In una situazione del genere, se avesse parlato degli incontri fortunati che aveva sperimentato nella valle della Morte Tragica, non sarebbe riuscita a giustificare la situazione in cui si trovava.


Se aveva ottenuto così tante occasioni fortunate, come poteva essere così debole?


Così, poteva solo dire di aver sprecato il suo tempo a coltivare nella Strada Asura.


L'Empireo Genesi Diabolica si sentì un po' in imbarazzo. Xiao Moxian era sua nipote ed era strettamente legata al suo palazzo. Per quanto riguardava la razza dei mostir, Xiao Moxian poteva essere considerata solo una nipote della sua nonna materna e i loro rapporti erano un po' più distanti.


Naturalmente l'Empireo Genesi Diabolica avrebbe provato vergogna se Xiao Moxian avesse perso tempo nella Strada Asura e non avesse aumentato il suo potenziale, sprecando invece il suo talento.


"Ahah, Xian'er è troppo modesta. Solo un aumento di coltivazione è già straordinario. Chi alla tua età può rivaleggiare con la coltivazione di Xian'er nell'intero Regno Divino? Per quanto riguardava i fili di erba immortale, dovevano essere delle medicine di livello trascendente, no? In termini di forza combattiva, dovresti poter già contendere con un Sacro Lord al picco del suo livello."


Disse lentamente l'Imperatore dei Mostri posando la coppa di rame. Normalmente, se un coltivatore fosse stato al picco del Divine Realm, poter affrontare un Sacro Lord all'apice del suo stadio sarebbe stato considerato segno di un raro talento.


Ma per un genio mostruoso come Xiao Moxian, non era niente di che, anzi, si poteva dire che fossero aspettative piuttosto basse per lei.


Agli occhi dell'Imperatore dei Mostri, Xiao Moxian sarebbe dovuta riuscire a contendere a stento con un Re del Mondo debole. Solo questo si addiceva al talento che aveva mostrato in precedenza.


