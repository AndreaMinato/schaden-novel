---
weight: 17510
title: Capitolo 1751 – Angoscia
pubDate: 2025-12-15T08:37:10.436Z
tags:
    - mw
---


Capitolo sponsorizzato, ringraziamo Mattia!
Ho capito bene il nickname? E congratulazioni per la vincita :D
12 (12 Mattia) capitoli in coda, 0/5
-Schadenfreude


Xiao Moxian provò amarezza e dolore sentendo le domande dell'Imperatore dei Mostri. Nelle sue condizioni, forse non avrebbe potuto affrontare nemmeno un Sacro Lord al picco del suo stadio!


E se non avesse potuto farlo, la perdita di reputazione di suo nonno sarebbe stata solo una conseguenza poco importante in confronto alle altre conseguenze. Temeva che qualcuno avrebbe pensato che stesse avvenendo qualcosa di strano in lei e avrebbe deciso di ispezionare il suo mondo interno. Se fosse accaduto, sarebbe stata spacciata.


In quel momento però una voce alta, ma dura riecheggiò, piena di ostilità: "Credo che sua maestà sia stata troppo generosa con la signorina Xian'er. Figuriamoci uno al picco del Sacro Lord, temo che avrebbe difficoltà perfino a fronteggiare un Sacro Lord negli stadi avanzati. Forse è stato un errore per la signorina Xian'er andare nella Strada Asura. O forse la signorina Xian'er ha esaurito tutto il suo potenziale. In tal caso, allora, anche se non fosse andata nella Strada Asura, temo che non sarebbe cambiato nulla..."


Queste parole fecero sprofondare nel silenzio l'intero ricevimento di benvenuto!


Tutti spostarono lo sguardo verso il punto da cui proveniva la voce, era stata la concubina imperiale Yuan a parlare!


In quel momento, la donna aveva appena finito di mangiare uno splendido frutto spirituale e stava usando un fazzoletto di seta divina per pulirsi le sue labbra color ciliegia.


I suoi movimenti erano attenti e raffinati, come se stesse sfregando una scultura di giada di altissima qualità. Una scena del genere era davvero incantevole, ma le parole che aveva appena detto fecero incupire l'Empireo Genesi Diabolica.


Anche se il potenziale di Xiao Moxian si fosse davvero esaurito, nessuno aveva il permesso di parlarne!


"Concubina Yuan, cosa sta cercando di fare?"


Il tono dell'Empireo Genesi Diabolica era gelido. Era sempre stato un individuo aggressivo e teneva molto a Xiao Moxian. Così come poteva permettere che sua nipote venisse insultata così. "Da ciò che ha detto, Xian'er non è affatto sbalorditiva. Allora lascia che le chieda, nel suo clan Idra, ci sono membri della giovane generazione allo stesso stadio di Xian'er che possono competere con lei? Se ce ne sono, falli combattere!"


Le parole dell'Empireo erano minacciose. Xiao Moxian si sentì stringere il cuore sentendole. Non credeva che i conflitti sarebbero arrivati a questo punto. Se avesse davvero dovuto combattere, sarebbe finita in una pessima situazione.


Questa concubina imperiale Yuan, cosa aveva fatto per offenderla? Una donna con una posizione del genere non avrebbe dovuto punzecchiarla in ogni momento durante un evento così importante.


Anche l'Imperatore dei Mostri si accigliò. Gridò: "Concubina Yuan, che cosa sta dicendo? Anche per un genio impareggiabile ci saranno sempre dei periodi di difficoltà, ma non importa finché potrà continuare a mostrare risultati magnifici in futuro! Inoltre, anche se le abilità di Xian'er ristagnassero, supererebbe comunque di gran lunga tutti gli altri geni della sua età. È solo che le aspettative che abbiamo riposto in lei sono troppo pesanti!"


Le parole dell'Imperatore dei Mostri avevano rimediato un po' all'affronto precedente.


Ma la concubina imperiale Yuan non sembrò apprezzare questa gentilezza. Sembrava che si fosse svegliata con la luna storta oggi, ogni suo intervento era provocatorio.


Sorrise lievemente e continuò a dire: "Sua maestà l'Imperatore dei Mostri non si preoccupi, stavo solo parlando con noncuranza. In tutti questi anni ci sono stati molti talenti che hanno avuto dei periodi di difficoltà, ma poi sono ascesi gloriosamente. Tuttavia ci sono stati anche molti geni che hanno fallito, esaurendo completamente il loro potenziale e svanendo... ciò che l'Empireo Genesi Diabolica ha detto è vero, non c'è nessun genio nel mio clan che possa competere con la signorina Xian'er.
Effettivamente esisteva un genio in grado di farlo. È andato nella Strada Asura insieme alla signorina Xian'er e dopo non è tornato. Anche la sua tavoletta di giada spirituale nel clan si è frantumata..."


Le parole della concubina imperiale Yuan erano fredde e critiche. Setnendole, Xiao Moxian si irrigidì. Finalmente si era resa conto perché la donna la stava prendendo di mira ad ogni opportunità.


Così era per questo... il genio che la razza dei mostri aveva mandato ad accompagnarla, il principe Duyu, proveniva dallo stesso clan della concubina imperiale.


<em>'Esatto, il principe dei mostri Duyu proveniva dal clan Idra...'</em>


Pensò Xiao Moxian con amarezza.


Alla Cresta del Cimitero degli Dei, il principe dei mostri era sempre stato ostile nei confronti di Lin Ming. Quando il giovane era stato inseguito dal signor Zhou, dal principe imperiale Naqi e gli altri, il principe dei mostri Duyu aveva temuto di rimanere coinvolto in quel guaio e quindi aveva suggerito al gruppo di sbarazzarsi di Lin Ming. Aveva sperato che il signor Zhou trovasse e uccidesse Lin Ming.


Ma poi Xiao Moxian aveva seguito con ostinazione Lin Ming, facendo fallire i suoi piani.


Dopodiché Xiao Moxian era stata costretta ad entrare nella valle della Morte Tragica insieme a Lin Ming e non aveva ricevuto nessuna notizia dal principe dei mostri Duyu da allora. In effetti si era quasi dimenticato di lui.


Ora che aveva sentito le parole della concubina imperiale Yuan, era chiaro che Duyu fosse morto nella Strada Asura e che probabilmente fosse stato ucciso nella Cresta del Cimitero degli Dei!


Per Xiao Moxian era una figura poco importante, ma per la razza dei mostri era stato un grande talento, in particolare per il clan Idra della concubina Yuan. Era un discendente diretto!


Tra la giovane generazione del clan Idra, il principe dei mostri Duyu era stato il membro della giovane generazione più sbalorditivo. Ma era morto nella Strada Asura. Come poteva la concubina imperiale Yuan non esserne triste, come poteva non essere arrabbiata!


Sentendo la donna menzionare ancora una volta il principe Duyu, l'Imperatore si incupì: "Sta cercando di biasimare Xian'er per la morte di Duyu? In quanto capo dell'harem, come può non capire come va il mondo? La Strada Asura è piena di pericoli, e la vita e la morte sono decise entrambe dal destino. Se Duyu è morto nella Strada Asura, allora si può solo biasimare la sua carenza in quanto a destino, non ha niente a che fare con Xian'er. Credi che Duyu sia stato ucciso da Xian'er?"


"Ohohohoh! Mi sta chiedendo che responsabilità avrebbe? Non sa che Xiao Moxian non è altro che una piccola strega che adora attirare disastri su di sé? Non appena è arrivata nella Strada Asura ha provocato un Lord della città, costringendo a combattere contro il Lord della città il vecchio Qing, il guardiano che abbiamo mandato a proteggere Xiao Moxian e Duyu! Alla fine, sono rimasti entrambi feriti! Allora, secondo le intenzioni originali di Duyu, sarebbe dovuto tornare nel Regno Divino. Se fosse tornato, non ci sarebbero stati affatto problemi!"


"Ma cos'ha fatto Xiao Moxian? Ha approfittato del momento in cui il vecchio Qing stava guarendo delle ferite mentre era in isolamento ed è scappata via! Dopo, visto che Duyu si è preoccupato che andasse incontro a qualche incidente, è andata a cercarla e alla fine l'ha rintracciata dopo molte difficoltà! Ma anche dopo tutte le peripezie che ha affrontato per trovarla, si è rifiutata di ascoltare i consigli di Duyu e si è rifiutata di tornare. Alla fine, visto che Duyu era preoccupato della sua sicurezza, l'ha seguita e così è morto!"


"Dopodiché, Xiao Moxian è riuscita a tornare sana e salva da sola. Se avesse ottenuto grandi risultati, allora non avrei avuto nulla da dire, ma cos'ha fatto in queste decine di anni nella Strada Asura? È forte? La sua coltivazione è aumentata, ma le sue fondamenta è solo spazzatura!"


Più parlava, più il tono della concubina imperiale Yuan diventava zelante e veemente. Lanciò un'occhiataccia simile ad una coltellata verso Xiao Moxian, che impallidì: "Concubina Yuan, la questione non è semplice come crede... non ho mai chiesto a Duyu di seguirmi!"


Quando era andata nella Strada Asura, aveva davvero provocato un Lord della città. Ma non era stato perché l'avesse provocato apposta, ma perché i risultati che aveva ottenuto nella prova erano stati troppo sbalorditivi e la sua rara ricompensa aveva attirato l'attenzione del Lord della città.


Così, Xiao Moxian aveva mostrato il suo lato selvaggio e si era rifiutata di tornare nel Regno Divino. Ma mente il principe Duyu l'aveva seguita, non era stato perché si preoccupava della sua sicurezza, ma perché aveva altri piani.


Il principe dei mostri Duyu voleva conquistarla, ma lei era stata già irritata dai suoi modi. Eppure non importava quanto cercasse di respingerlo, non poteva sbarazzarsi della sua presenza asfissiante.


Naturalmente però la concubina imperiale Yuan non le avrebbe dato ascolto!


"Ohohoh! Avete sentito?! Non voleva che Duyu la seguisse! È stato solo perché Duyu era preoccupato per la sua sicurezza e ha cercato di aiutarla! E pensare che sarebbe stata così ingrata!"


Più la concubina imperiale Yuan parlava, più sarebbe diventata rozza e scortese. L'Empireo Genesi Diabolica sbuffò freddamente. Mentre lo faceva, una terrificante fluttuazione di energia si diffuse attorno, facendo sobbalzare tutti i piatti sul tavolo!


"Basta!"


Tutti si calmarono.


Lo sguardo dell'Empireo Genesi Diabolica ardeva mentre guardava la concubina imperiale Yuan. Il suo tono era gelido come l'inverno dell'inferno: "Non so cos'è successo, né mi importa. Non mi importa nemmeno di ascoltare la tua spiegazione, né quella di Xian'er. Ti chiederò solo questo, cosa stai cercando di fare?"


In quanto grande Empireo, era inferiore solo a poche persone nell'intero Regno Divino. Una volta che la sua ira si fosse destata, la sua aura avrebbe potuto scatenare tempeste. Tutti i coltivatori nella sala principale furono coperti da una pressione terrificante che mozzò loro il fiato!


La concubina imperiale Yuan sopportò l'impatto di questa pressione. Anche se era ad un passo dallo stadio di Empireo, aveva comunque difficoltà a resistere.


E l'Empireo Genesi Diabolica si stava trattenendo. Se avesse rilasciato tutta la sua aura, la concubina imperiale Yuan non sarebbe riuscita di sicuro a rimanere seduta dov'era.


Ma anche questa donna era spietata e feroce. Nell'harem pieno di competizioni sanguinolente, era riuscita ad arrivare in cima alla gerarchia. Aveva una personalità aggressiva e non cedette nemmeno di fronte alla pressione dell'Empireo Genesi Diabolica. Invece disse freddamente: "Voglio che Xiao Moxian affronti un mio colpo di palmo!
Reprimerò la mia forza a quella di un Sacro Lord al picco del suo livello! Sua maestà non ha detto che Xiao Moxian poteva contendere con un Sacro Lord al picco del suo livello? Allora non sarà affatto difficile per lei affrontare il mio attacco! Dopo lascerò perdere la questione. Non importa che risultati otterrà Xiao Moxian o quale sarà la sua posizione in futuro, anche se diventerà la sovrana della razza dei mostri, non avrà niente a che fare con me!"


Anche se le sue ultime parole sembravano audaci, in realtà era tutta scena. Questo perché l'Imperatore dei Mostri sarebbe vissuto per molto altro tempo. Nonostante la concubina imperiale Yuan fosse molto più giovane di lui, la sua coltivazione era inferiore e non aveva speranze di diventare un Empirea in futuro; non sarebbe mai riuscita a vivere più dell'imperatore. E anche se Xiao Moxian fosse diventata la sovrana della razza dei mostri, lei sarebbe già morta di vecchiaia allora. Non doveva temere affatto Xiao Moxian.


"Un colpo di palmo da un Sacro Lord al picco del suo stadio?" L'Empireo Genesi Diabolica sorrise freddamente. Guardò Xiao Moxian: "Xian'er, affronta il suo attacco!"


Dal tono della sua voce, non ammetteva repliche!


Era sicuro che fosse impossibile per Xiao Moxian non riuscire a bloccare il colpo della concubina imperiale Yuan una volta che avesse soppresso la sua coltivazione.


E anche se la forza di Xiao Moxian fosse così carente da rimanere ferita al punto di sputare sangue, avrebbe solo perso un po' la faccia, non sarebbe stata in pericolo di vita. Se avesse ricevuto qualche ferita nascosta, Xiao Moxian sarebbe potuta guarire velocemente dato il suo fisico particolare.


Nonno, io..."


Xiao Moxian provò amarezza. Al picco delle sue condizioni, figuriamoci l'attacco di un Sacro Lord al picco del suo livello, se avesse fatto del suo meglio, avrebbe potuto sopportare l'attacco di un Grande Re del Mondo.


Ma al momento era incinta, non poteva usare troppa forza.


"Mm?" L'Empireo Genesi Diabolica si incupì quando sentì il tono timido di Xiao Moxian. Parlava sempre con forza e nessuno osava rifiutare i suoi ordini. Come poteva permettere che la sua reputazione venisse danneggiata?
                                


                                



