---
weight: 17540
title: Capitolo 1754 – Confinata a casa
pubDate: 2025-12-15T08:37:10.437Z
tags:
    - mw
---


Capitolo sponsorizzato, ringraziamo Mattia!
9 (9 Mattia) capitoli in coda, 0/5
-Schadenfreude


Dopo che l'Empireo Genesi Diabolica menzionò il nome di Lin Ming, Xiao Moxian tremò e non disse altro.


Non aveva pensato che suo nonno l'avrebbe capito, ma pensandoci con attenzione, anche se lo sapeva, non avrebbe potuto fare nulla.


Lin Ming era uno dei protagonisti della grande calamità umana e non sarebbe stato esagerato definirlo una delle speranze dell'umanità. In questo caso, come poteva l'Empirea Sogno Divino permettere che gli accadesse qualcosa?


"Spietato! Fin troppo spietato! Così è davvero lui!" L'intento omicida dell'Empireo Genesi Diabolica si espanse: "Quella bestiaccia, anche nel luogo della prova della Strada Asura si trastulla come un donnaiolo ed è arrivato ad ingannare mia nipote!"


La voce dell'Empireo tremava di rabbia.


A quel punto l'Imperatore dei Mostri disse: "Lin Ming potrebbe aver saputo della possibile alleanza con i saggi e che anche il matrimonio di Xian'er poteva esserne la chiave. Così ha deciso di approfittarsi del momento in cui era nella Strada Asura e ha ingannato Xian'er, privandola della sua castità e rovinando tutti i nostri piani sul nascere! L'ha anche messa incinta, causando un grave problema! Questa sua mossa è stata abbastanza spietata!"


Xiao Moxian non poté rimanere in silenzio sentendo questa accusa nei confronti di Lin Ming.


Guardò l'Imperatore dei Mostri e disse freddamente: "Sua maestà Imperatore dei Mostri, può biasimare me, ma non può dire parole del genere per accusarlo ingiustamente. Prima che accadesse non sapeva che avevate intenzione di allearvi con i saggi, né mi ha ingannato. È stata una mia iniziativa."


"Sta zitta!"


L'Empireo Genesi Diabolica perse la calma e sferrò un pugno verso la pancia di Xiao Moxian!


Questa mossa improvvisa fece impallidire Xiao Moxian e anche l'Imperatore dei Mostri trattenne il respiro.


"Genesi Diabolica, tu...!"


L'Imperatore dei Mostri non riuscì a fermarlo. Con un forte crepitio, Xiao Moxian fu scagliata via come un aquilone rotto. Sentì una forza terrificante riversarsi nel suo mondo interno, precipitandosi verso la piccola vita dentro di lei.


"Ahh!"


Xiao Moxian gridò nel panico, iniziando a sudare copiosamente. Pensava che l'Empireo avesse intenzione di uccidere suo figlio!


Tuttavia, dopo essere caduta a terra, Xiao Moxian scoprì di non essere minimamente ferita. Invece aveva scoperto che il potere di suo nonno aveva semplicemente formato dell'energia nera che isolava parte del suo mondo interno, proprio dov'era il feto in lei!


Xiao Moxian impallidì: "Cos'hai fatto?"


L'Empireo Genesi Diabolica non rispose. Mosse le dita, spingendo i suoi punti di agopuntura e sigillando tutta la sua vera essenza.


Xiao Moxian si sentì debole, come se fosse diventata una mortale.


"Non mi piace essere abbindolato."


La voce dell'Empireo Genesi Diabolica sembrava essersi calmata. Tuttavia il suo tono era ancora estremamente opprimente. "Ho posto un blocco di energia nella tua pancia. Con la tua coltivazione, è impossibile scioglierlo. Con un solo mio pensiero, il blocco potrà collassare e creare un vortice di energia dell'arte del Risucchio Demoniaco, uccidendo il feto dentro di te!"


"Potresti aver pensato che non avrei sopportato di distruggere un bambino così talentuoso e hai ragione, non posso davvero sopportare di farlo. Ma in confronto alla sopravvivenza delle razze dei mostri e dei demoni, in confronto al futuro della nostra gente, come può essere importante un bambino non ancora nato?"


Le razze dei mostri e dei demoni erano in una situazione precaria, in mezzo ad una tempesta. Anche se questo bambino fosse destinato a diventare una Vera Divinità in futuro, questo non significava nulla per loro perché sarebbe accaduto tra decine di milioni di anni. E allora, sarebbero potuti finire già annientati da tempo nella grande calamità!


Inoltre nessuno poteva sapere se il feto in Xiao Moxian sarebbe potuto diventare una Vera Divinità in futuro.


Ora, ciò che l'Empireo Genesi Diabolica e l'Imperatore dei Mostri dovevano considerare era come sopravvivere.


Xiao Moxian guardò l'Empireo Genesi Diabolica e disse con voce tremante: "Vuoi usare il mio bambino per minacciarmi?"


"All'inizio non volevo costringerti, ma... mi hai deluso fin troppo." La voce dell'Empireo era profonda e tonante. Quando guardava Xiao Moxian, i suoi occhi erano pieni di rabbia.


"Sapevi da molto tempo che avevamo intenzione di allearci con i saggi. Eppure hai trascurato gli interessi della nostra gente e hai dato ciò che avevi di più prezioso a quella bestiaccia di Lin Ming! Chi ti ha dato questo diritto? Tutto ciò che hai ora, il tuo sangue, il tuo corpo, ti è stato donato tutto dalle razze dei mostri e dei demoni. Credi che il tuo yin primordiale appartenesse solo a te, che potessi darlo a chiunque volessi?"


Il corpo, la pelle, i capelli, tutto era stato dato loro dai genitori. In una razza estremamente conservativa come quella dei demoni, agli occhi dell'Empireo, le azioni di Xiao Moxian non erano diverse da un tradimento.


"A partire da oggi, non potrai andartene. Sigillerò la tua forza. Tra dieci giorni, al banchetto della longevità, il Sacro Figlio di Zaohua farà pubblicamente una proposta di matrimonio per prendere la tua mano. Voglio che tu accetti! Altrimenti il tuo bambino non sopravviverà l'undicesimo giorno!"


Disse con tono cupo l'Empireo Genesi Diabolica. Xiao Moxian tremò quando sentì queste parole.


"Esatto... al banchetto della longevità tra dieci giorni, ci sarà anche Lin Ming lì. Quando accetterai la proposta di matrimonio, sarà di fronte a lui, così dovrai prepararti a farlo. E... dato che la tua forza è sigillata, sarà impossibile per te mandargli una trasmissione del suono. Fai la tua scelta, vuoi il tuo bambino o vuoi il tuo cosiddetto amato?!"


Le parole dell'Empireo infilzarono Xiao Moxian come coltelli, addolorandola profondamente.


Poteva esserci una situazione più crudele?


Il suo stesso nonno la stava minacciando con la vita del suo bisnipote non ancora nato.


Voleva costringerla, di fronte alla persona che amava di più, ad accettare di sposare qualcuno che detestava.


Inoltre.... non avrebbe avuto possibilità di spiegare la situazione a Lin Ming. Avrebbe ferito crudelmente Lin Ming, che avrebbe dovuto fronteggiare la sua delusione sconfinata.


Pensando a questo, Xiao Moxian si sentì stringere il cuore. Quando guardò suo nonno, ebbe la sensazione che fosse diventato un estraneo per lei.


"Ti darò un ultimo avvertimento. Non devi pensare assolutamente che non possa sopportare di uccidere il tuo bambino, così... non disubbidire più. Da questo giorno in avanti, dimenticati di Lin Ming. Per quanto riguarda il tuo bambino, finché non mi disubbidirai, farò di tutto per nasconderlo dai saggi finché non potrà nascere. Ma nemmeno il bambino dovrà avere a che fare con Lin Ming."


Mentre parlava, l'Empireo Genesi Diabolica si girò e se ne andò.


E dietro di lui, l'Imperatore dei Mostri scosse la testa più e più volte. Disse: "Xian'er... sei troppo ingenua, troppo pura e giovane. So che odi tuo nonno, ma in futuro capirai che lo sta facendo per il tuo bene. Se ti permettesse di fare come desideri, allora l'alleanza tra di noi e i saggi collasserà. Così periremmo tutti durante l'imminente grande calamità! Allora come sarai considerata? Senza radici, cosa farai? Seguirai Lin Ming come un cane afflitto? Sai che non sei nemmeno la moglie ufficiale di Lin Ming? Credi che Lin Ming avrà lo stesso affetto per te in futuro?"


"Il giuramento di un uomo non vale nulla. Il cosiddetto amore è un assurdità e sacrificarti per amore è incredibilmente stupido. Inoltre, se decidi di sacrificarti, trascinerai anche le nostre razze con te, mettendo in pericoli la mia gente e la tua. Sapendo questo, ti chiedi ancora perché tuo nonno si è arrabbiato così tanto oggi? Anche io sono deluso da te. Ricorda, nel mondo di un coltivatore la forza è tutto. Che utilità c'è nell'amore? Puoi mangiarlo?"


"Inoltre non si sa se Lin Ming potrà vivere ancora a lungo. Ha superato il limite e ha accettato di duellare con il sacro figlio di Zaohua dopo cent'anni. Allora, anche se non morirà, verrà ridotto ad un invalido. Ti vendicherai per lui? Credi che lui potrà ancora vendicarsi in futuro? I saggi non gli daranno questa possibilità!"


"Rinuncia a lui. Quando diventerai un'Empirea in futuro, quando diventerai una Vera Divinità e il mondo sarà nelle tue mani, capirai quanto sei stata ingenua!"


Dopo aver detto questo, anche l'Imperatore dei Mostri si girò e se ne andò.


Presto le servitrici entrarono e portarono via Xiao Moxian.


Dopo aver superato diversi corridoi tortuosi, Xiao Moxian fu portata in una stanza estremamente lussuosa. C'erano tappeti fatti di piume di pavone e l'odore dell'incenso fatto di materiali celesti aleggiava nell'aria. Anche quando era l'ora di mangiare o di farsi il bagno, c'erano sempre otto servitrici che la supervisionavano e la aiutavano in ogni momento.


Tuttavia, dopo che Xiao Moxian entrò nella camera, non poté nemmeno fare un passo fuori.


Era stata confinata qui per aspettare il banchetto della longevità dell'Imperatore dei Mostri. Allora, di fronte a Lin Ming, sarebbe stata costretta ad accettare la proposta di matrimonio del Sacro Figlio di Zaohua.


E, ciò che la addolorava di più era che non sarebbe riuscita ad avvertire Lin Ming del motivo per cui l'avrebbe fatto. Non gli poteva nemmeno dire che era incinta. E dopo il banchetto della longevità e anche dopo la nascita del bambino, lei non avrebbe più potuto più contattare il suo amato. Forse Lin Ming non avrebbe nemmeno saputo che aveva un figlio.


"Devo... prima che il banchetto della longevità inizi... informare Lin Ming della situazione..."
                                


                                



