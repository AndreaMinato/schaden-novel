---
weight: 17550
title: Capitolo 1755 – Il Tumulto di Genesi Diabolica
pubDate: 2025-12-15T08:37:10.437Z
tags:
    - mw
---


Capitolo sponsorizzato, ringraziamo Mattia!
18 (8 Mattia + 10 Paolo) capitoli in coda, 0/5
-Schadenfreude


Tre giorni dopo...


In un'enorme nave da battaglia argentata fuori dalla pagoda nera Atlante, il Sacro Figlio di Zaohua era seduto su un letto di pietra, in profonda meditazione.


Poi una fiamma si accese di fronte a lui.


Questa era la luce di un talismano della trasmissione del suono. Un breve messaggio penetrò nel mare spirituale del Sacro Figlio di Zaohua.


Leggendo questo messaggio, il giovane sogghignò.


La ragazza con l'abito arcobaleno accanto a lui ridacchiò e chiese: "Sua altezza, come mai è così contenta?"


Il Sacro Figlio di Zaohua strinse gli occhi. Giocherellò con le braci del talismano di trasmissione del suono e disse allegramente: "L'Imperatore dei Mostri mi ha mandato un messaggio. Xiao Moxian ha accettato di sposarmi. Finché le farò una proposta di matrimonio al banchetto della longevità, accetterà!"


"Ohohohoh! Congratulazioni sua altezza!" Disse contenta la ragazza con l'abito multicolore. "Avevo già detto che sua altezza è un drago tra gli uomini. Innumerevoli talenti orgogliosi tra i saggi la aspetterebbero con ansia. Come potrebbe Xiao Moxian rifiutarla? È una fortuna per lei che sia disposto a coltivare in coppia con lei e prendere il suo yin primordiale!"


La ragazza con l'abito color arcobaleno fece un sorrisetto. Pensava davvero che Xiao Moxian avesse fatto un buon affare accettando di legarsi al Sacro Figlio di Zaohua. Questo perché, dopo che la grande calamità fosse finita, i saggi avrebbero catturato il Regno Divino e dominato il mondo. Il Sacro Figlio di Zaohua prima o poi sarebbe diventato il Sovrano dei Saggi. Allora, Xiao Moxian sarebbe stata la sua concubina imperiale preferita, così naturalmente sarebbe stato facile per lei trarre profitto dalla situazione.


"Umpf! Questa è semplicemente un'unione fatta per il proprio tornaconto. L'Imperatore dei Mostri e l'Empireo Genesi Diabolica non vedono l'ora che consegni loro il metodo per diventare Vere Divinità! Tuttavia, anche se glielo dessi, le loro possibilità di avanzare di stadio sarebbero inferiori all'1% e, anche se potessero farlo, accadrebbe da decine di milioni di anni."


Mentre parlava, il Sacro Figlio di Zaohua si affacciò ad una finestra. Guardò dall'oblò la razza dei mostri della pagoda nera, il suo sorriso si allargava sempre di più.


In quel momento, la ragazza stese le braccia da dietro il giovane e si aggrappò alla sua vita. Con tono viziato, disse: "Quella seduttrice ha un fisico molto adatto alla coltivazione in coppia, così poter prendere il suo yin primordiale sarà di grandissimo beneficio. Anche se sua altezza ha un nuovo amore, non dovrebbe dimenticarsi nemmeno delle vecchie fiamme!"


Mentre parlava, come un serpente spirituale, sfregò gentilmente con la mano la pelle del Sacro Figlio di Zaohua.


"Ahah!" Il sacro figlio di Zaohua la prese per il braccio e se la attirò al petto. Rise dicendo: "Come potrei dimenticarmi della vecchia fiamma. Mi segui con sincerità, ma quella Ji Xian'er potrebbe non fare lo stesso. Se conosce i suoi limiti e si prenderà cura di me con calma e senza riserve, allora potrei dargli una posizione appropriata."


Mentre il Sacro Figlio di Zaohua parlava, raccolse la ragazza con l'abito multicolore e la gettò sulla sedia lussuosa. Mentre gridava scioccata, il giovane si era già gettato su di lei.


Per un po', i soli suoni che riempirono la stanza furono ansimi e gemiti.


E dietro questa scena stravagante e oscena, fuori dall'oblò, si ergeva la pagoda nera della razza dei mostri, tra il cielo e la terra come un antico drago...


Una luna grigia era sospesa in alto nel cielo, ricoprendo con la sua pioggia di luce fredda la pagoda nera.


Al picco della struttura, ad un milioni di piedi d'altezza, un uomo vestito di nero stava guardando la nave da battaglia del Sacro Figlio di Zaohua a cento chilometri di distanza.


Il suo sguardo era freddo e deciso. I lineamenti del suo volto erano taglienti e distinti. I suoi occhi sochilometrivano a gemme nere dalla luce misteriosa.


Era l'Empireo Genesi Daibolica. Era rimasto qui per tre giorni e tre notti, non si era mosso. Sembrava una statua nera che era stata costruita da tempo immemore.


"AAh..."


Un debole sospiro risuonò da dietro l'Empireo Genesi Diabolica. Un uomo di mezz'età vestito di rosso salì lentamente sulla cima. Era il sovrano della razza dei mostri.


"Genesi Diabolica, se Xian'er non accetterà, ucciderai davvero il bambino nel suo ventre?"


L'Empireo Genesi Diabolica tremò lievemente. Si girò, il suo profilo si illuminò della luce argentata e cupa della luna.


Ridacchiò con fare secco: "Prima di considerarlo dovremmo poter nascondere la sua gravidanza!"


L'Empireo Genesi Diabolica scosse di nuovo la testa. Detestava Lin Ming dalle profondità del suo cuore per aver rubato la castità di sua nipote e voleva farlo a pezzi. Ma indipendentemente da cos'era successo, in realtà il bambino nel ventre di Xiao Moxian aveva il sangue delle razze dei mostri e dei demoni. Inoltre, quando lo aveva sondato con la sua energia, aveva scoperto che era straordinario.


Il bambino possedeva il sangue di una Vera Fenice e l'aura di un Vero Drago. Inoltre, possedeva anche una forza che non poteva comprendere. Anche se l'Empireo Genesi Diabolica non sapeva da dove provenisse questa energia, gli faceva battere più velocemente il cuore. Inoltre questo bambino non aveva ancora formato un vero feto, eppure era già capace di influenzare l'energia Heaven Earth e le leggi. Questa sorta di talento era fin troppo terrificante!


Se i saggi avessero scoperto della sua esistenza, non avrebbero permesso assolutamente che nascesse. L'avrebbero distrutto prima!


L'Imperatore dei Mostri disse: "Il blocco di energia con cui hai sigillato il dantian di Xian'er proviene dall'arte del Risucchio Demoniaco. Può divorare ogni tipo di energia Origin, quella di puro yang e quella fetale in lei. Durante il banchetto della longevità, finché Xian'er non commetterà nessun errore o desterà i sospetti dei saggi, dovrebbe poter nascondere cos'è accaduto..."


Quando l'Empireo Genesi Diabolica aveva posto un blocco di energia su Xiao Moxian, anche se l'aveva minacciata, il suo scopo principale era di proteggerla.


"Dobbiamo nascondere la verità, altrimenti le conseguenze sarebbero inconcepibili!" Disse con tono cupo l'Empireo Genesi Diabolica.


Se il sacro figlio di Zaohua fosse venuto a sapere della gravidanza di Xiao Moxian durante il banchetto della longevità, ci sarebbero state conseguenze inimmaginabili!


Non sarebbe stato solo un affronto, avrebbe completamente fatto perdere la faccia al Sacro Figlio di Zaohua.


Mentre i saggi stavano suggellando l'alleanza con le razze dei demoni e dei mostri usando un matrimonio, la fidanzata era stata già rubata dal genio più grande dell'umanità, Lin Ming, ed era anche incinta di suo figlio. Al Sacro Figlio di Zaohua sarebbe scoppiata la testa dalla rabbia.


Sarebbe diventato lo zimbello dell'universo.


Anche tra la razza dei saggi ci dovevano essere delle persone e delle organizzazioni ostili al Sacro Figlio di Zaohua e se ne sarebbero approfittati per causare trambusto.


Allora, il Sacro Figlio di Zaohua sarebbe stato accecato dalla rabbia e probabilmente la loro alleanza sarebbe stata rovinata!


Bisognava sapere che, in confronto ai saggi, le razze dei mostri e dei demoni non erano così forti.


I saggi non dovevano necessariamente allearsi con loro. Lo stavano facendo per demoralizzare l'umanità, così da subìre meno perdite.


Tuttavia, se le razze dei mostri e dei demoni non si fossero alleate con loro, sicuramente sarebbero stati sterminati durante la grande calamità.


Il piano sicuro naturalmente era uccidere il bambino nel ventre di Xiao Moxian.


Ma l'Empireo Genesi Diabolica sapeva bene che se l'avesse fatto... avrebbe perso sua nipote per sempre.


La prossima volta che si sarebbero incontrati in futuro, sarebbero stati nemici giurati!


"Quella maledetta bestiaccia!"


L'Empireo Genesi Diabolica strinse i pugni così tanto che le sue nocche crepitarono. Voleva proprio fare a pezzi Lin Ming!


In realtà, decine di anni fa, non molto tempo dopo che Xiao Moxian era arrivata nella Strada Asura, il principe dei mostri Duyu aveva mandato un messaggio al vecchio Qing, descrivendo di come Xiao Moxian stava viaggiando insieme a qualcuno. Il suo messaggio era pieno di amarezza. Allora, dagli indizi dati, l'Empireo Genesi Diabolica aveva sospettato che questa persona fosse Lin Ming.


In quel periodo, l'Empireo Genesi Diabolica e l'Imperatore dei Mostri non si sarebbero mai immaginati che sarebbero arrivati a questo punto.


"Lin Ming... agh! Se non fosse per la grande calamità, sarebbe stato appropriato che stesse con Xian'er. Ma che peccato, si trovano nell'epoca sbagliata. La grande calamità presto arriverà ed è troppo giovane. Immagino che la catastrofe si scatenerà nei prossimi secoli. Allora, Lin Ming non sarà più vecchio di 500 anni. Un giovane di 500 anni, che utilità avrebbe di fronte alla grande calamità che controllerà il fato di due razze? Sta semplicemente andando incontro ad un suicidio!"


L'Imperatore dei Mostri scosse la testa. Figuriamoci Lin Ming, quanto poteva fare l'Empirea Sogno Divino di fronte alla forza terrificante della razza dei saggi?


"Umpf! 500 anni? È già più che sufficiente che viva abbastanza da raggiungere il termine di 100 anni entro il quale dovrà combattere contro il Sacro Figlio di Zaohua!" Ora l'Empireo Genesi Diabolica avrebbe provato irritazione non appena avesse sentito il nome di Lin Ming. Questo non solo perché il giovane gli aveva causato un enorme guaio a cui doveva rimediare, ma anche perché aveva la sensazione che Lin Ming gli avesse rubato sua nipote. Dallo scambio di prima, aveva notato che ogni volta che interveniva era per difendere Lin Ming, anche opponendosi a suo nonno per farlo! Come poteva non essere arrabbiato?!


"Cento anni... spero proprio che Lin Ming possa vincere o almeno non perda in modo orribile. Ma sfortunatamente... è impossibile..."


Disse l'Imperatore dei Mostri, preoccupato. Certamente sperava che l'umanità potesse sopravvivere alla grande calamità. Dopotutto, quando gli umani avevano governato il Regno Divino, la sua razza era riuscita a sopravvivere. Ma se il comando fosse passato ai saggi, chi sapeva quale sarebbe stata la loro situazione.


Anche se l'Imperatore dei Mostri lo sapeva, non aveva altra scelta.


Quando uno era più debole, poteva solo chinare la testa sconfitto.


L'Empireo Genesi Diabolica sospirò profondamente. Guardò l'orizzonte, i suoi occhi erano pieni di cupa tristezza.


Sentiva un profondo senso di impotenza di fronte a tutti questi cambiamenti.


Sembrava che diventare un Empireo fosse stato inutile.


Sia la felicità di sua nipote che il futuro delle razze dei mostri e dei demoni erano tutti fuori dal suo controllo.


Se era questo tutto ciò che poteva riuscire a fare in tutta la sua vita, allora sarebbe stato proprio un fallimento...


......


Mentre l'Empireo Genesi Diabolica e l'Imperatore dei Mostri non sapevano che strada intraprendere, l'intera stanza di Xiao Moxian era piena di una fragranza inebriante.


Una piscina ampia 100 piedi era piena di scintillanti petali di fiori. L'aria era piena di foschia.


"Signorina, per favore si spogli."


Diverse domestiche che indossavano veli sottili si inginocchiarono, ognuna teneva una varietà di strumenti per il bagno mentre servivano Xiao Moxian.


Xiao Moxian era apatica mentre guardava la piscina. Si svestì, rivelando un fisico perfetto.


Sollevò il piede destro, le sue dita dei piedi perlate arrivarono sull'orlo della piscina. Le sue gambe bianche come la neve erano così incantevoli da lasciare accecati con la loro bellezza.


Entrò lentamente nella piscina.


La foschia sembrava quella di un sogno. Xiao Moxian si immerse nell'acqua. Le servitrici si avvicinarono rispettosamente, togliendosi i veli ed entrando nella piscina con lei, iniziando ad aiutarla a pulirsi.


La pelle perfetta di porcellana era percorsa da gocce cristalline d'acqua. Il suo corpo sembrava un fiore cosparso della rugiada del mattino, era incantevole.


"Signorina, se la tolga per favore."


Diverse servitrici volevano aiutare Xiao Moxian a lavarsi il petto, ma attorno al suo collo c'era una collana dall'aspetto stranamente esotico.


Con il gioiello in mezzo, naturalmente era più scomodo lavarsi.


"Andatevene, mi laverò da sola."


Xiao Moxian si accigliò, come se fosse scontenta del fatto che queste servitrici le stavano toccando il petto.


Le donne furono colte dal panico quando videro la sua insoddisfazione.


"Andatevene!"


Il tono di Xiao Moxian era duro, ma stava stringendo forte la collana con la mano destra!


Per lei questo gioiello aveva un'importanza straordinaria...
                                


                                



