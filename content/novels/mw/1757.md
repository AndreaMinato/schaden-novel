---
weight: 17570
title: Capitolo 1757 – Banchetto della Longevità
pubDate: 2025-12-15T08:37:10.437Z
tags:
    - mw
---


Capitolo sponsorizzato, ringraziamo Mattia!
16 (6 Mattia + 10 Paolo) capitoli in coda, 0/5
-Schadenfreude


"Lin Ming, cos'è successo? Qualcuno ti ha mandato una trasmissione del suono?"


L'Empirea Sogno Divino guardò Lin Ming, che fece un respiro profondo. Poi disse con sincerità: "Sì... qualcuno mi ha mandato una trasmissione del suono, era Xiao Moxian."


"Xiao Moxian?" L'Empirea Sogno Divino lo osservò con sorpresa. "Sembra che tu abbia incontrato Xiao Moxian nella Strada Asura?"


L'Empirea naturalmente sapeva che anche Xiao Moxian era andata nella Strada Asura all'avventura, non era strano che i due si fossero incontrati e fossero perfino diventati amici.


E se Xiao Moxian aveva mandato una trasmissione del suono, l'Empireo Sogno Divino pensò che gli stesse comunicando delle informazioni riservate riguardo alle razze dei mostri e dei demoni.


L'Empirea Sogno Divino ovviamente era preoccupata di qualsiasi questione riguardante le razze dei mostri e dei demoni. Questo perché il loro atteggiamento nei confronti dei saggi e degli umani avrebbe influito sulla grande calamità.


Se le razze dei mostri e dei demoni si fossero alleati con i saggi, sarebbe stato un enorme colpo per l'umanità.


"Cos'ha detto Xiao Moxian?"


Chiese l'Empirea, molto preoccupata per il contenuto della trasmissione del suono.


Lin Ming sorrise con amarezza e disse lentamente: "Ha detto che è incinta e che il bambino... è mio..."


Perfino la normalmente calma Empirea Sogno Divino che sembrava imperturbabile spalancò gli occhi all'improvviso.


"Tu... cos'hai detto?"


L'Empirea Sogno Divino guardò Lin Ming, l'incredulità era stampata sul suo volto. "Xiao Moxian... è incinta del tuo bambino. Tu..."


Lo shock che provava era troppo grande, non riuscì a rispondere immediatamente.


Sapeva qual era la posizione di Xiao Moxian per le razze dei mostri e dei demoni. Era anche consapevole che poteva essere una delle principali pedine di scambio nella potenziale alleanza tra loro e i saggi.


Ma ora Xiao Moxian era incinta del bambino di Lin Ming. Se il Sacro Figlio di Zaohua l'avesse scoperto, nessuno sapeva come avrebbe reagito.


"L'Empireo Genesi Diabolica lo sa?"


Ciò che preoccupava Sogno Divino era l'atteggiamento dell'Empireo Genesi Diabolica.


Lin Ming annuì e raccontò brevemente le esperienze dolorose di Xiao Moxian.


L'Empirea Sogno Divino sospirò profondamente. Si era già aspettata questa reazione.


"Lin Ming... per questo problema... nemmeno io ho una soluzione..."


L'Empirea scosse la testa. Lin Ming normalmente sarebbe stato un partner perfetto per Xiao Moxian e avevano anche avuto un bambino. Se non ci fosse stata la grande calamità, avrebbe potuto sicuramente portare Lin Ming dalla razza dei demoni per proporre il matrimonio e aiutarlo.


Sfortunatamente ora era impossibile. Non importava quanto fosse talentuoso Lin Ming, sarebbe stato inutile.


Le razze dei mostri e dei demoni erano preoccupati sopratutto per il presente, avrebbero discusso in seguito del futuro. Data l'imminente grande calamità, erano sull'orlo dell'estinzione. Chi sapeva se avrebbero avuto ancora un futuro o no?


Lin Ming sprofondò nel silenzio. L'Empirea Sogno Divino disse: "Non essere impulsivo. Alcune questioni sono irrisolvibili. Cercherò di fare del mio meglio per persuadere l'Empireo Genesi Diabolica, non solo per te, ma anche per la razza umana. Non importa quanto siano flebili le nostre speranze, devo farlo."


"Tra pochi giorni si terrà il banchetto della longevità. So che sarai a disagio e sarai di pessimo umore, ma non devi assolutamente fare infuriare l'Empireo Genesi Diabolica. La sua nipote più amata ora è incinta del tuo bambino, e deve odiarti dal più profondo del cuore. Se litigherai con lui, getterai solo olio sul fuoco e peggiorerai la situazione."


Mentre parlava, l'Empirea Sogno Divino si levò nel cielo e fluttuò via.


In questi ultimi giorni, stava trattando costantemente con la razza dei mostri e dei demoni, cercando di capire che posizione avessero preso per quanto riguardava la grande calamità. Ma i risultati l'avevano scoraggiata.


Forse l'umanità avrebbe davvero perso l'appoggio della razza dei mostri e dei demoni.


In tal caso, l'amore di Lin Ming nei confronti di Xiao Moxian sarebbe diventato indubbiamente una tragedia.


Pensando a questo, l'Empirea Sogno Divino si incupì.


Le razze dei mostri e dei demoni potevano chinare la testa in segno di sottomissione, ma l'umanità... non aveva modo di ritirarsi!


Il tempo passò, un giorno dopo l'altro.


Xiao Moxian era stata confinata nelle sue stanze. Avrebbe trascorso il tempo mangiando, facendosi il bagno, dormendo od oziando.


L'Imperatore dei Mostri era venuto a porgere visita a Xiao Moxian diverse volte, ma lei era rimasta completamente in silenzio, come se non lo avesse nemmeno visto.


L'Imperatore dei Mostri poté solo sospirare profondamente. Sapeva che ogni suo intervento sarebbe stato inutile.


Per le loro razze, la loro sopravvivenza, dovevano sacrificare Xiao Moxian; era fin troppo ingiusto per lei. In particolare adesso la stavano perfino minacciando con il suo bambino...


Così, ogni volta che l'Imperatore dei Mostri le porgeva visita poteva solo ordinare alle domestiche di servire Xiao Moxian con attenzione e lasciare qualche materiale celeste nutritivo per poi andarsene silenziosamente.


Le servitrici usarono questi oggetti per cucinare zuppe, piatti e altri tipi di pasti, che Xiao Moxian mangiò.


Non importava quanto fosse triste, non avrebbe fatto uno sciopero della fame.


Avrebbe finito tutte le medicine spirituali, ogni scodella di cibo, tutto per il bambino nel suo ventre.


Era ben consapevole che il figlio che aveva avuto con Lin Ming possedeva un talento straordinario. Anche se il bambino era ancora nella sua forma più elementare, poteva assorbire energia heaven earth.


Non poteva assolutamente sprecare il talento del bambino e influenzarne negativamente la crescita.


Mentre Xiao Moxian era confinata nelle sue stanze, sempre più eroi da ogni parte dell'universo iniziarono a porgere visita alla razza dei mostri.


La pagoda nera divenne sempre più animata.


Grandi Sect da ogni dove si erano radunati qui. C'era più di una decina di Empirei solo dalla parte umana.


Per quanto riguardava i saggi, anche loro avevano portato diversi Empirei di massimo livello. Seguivano il Sacro Figlio di Zaohua e si erano sistemati nella tenuta più opulenta e distinta nella pagoda nera.


Ogni giorno sarebbero entrati e usciti membri della razza dei mostri e dei saggi dalla loro tenuta.


Vari tipi di materiali di altissima qualità e splendide donne furono portati nella loro residenza. I banchetti lì continuavano senza fine e erano allietati da musica e canzoni.


Gli Empirei umani lo notarono, ma non potevano farci nulla.


Durante questo periodo di tempo, anche Lin Ming entrò nella pagoda nera.


Dal momento in cui entrò, non mise piede fuori dalla sua stanza.


Attorno a lui, l'energia heaven earth si radunò lentamente, scorrendo nei suoi meridiani. Una ruota nera fluttuava silenziosamente di fronte a lui.


Il suo tronco nudo rivelava una muscolatura sublime, i suoi lineamenti erano perfetti.


Il suo mondo interno conteneva una forza indescrivibile.


Lin Ming trascorse ogni momento a coltivare.


Lungo la strada illimitata delle arti marziali, questo periodo di tempo era praticamente nullo, ma durante questi giorni, Lin Ming riuscì ad arrivare al picco delle sue condizioni.


Aveva già il presentimento che questo banchetto della longevità sarebbe stato pieno di tensione. Probabilmente ci sarebbero stati dei conflitti!


"Empireo Genesi Diabolica... Sacro Figlio di Zaohua..."


Pronunciò piano questi due nomi. Di fronte a Lin Ming giaceva una lancia nera dall'aspetto semplice, l'arma sembrava condensata dai fiumi sconfinati del tempo. Solo guardandola, avrebbe fatto tremare il cuore!


Era la lancia del drago nero che Lin Ming aveva ottenuto nella prova finale.


Ne sfregò silenziosamente l'asta. Il bagliore freddo scintillava nella camera buia.


Era rimasto seduto qui tutta la notte. Presto il sole sarebbe sorto.


E oggi era il giorno del banchetto della longevità!
                                


                                



