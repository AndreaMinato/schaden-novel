---
title: Capitolo 1758 – Ritrovo di giovani membri d'élite
pubDate: 2025-12-15T08:37:10.437Z
tags:
    - mw
---


Capitolo sponsorizzato, ringraziamo Mattia!
15 (5 Mattia + 10 Paolo) capitoli in coda, 0/5
-Schadenfreude


"Sir Lin, è pronto? Senior Sogno Divino desidera informarla che è il momento di andare."


La voce della domestica riecheggiò dall'altra parte della stanza. Lin Ming disse piano: "Capisco."


Dopo aver avvolto l'asta della lancia con una striscia di tessuto, Lin Ming mise da parte  l'arma e si alzò.


Nonostante fosse un banchetto della longevità, per Lin Ming era come entrare in un campo di battaglia.


In quel momento, Lin Ming sentì la trasmissione del suono di Xiao Moxian.


"Fratellone Lin, mio nonno è appena arrivato e ha posto diversi incantesimi nel mio corpo, così che nessuno possa capire cosa c'è di diverso in me. Trascorrerò poco tempo al banchetto della longevità. Inoltre dovrò accettare la proposta del Sacro Figlio di Zaohua di fronte a tutti..."


Il tono di Xiao Moxian era un po' agitato.


Lin Ming si limitò a dire: "Non accettare. Lascia tutto il resto a me."


"Mm."


Sentendo di nuovo la voce del suo amato, a Xiao Moxian si scaldò il cuore e si tranquillizzò.


"Signorina, per favore si affretti, dobbiamo acconciarle i capelli e aiutarla a cambiarsi."


Xiao Moxian sentì il grido di una domestica. Le servitrici erano occupate che Xiao Moxian si sarebbe inventata un trucco per causare problemi nel banchetto della longevità. Se fosse accaduto, nemmeno 10.000 morti sarebbero state sufficienti a punirle.


"Sto arrivando." Disse freddamente Xiao Moxian. Era stato difficile per lei trovare un momento per rimanere da sola e non poteva tardare troppo.


.....


Due ore dopo, il grande banchetto della longevità finalmente iniziò.


Il gruppo con cui viaggiava Lin Ming si radunò in un'area specifica.


Sull'erba fresca, due donne vestite di bianco stavano parlando e ridendo. Anche se il loro aspetto era chiaramente diverso, davano la sensazione di essere simili.


Emanavano un senso naturale di armonia combinato con la scena meravigliosa attorno a loro.


"Apprendista senior... Signorina Mu..." Lin Ming fu sorpreso nel vedere queste due donne. Erano le sorelle Mu Qianxue e Mu Lingyun. All'inizio erano rimaste nel palazzo di Sogno Divino, così Lin Ming non credeva che sarebbero arrivate qui all'improvviso.


"Lin Ming, finalmente hai lasciato l'isolamento..." Mu Qianxue lo osservò con uno sguardo pieno di emozioni contrastanti. Ora che si era riunita con sua sorella, ogni suo desiderio era stato soddisfatto.


In realtà Mu Qianye era già tornata diversi giorni fa, ma Lin Ming era rimasto in isolamento, così l'aveva visto solo oggi.


Aveva saputo da sua sorella che Tian Mingzi era stato ucciso da Lin Ming usando trucchi e tattiche. Anche se Lin Ming aveva sfruttato una zona letale, Mu Qianxue ne era stata scioccata.


Sapere che il profondo odio che aveva sopportato per 50.000 anni era stato vendicato all'improvviso, Mu Qianxue era rimasta stupefatta.


"Apprendista senior... sei venuta anche tu?"


Mu Qianxue sembrava aver intrapreso una strada completamente diversa in confronto a decine di anni fa. Perfino Lin Ming aveva difficoltà ad individuare il suo livello.


Questo non significava che Mu Qianxue fosse più forte di lui. Ma visto che aveva preso in prestito il corpo mortale della dea della razza primordiale, l'Imperatrice Celeste Xuanqing, in molti casi sarebbe stato impossibile valutare la sua forza secondo dei criteri normali.


Lin Ming poté confermare che negli ultimi decenni Mu Qianxue aveva seguito l'Empirea Sogno Divino, allenando i metodi di coltivazione lasciati dall'antica divina razza primordiale. Era inevitabile che la sua forza arrivasse ad un livello completamente diverso.


Anche le leggi della razza divina appartenevano ai 33 Dao Celesti.


"Mm... ci siamo ritrovati quando la signorina Bing Meng ha lasciato il suo isolamento."


Mentre Mu Qianxue parlava, tra le molte serve del palazzo di Sogno Divino, Lin Ming intravide una ragazza vestita di blu simile ad una fata celeste, elegante e intoccata dal mondo mortale.


Le pupille di Lin Ming si rimpicciolirono. Questa ragazza era Bing Meng, qualcuno che Lin Ming non aveva visto per molto tempo!


Sapeva già che Bing Meng era una reincarnazione di Sogno Divino. Quando la esaminò, notò che la sua aura era diventata molto più simile a quella dell'Empirea.


Forse molto presto le due si sarebbero fuse insieme.


Allora, l'Empirea Sogno Divino sarebbe arrivata allo stadio di Vera Divinità. Tuttavia non si sapeva se potesse farlo prima che ci fosse la grande calamità.


Lin Ming si rivolse verso Bing Meng e sorrise lievemente, salutandola. Bing Meng si inchinò lievemente in risposta, senza dire nulla. Da quando l'aveva incontrata, aveva sempre avuto una personalità fredda e distante.


"Lin Ming, quando hai ucciso Tian Mingzi, hai tenuto le sue ossa o la sua testa?"


Mu Qianxue strinse i denti accanto a Lin Ming. Il suo odio nei confronti di Tian Mingzi era impresso perfino nelle sue ossa. Voleva vedere con i suoi occhi la testa decapitata della sua nemesi.


Lin Ming scosse la testa: "Il corpo mortale di Tian Mingzi è stato già distrutto. Ma la sua anima è sigillata nella mia Ruota Karmica delle Miriadi di Demoni. Dopo che il banchetto della longevità finirà, potrò mostrargliela."


"Ottimo!"


Mu Qianxue fece un respiro profondo e strinse i pugni. Disse piano: "Lin Ming, grazie..."


"Apprendista senior, non c'è bisogno di ringraziarmi come se fossi un estraneo..."


Lin Ming sorrise. In quel momento arrivò l'Empireo Sogno Divino.


"Andiamo."


Disse piano. Allo stesso tempo, osservò con attenzione Lin Ming, che capì il significato dietro il suo sguardo. Sperava che si sarebbe comportato appropriatamente durante il banchetto.


Lin Ming annuì, esprimendo che sapeva ciò che doveva fare.


L'Empirea Sogno Divino non disse altro. Si erano detti tutto il necessario. Credeva che, data la sua personalità, Lin Ming non avrebbe mai fatto qualcosa di irrazionale.


Così il gruppo si levò in volo!


Quando Lin Ming seguì Sogno Divino al banchetto, rimase scioccato dall'interno della pagoda nera dell'Atlante.


Sembrava che nella struttura ci fosse un mare.


L'energia del mare era densa ed era percorso da onde alte e potenti.


Senza dubbio, questo era un mondo che la razza dei mostri aveva sigillato nella pagoda nera, ma era così grande, era davvero scioccante. Se non altro, Lin Ming non credeva che l'Imperatore dei Mostri fosse capace di un'impresa simile.


"La razza dei mostri ha delle origini incredibili. In passato, anche loro sono riusciti a produrre Vere Divinità..." Disse Sogno Divino accanto a Lin Ming. "In passato, è stata una delle antiche razze. Dai 7-8 ai 10 miliardi di anni fa erano in un periodo incredibilmente florido. Le loro eredità sono molto più antiche di quelle umane. Sfortunatamente ora sono entrati in declino e non si sa per quanto tempo riusciranno a sopravvivere..."


L'Empirea Sogno Divino sospirò. Lin Ming sapeva che era preoccupata anche per la razza umana.


Era facile provare compassione per qualcuno in condizioni simili alle proprie. Il futuro dell'umanità era incerto e caotico come quello della razza dei mostri...


Nei vasti universi dei 33 Cieli, non c'era mai stata una razza capace di vivere per sempre in prosperità...


"Anche la razza degli dei era un'antica razza?"


Chiese all'improvviso Lin Ming, guardando Mu Qianxue che aveva posseduto il corpo dell'Imperatrice Celeste Xuanqing, un membro della razza degli dei primordiali.


"Sì. 10 miliardi di anni fa, tra tutte le antiche razze, quella degli dei primordiali era la più potente, per questo si è definita divina. La loro razza ha una popolazione limitata, ma ogni individuo tra di loro è straordinario. È la razza più perfetta mai esistita!"


La seconda volta che Lin Ming era andato nell'Antico Abisso Demoniaco, aveva sentito parlare della razza divina dall'anima residua del discepolo dell'Empireo Primordius. La razza divina possedeva uno spirito formidabile, un fisico mortale e un mondo interno. Potevano coltivare l'essenza, l'energia e il divino. Dal momento in cui nascevano, avevano una forza formidabile e un talento che sfidava le leggi della natura. Non solo, ma la durata della loro vita era dieci volte superiore a quella di un essere umano.


In effetti erano creature che sfidavano ogni logica.


Sfortunatamente, nemmeno una razza del genere era riuscita a prosperare per sempre. La sua popolazione era entrata in declino e diverse centinaia di migliaia di anni fa si erano giunti sull'orlo dell'estinzione.


Sembrava che, in seguito, l'Imperatrice Celeste Xuanqing e l'Empireo Primordius avessero costruito insieme la Strada del Samsara. Il loro obiettivo era di trarre supporto dalla potenza mistica della reincarnazione e trovare una speranza di sopravvivenza per la razza degli dei primordiali.


Ma alla fine avevano fallito.


Il banchetto della longevità dell'Imperatore dei Mostri si svolgeva in un'isola al centro del mare.


Questo territorio era ampio 80 chilometri, era circondato da isole più piccole come dei pianeti che roteavano attorno ad un sole, punteggiando il paesaggio.


E nel mare innumerevoli bestie mostruose sorvegliavano il posto.


Erano tartarughe nere, draghi dei fiumi cornuti, pitoni divoratori del cielo, idra e così via.


Queste creature marine erano di dimensioni titaniche e ognuna di esse era più potente di un Sacro Lord. Tutte ubbidivano agli ordini della razza dei mostri. Se avessero attaccato, sarebbero stati un esercito terrificante.


"Senior Sogno Divino! Fratello Lin Ming!"


All'improvviso riecheggiò una voce in lontananza. Qualcuno si fece avanti, porgendo i suoi rispetti prima all'Empireo Sogno Divino e poi a Lin Ming.


Questa persona era inaspettatamente il re Bai, il discepolo principale di Vasto Universo. Nell'Incontro Assoluto del Regno Divino, aveva combattuto contro Lin Ming nell'arena!


Dietro il re Bai, c'era una squadra piena di persone forti. Era chiaro che fosse venuto anche l'Empireo Vasto Universo.


"Da quanto tempo."


Lin Ming lo salutò. Si riempì di emozione quando vide il re Bai. Probabilmente anche tutti i membri d'élite più giovani dell'Incontro di Arti Marziali come Zanna di Drago, Hang Chi e Jun Biyue sarebbero venuti.


Naturalmente, anche una delle protagoniste di questo evento, Xiao Moxian, era una dei geni migliori dell'Incontro di Arti Marziali assoluto di quell'anno.


Tuttavia, allora, Lin Ming non avrebbe mai pensato che sarebbe arrivato il giorno in cui si sarebbe innamorato con l'arrogante e piena di vigore Xiao Moxian.


Si poteva dire che il fato fosse davvero incredibile.


Era passato quasi un secolo dal torneo. Ripensando a quei giorni, erano stati tutti fin troppo giovani e pieni di passione. Ora che si fossero rincontrati, era naturale riempirsi di emozione.
                                


                                



