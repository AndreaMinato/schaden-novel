---
weight: 17590
title: Capitolo 1759 – Incontrare il Sacro Figlio
pubDate: 2025-12-15T08:37:10.438Z
tags:
    - mw
---


Capitolo sponsorizzato, ringraziamo Mattia!
14 (4 Mattia + 10 Paolo) capitoli in coda, 0/5
-Schadenfreude


Le aspettative di Lin Ming erano corrette. Dopo che arrivò nell'isola, incontrò un'altra vecchia conoscenza: Hang Chi del Monte Potala.


Hang Chi indossava un abito di lino semplice e pulito.


Il gruppo del Monte Potala consisteva solo in tre persone, facendolo sembrare un po' solitario. Il Budda guerriero l'Imperatore Shankya e il Grande Budda Senza Limiti non erano venuti.


"Benefattore Lin, da quanto tempo."


Hang Chi giunse le mani e mostrò un brillante sorriso. Anche dopo così tanti anni non era cambiato minimamente.


Dopo che Hang Chi aveva osservato la coltivazione di Lin Ming, era rimasto un po' sbalordito e poi si era rilassato subito. Sorrise con amarezza e disse: "Il benefattore Lin è davvero un individuo sbalorditivo. La coltivazione di questo povero monaco un tempo era più alta della tua di due stadi, ma ora invece sono stato seminato."


Hang Chi scosse la testa.


L'attuale livello di Lin Ming aveva lentamente fatto mangiare la polvere al resto della giovane generazione.


E in realtà la coltivazione era solo secondaria. L'aspetto più terrificante di Lin Ming stava nella sua forza combattiva. Lin Ming aveva studiato il Sutra ed ereditato il sangue Asura; la sua potenza aveva raggiunto un livello incomprensibile.


"Il fratello Hang Chi è troppo modesto. Avanti, andiamo insieme."


Lin Ming rispose inchinandosi. Aveva un'ottima impressione del Monte Potala. In passato, il Budda Senza Limiti gli aveva fatto un grande favore. Se non fosse stato per l'albero Bodhi, sarebbe stato incredibilmente difficile per Lin Ming fondere insieme i suoi tre intenti marziali.


Più si inoltravano nell'isola, più trovavano membri d'élite eroici e talenti sbalorditivi.


Al centro dell'isola c'era un enorme palazzo sospeso a mezz'aria; questo era il posto dove si sarebbe tenuto il banchetto della longevità dell'Imperatore dei Mostri.


Attorno alla struttura c'erano uccelli e bestie spirituali. Quando volavano tra le nuvole e la nebbia, creavano uno spettacolo magnifico.


Inoltre si erano radunate ogni sorta di carrozze divine, barche spirituali e veicoli di ogni tipo di grande organizzazione, tutte estremamente costose. Insieme formavano un paesaggio incredibile.


Tutte queste persone che potevano sedersi nei posti più interni del palazzo erano eroi incredibili. Solo i guerrieri allo stadio di Empireo erano più di venti.


E per quanto riguardava i membri d'élite della giovane generazione, anche se potevano accedere a quest'area, potevano rimanere nei posti più lontani. Questo includeva Lin Ming.


Per quanto riguardava Mu Lingyun e Mu Qianxue, persone deboli e poco importanti, potevano solo sedersi nella stessa zona.


Lin Ming arrivò al suo posto e si sedette. Quando chiuse gli occhi in meditazione, sentì un intento omicida feroce precipitarsi su di lui.


Lo fece rabbrividire e quasi estrasse la Lancia del Sangue della Fenice.


Quando si girò verso la fonte di questo intento assassino, vide un uomo alto su una piattaforma di pietra, il suo sguardo era fisso su di lui.


Era l'Empireo Genesi Diabolica!


Lin Ming fece un respiro profondo. Poteva sentire l'enorme pressione che si era abbattuta su di lui. Naturalmente era impossibile per l'Empireo attaccare Lin Ming durante il banchetto, ma nonostante tutto, non poteva reprimere la rabbia e aveva cercato di usare la sua aura per scioccare Lin Ming. Un ordinario guerriero ad un passo dal diventare un Sacro Lord sarebbe stato schiacciato dall'aura dell'Empireo Genesi Diabolica da un momento all'altro.


"Moccioso, osi venire qui?! Hai proprio un bel coraggio!"


La voce dell'Empireo Genesi Diabolica era gelida. La sua trasmissione del suono tuonò nelle orecchie di Lin Ming, pareva quasi che volesse spaccargli i timpani.


"Senior Genesi Diabolica."


Lin Ming gli porse i suoi rispetti. Poteva a stento mantenere la calma di fronte a quest'aura selvaggia e pericolosa come una tempesta.


Se l'Empireo Genesi Diabolica avesse aumentato la pressione, allora avrebbe dovuto attivare la Forza del Dio Blasfemo e usare altra forza. Alla fine, avrebbe avuto bisogno di usare il sangue Asura.


"Chi diavolo sarebbe il tuo senior, smettila di cercare di rabbonirmi! Hai rubato lo yin primordiale di mia nipote e non mi dimenticherò mai di questo affronto! Anche se Sogno Divino ti sta proteggendo, prima o poi te la farò pagare per ciò che hai fatto!"


La voce dell'Empireo Genesi Diabolica era aggressiva e feroce. Lin Ming poté solo rimanere in silenzio. Come aveva detto Sogno Divino, Genesi Diabolica ora era infuriato. Inoltre il suo temperamento era già crudele e spietato, e odiava che gli altri gli rispondessero a tono. Così, se Lin Ming avesse aggiunto altro, avrebbe avuto l'effetto opposto.


"Moccioso, d'oggi in avanti Xian'er non avrà nulla a che fare con te! Chi ti credi di essere? In questa grande calamità non sei nient'altro che una formica. Credi di essere invincibile solo perché hai un po' di talento? Che utilità avrebbe il tuo talento di fronte ad una Vera Divinità?!"


L'Empireo Genesi Diabolica era senza fiato per la rabbia. Aumentò sempre di più la sua pressione, cercando di umiliare Lin Ming.


Lin Ming si accigliò. Presto avrebbe dovuto attivare la Forza del Dio Blasfemo per resistere.


Ma in quel momento, non troppo lontano da lui, l'Empirea Sogno Divino disse un gentile: "Mm." Nonostante questo semplice suono fosse leggero come una brezza di primavera, spazzò via tutta l'aura formidabile dell'Empireo Genesi Diabolica.


"Genesi Diabolica, sembra che non sia dell'umore migliore?"


Disse piano l'Empirea Sogno Divino. L'Empireo Genesi Diabolica rimase senza parole. Quando la guardò, fece un respiro profondo.


Anche se aveva usato una piccola parte della sua aura, era stata tutta dispersa dalla voce leggera di Sogno Divino. Questo aveva scioccato Genesi Diabolica.


La sua coltivazione aveva raggiunto un livello inconcepibile.


"Questo Sogno Divino... come può essersi avvicinata così tanto allo stadio di Vera Divinità?"


Di fronte alla donna serena e indifferente, l'Empireo Genesi Diabolica ebbe la sensazione di guardare un lago senza fondo. Non riusciva ad immaginare a che livello fosse arrivata.


Se Sogno Divino era già ad un passo dallo stadio di Vera Divinità, allora se si fosse fusa insieme a Bing Meng, non sarebbe stato impossibile per lei passare al livello successivo!


Se Sogno Divino fosse riuscita a diventare una Vera Divinità, allora la forza dell'umanità doveva essere rivalutata. Anche se sarebbero stati ancora inferiori ai saggi, almeno avrebbero potuto contendere con loro.


Mentre gli Empirei Genesi Diabolica e Sogno Divino si stavano confrontando, una luce brillante riempì il palazzo. Una vettura dorata volò nella sala principale, trainata da diversi draghi dei fiumi cornuti!


"Chi è quello?"


Quanto è arrogante, ha portato la sua vettura nella sala principale!"


Molti giovani membri d'élite sussultarono. Le loro carrozze e le loro barche spirituali erano state tutte parcheggiate fuori dal palazzo e i loro seguaci non potevano nemmeno mettere piede dentro.


Quando tutti guardarono la carrozza, videro un giovane vestito di bianco al suo interno. E accanto a lei c'era una giovane seducente.


Di fronte a questa coppia c'era un uomo di mezz'età con un'armatura da battaglia. Aveva un'aura profonda come il mare, non inferiore a quella dell'Empireo Genesi Diabolica!


Senza dubbio, anche lui doveva essere un Empireo al picco del suo stadio!


"Un Empireo Saggio!"


"Il Sacro Figlio di Zaohu!"


Esclamarono allarmati alcuni. Durante gli anni in cui Lin Ming si era avventurato nella Strada Asura, il Sacro Figlio di Zaohua era già diventato famoso nel Regno Divino. Nessun membro della giovane generazione del Regno Divino aveva il coraggio di affrontarlo.


Questo perché, decine di anni fa quando era entrato nel Regno Divino, aveva sfidato molti grandi maestri dell'umanità.


Questi esperti non erano persone comuni della loro generazione. Anche così, avevano tutti perso!


Diversi anni fa, il Sacro Figlio di Zaohua aveva anche sconfitto un Grande Re del Mondo umano!


Dopo quello scontro, la sua reputazione e il suo prestigio erano arrivati ad un altro livello.


I membri della giovane generazioni dell'umanità si scoraggiarono. Anche se lo odiavano, non potevano che riconoscere la sua forza. La differenza tra di loro era troppo vasta!


"Così era il Sacro Figlio di Zaohua. Non c'è da meravigliarsi che siano entrati con arroganza, avevano perfino portato la carrozza nella sala principale!"


"Abbassa la voce! Sta attento che non ti senta! Anche se non può farti nulla al banchetto della longevità, dopo potrebbe venire alle porte del tuo Sect e sfidare il maestro del tuo Sect. Se accadesse, sarebbe davvero un grande colpo di sfortuna!"


Dissero diverse persone. Immediatamente, le molte persone ostili al Sacro Figlio di Zaohua chiusero la bocca.


In quel momento, il giovane saggio arrivò nell'area degli Empirei e si sedette con fare maestoso, stendendo le gambe con fare pigro.


Accanto a lui c'era l'Empireo Senza Traccia, che si accigliò, ma alla fine non disse nulla.


A dire il vero, se il Sacro Figlio di Zaohua era stato capace di sconfiggere un Grande Re del Mondo, significava che poteva contendere con i membri della generazione più vecchia. Il fattore chiave di questo era la sua giovane età. Dopo diversi altri secoli, probabilmente avrebbe raggiunto la forza di un Empireo, così era ragionevole che potesse sedersi in quest'area.


Inoltre la razza dei mostri era in stretti rapporti con i saggi, così sicuramente non avrebbero disapprovato le loro azioni.


"Ahah, sono passati molti anni da quando ho visto sua altezza il Sacro Figlio, eppure la sua forza era aumentata ulteriormente!"


Un precettore imperiale della razza dei mostri lo accolse calorosamente. "Sacro Lord negli stadi intermedi!"


Diversi ministri di alto livello sospirarono con ammirazione.


Il Sacro Figlio di Zaohua era arrivato negli stadi intermedi del Sacro Lord diversi anni fa e la sua forza era aumentata drasticamente. Era stato anche in quel momento che aveva sconfitto un Re del Mondo umano. Ora che erano trascorsi diversi anni, le fondamenta del Sacro Figlio di Zaohua si erano consolidate e probabilmente era ancora più forte!


"Sono solo gli stadi intermedi del Sacro Lord, non era niente di che." Il Sacro Figlio di Zaohua scosse la testa, come se tutti i suoi risultati fossero normali per lui. In effetti sarebbe stato strano se non ci fosse riuscito.


"Ahah, esatto, non è davvero niente di che. L'obiettivo del Sacro Figlio dovrebbe raggiungere la forza di un Empireo nei prossimi secoli!"


Lusingò un altro dei ministri.


Il Sacro Figlio di Zaohua sorrise lievemente. Con un tono noncurante disse: "Dovrebbe avvenire entro 200 anni. In 200 anni potrò combattere contro un Empireo, non di più..."


Le sue parole erano audaci e impudenti. Anche così però, i membri della giovane generazione del Regno Divino potevano solo ascoltarlo in silenzio. Se avesse cresciuto di questo passo, sarebbe riuscito davvero a confrontarsi con un Empireo entro 200 anni.


Il Sacro Figlio forse avrebbe dovuto combattere un debole Empireo una volta che fosse arrivato allo stadio di Re del Mondo. E con la Perla Primordiale, sarebbe stato possibile per lui diventare un Re del Mondo entro 200 anni.


"Sua altezza è davvero audace!" Dissero insieme i ministri della razza dei mostri.


Accanto a Lin Ming, il re Bai arricciò le labbra e disse con tono profondo: "Che tipo condiscendente!"


Il re Bai non si era espresso usando una trasmissione del suono. Anche se aveva parlato piano, il Sacro Figlio di Zaohua aveva una percezione estremamente acuta, così l'aveva sentito.


Il Sacro Figlio di Zaohua si rivolse verso il re Bai. Non badò a lui, però si girò verso Lin Ming che era seduto accanto a lui. Vederlo lo lasciò un po' sorpreso.


Presto sembrò ricordarsi di qualcosa e mostrò un sorriso malvagio.


"Non mi sarei mai immaginato che saresti venuto anche tu. Sembra che ti rimangano ancora circa 40 anni? Ahahah! Assicurati di goderti i 40 anni rimasti, perché dopo non potrai più goderti la vita."


Agli occhi del Sacro Figlio di Zaohua, una persona al livello di re Bai ormai era insignificante. L'unico un po' più degno di nota per lui era Lin Ming.
                                


                                



