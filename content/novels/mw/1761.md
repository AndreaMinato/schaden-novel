---
weight: 17610
title: Capitolo 1761 – Incontrare Xiao Moxian
pubDate: 2025-12-15T08:37:10.438Z
tags:
    - mw
---


Capitolo sponsorizzato, ringraziamo Mattia!
13 (3 Mattia + 10 Paolo) capitoli in coda, 0/5
-Schadenfreude


"Moccioso, vuoi morire?!"


I quattro tirapiedi circondarono Lin Ming, che invece rimase seduto con calma, non si alzò nemmeno.


"Ci hai chiamati galoppini? Eheh... chi ti credi di essere? Il tuo prestigio ti è stato dato dagli umani, e quando gli umani non esisteranno più, non sarai nulla, perfino essere un galoppino sarebbe troppo per te! Per quanto tempo credi che riuscirai ad essere così arrogante?"


Le parole dei quattro tirapiedi erano minacciose. Anche se non l'avevano detto chiaramente, avevano suggerito che prima o poi l'umanità sarebbe stata annientata completamente dai saggi.


Allora, quando i membri d'élite umani avessero perso la protezione della loro razza, sarebbero diventati patetici cani randagi. Avrebbero anche rischiato di diventare schiavi dei saggi.


Nonostante fossero servi, non si sentivano inferiori agli umani, anzi, si ritenevano alla pari con i membri d'élite umani.


Molti dei coltivatori umani presenti si accigliarono sentendo le parole dei quattro. Lin Ming si alzò lentamente, la sua aura era profonda come il mare. Non poterono che sussultare di fronte a lui.


"Ehi, vuoi combattere?" Dissero i quattro tirapiedi.


Anche se i quattro avevano detto parole del genere, in realtà avevano paura. Dopotutto questo era il grande banchetto della longevità dell'Imperatore dei Mostri e c'erano molti Empirei presenti. I quattro stavano usando il potere e la reputazione dei saggi per fare gli impudenti, ma non potevano attaccare Lin Ming.


Inoltre non sapevano quanto fosse potente il loro avversario.


Il gruppo era formato da Sacri Lord negli stadi avanzati e al picco del loro stadio. Se non avessero potuto affrontare Lin Ming, avrebbero umiliato la loro razza.


"Fatevi da parte!"


Disse con tono cupo il Sacro Figlio di Zaohua.


"Sua altezza il sacro figlio..."


I quattro galoppini strinsero i denti. Vedendo quanto era freddo lo sguardo del loro capo, si ritirarono.


Il Sacro Figlio di Zaohua guardò Lin Ming e ridacchiò: "Cosa? Siamo entrambi qui per celebrare il banchetto della longevità e stai già cercando di combattere contro i miei seguaci prima che l'evento inizi. Se è tutto qui quello che sai fare, allora non mi interesserà affrontarti tra 40 anni."


Le parole del Sacro Figlio di Zaohua erano piene di derisione, riducendo subito Lin Ming allo stesso livello dei suoi seguaci. Se Lin Ming era davvero così potente, allora sarebbe stato inutile affrontare i suoi sottoposti.


Di fronte a questa provocazione, Lin Ming continuò a sorridere: "I sottoposti imitano i loro superiori, i tuoi servi non conoscono le regole e blaterano come vogliono anche quando il loro padrone sta parlando, non capiscono in che situazione si trovano. Davvero, anche se hai cresciuto questi cani, non ho idea di cosa gli abbia insegnato. Se vengono liberati per strada e iniziano a mordere gente per strada, gli altri non avrebbero il permesso di picchiarli con un bastone?"


<em>Nota traduzione: "i sottoposti imitano i loro superiori" letteralmente sarebbe "se la trave più alta non è dritta, quella più bassa sarà storta" (上梁不正下梁歪).</em>


Le parole di Lin Ming furono ugualmente dure e fecero tremare i quattro tirapiedi. In questa situazione potevano solo sopportare l'umiliazione. Avevano deriso Lin Ming, ma alla fine si erano causati problemi da soli.


L'Empirea Sogno Divino si accigliò lievemente con preoccupazione. Prima aveva avvertito Lin Ming di non entrare in conflitto con il Sacro Figlio di Zaohua, ma sembrava che lui non l'avesse nemmeno sentita. Sembrava anzi che lo stesse prendendo di mira deliberatamente.


<em>'Lin Ming... cos'ha intenzione di fare...'</em> L'Empirea guardò Lin Ming, voleva intervenire, ma alla fine non lo fece. Sapeva che Lin Ming era una persona consapevole delle conseguenze delle sue azioni.


"Non è male la tua lingua sciolta."


Il Sacro Figlio di Zaohua rise con sdegno. "Non sai quanto sei debole? Sei solo ad un passo dal Sacro Lord! Tra quarant'anni dovresti riuscire ad arrivare negli stadi intermedi del Sacro Lord e arrivare al mio livello. Se succedesse, potrei essere un po' interessato a battermi con te, altrimenti sarebbe troppo noioso."


Mentre il Sacro Figlio di Zaohua parlava, riecheggiò una voce calorosa. "Ahahah! Sua altezza sacro figlio, Sir Lin, siete eroi sbalorditivi e il termine del duello non è ancora arrivato, così non c'è bisogno di essere così ostili!


In quel momento, un uomo di mezz'età entrò nella sala.


Era alto e dalla schiena ben dritta. La sua pelle era chiara e il suo sguardo era misterioso. I suoi capelli neri gli ricadevano fino alla vita. Aveva un portamento maestoso, pieno di spirito eroico.


Era il vero sovrano della razza dei mostri, l'imperatore.


La comparsa dell'Imperatore dei Mostri fece calmare tutti i presenti.


Anche Lin Ming si inchinò rispettosamente. L'Imperatore dei Mostri adocchiò il giovane senza farsi notare. Lin Ming era ben consapevole che anche lui sapeva della gravidanza di Xiao Moxian.


Tuttavia non mostrò ovvio odio come l'Empireo Genesi Diabolica, mantenne un atteggiamento calmo e gradevole, come se non sapesse nulla della situazione.


Da questo punto di vista, non significava che fosse più potente dell'Empireo Genesi Diabolica, ma che era più abile nel nascondere le sue vere emozioni ed intenzioni. Il suo amico invece era più aperto e tendeva ad andare dritto al punto. Se Lin Ming avesse dovuto confrontarsi con i due, naturalmente avrebbe prestato più attenzione all'imperatore.


Gli Empirei presenti si alzarono uno alla volta per congratularsi.


In quel momento venne annunciato l'arrivo di un'altra figura di alto livello.


Era una vecchia conoscenza di Lin Ming: l'Empireo Vasto Universo.


Dopo che salutò l'Imperatore dei Mostri e Sogno Divino, si rivolse verso Lin Ming con uno sguardo d'apprezzamento.


In realtà, il motivo per cui Lin Ming si era accordato con il Sacro Figlio di Zaohua per fare un duello era a causa sua. Dato che  l'Empireo Vasto Universo aveva protetto Lin Ming, il Sacro Figlio di Zaohua lo aveva sfidato a fare un duello dopo 300 anni. Così Lin Ming si era offerto di accettare il duello al posto dell'Empireo.


E da questo punto di vista, Lin Ming era in debito con lui.


"Che bravo giovane, ad un passo del Sacro Lord! Sei ad un passo dal raggiungere lo stadio di Sacro Lord, in effetti... puoi avanzare di livello quando vuoi!"


La velocità di coltivazione di Lin Ming aveva lasciato sbigottito l'Empireo Vasto Universo. Nell'Incontro di Arti Marziali Assoluto, aveva sbaragliato gli altri membri d'élite del Regno Divino, nessuno di loro era riuscito a batterlo.


"Re Bai, dovresti imparare un po' da Lin Ming. Non devi fare molto. Sarei più che soddisfatto se potessi arrivare ad un quinto del suo livello.


Re Bai era l'apprendista dell'Empireo Vasto Universo ed era anche accanto a Lin Ming. Sotto lo sguardo di Vasto Universo, pensò con amarezza che era troppo ingiusto paragonarlo a Lin Ming.


"Senior Vasto Universo è troppo cortese..." Disse Lin Ming. Mentre stava per scambiare altri convenevoli con lui, sussultò e gli si mozzò il fiato in gola. Si irrigidì sul posto.


Guardò verso un angolo della sala principale. Una giovane ragazza vestita di nero era uscita da una porta laterale.


Era accompagnata da otto servitrici. La sua figura era snella e stava indossando un elegante vestito nero. Il suo viso era coperto da un velo, rivelando solo un paio di splendidi occhi, facendola sembrare un'incantatrice della notte.


Era Xiao Moxian.


Era vestita in modo diverso rispetto al solito. Non mostrava più l'atteggiamento giocoso di prima e sembrava molto femminea e delicata.


Tuttavia Lin Ming sapeva che questa sorta di portamento non era una finzione, perché la sua coltivazione era stata sigillata ed era anche incinta, era davvero delicata e fragile ora.


La comparsa di Xiao Moxian attirò subito l'attenzione.


L'Empireo Genesi Diabolica aveva posto diversi incantesimi astuti nel corpo della sua nipote. Nessuno sapeva che la sua coltivazione era sigillata, pensavano solo che stesse nascondendo la sua aura.


E durante il suo banchetto, Xiao Moxian era il capo dei membri della giovane generazione della razza dei mostri e dei demoni. Così, nessuno avrebbe fatto qualcosa di così scortese come sondare il suo mondo interno. Anche se l'avessero fatto, avrebbero solo trovato l'Arte del Risucchio Demoniaco, nient'altro.


Dopo che Xiao Moxian comparì, il suo splendido sguardo scorse tutti i presenti; stava cercando Lin Ming.


Tuttavia, dato che la sua coltivazione era sigillata, non poteva rilasciare la sua percezione. Non era affatto facile individuare una persona in questa enorme sala del banchetto.


"Sono di fronte a sinistra..."


Una trasmissione di vera essenza familiare riecheggiò nelle orecchie di Xiao Moxian. La giovane tremò e guardò Lin Ming.


Quando i loro sguardi si incrociarono, sembrarono scambiarsi innumerevoli parole.


Xiao Moxian si morse le labbra e rimase in silenzio. Le lacrime sembravano scintillare nei suoi occhi.


Tuttavia i loro sguardi si incrociarono solo per pochi respiri di tempo. Dopodiché Xiao Moxian si girò verso l'Imperatore dei Mostri.


Dall'inizio alla fine, degli occhi freddi avevano fissato entrambi, era l'Empireo Genesi Diabolica.


Non avrebbe permesso che Xiao Moxian e Lin Ming comunicassero durante questo banchetto.


"Non è Xiao Moxian? Non l'ho vista per diversi anni, ma non avrei mai pensato che da un maschiaccio birichino si sarebbe trasformata in una donna gentile e raffinata!"


Lodò uno degli ospiti.


"Sia in passato che adesso può affascinare chiunque. Inoltre il suo fisico è speciale. Chiunque potrà sposarla e coltivare in coppia con lei è proprio fortunato!"


Diversi ospiti discussero tra di loro. Molti bei giovani guardarono Xiao Moxian con ammirazione e soggezione.


Anche se erano passati molti anni, Xiao Moxian e Bing Meng erano rimaste le giovani più sbalorditive nell'intero Regno Divino.


Nessuno aveva molte aspettative con Bing Meng, nessuno poteva conquistarla.


Così Xiao Moxian era diventata il sogno di innumerevoli uomini.


<em>'Questi stupidi umani. Non sanno che l'Empireo Genesi Diabolica e l'Imperatore dei Mostri hanno già accettato la mia proposta di matrimonio! Non passerà molto tempo prima che la vostra dea mi serva ubbidientemente!'</em>


Non troppo lontano, il Sacro Figlio di Zaohua ascoltò con un sorriso spudorato i giovani che parlavano.


Xiao Moxian era un bocconcino che era destinato a mangiarsi. Quando pensava di rubare Xiao Moxian dai giovani talenti dell'umanità, provava una grande soddisfazione.


In particolare, dopo aver sentito le discussioni di questi giovani e aver visto l'ammirazione nei loro sguardi, sentì un senso di superiorità.


Non solo avrebbe distrutto il Regno Divino in futuro, ma avrebbe anche preso la loro bellezza più impareggiabile. Questa conquista lo riempiva proprio di soddisfazione.


Guardò divertito Xiao Moxian, giocherellando con la tazza da tè che teneva in mano.


Visto che era seduto di fronte, era piuttosto vicino a Xiao Moxian, che sentì il suo sguardo e si girò verso di lui.


Il sorriso del Sacro Figlio di Zaohua si allargò. Rise e sussurrò: "Non preoccuparti, manca meno di un bastoncino di incenso di tempo. Una volta che il banchetto della longevità inizierà, vi darò un dono di congratulazione. Allo stesso tempo, discuterò anche del matrimonio con l'Empireo Genesi Diabolica e l'Imperatore dei Mostri. Allora sarai mia."
                                


                                



