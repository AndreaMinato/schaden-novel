---
weight: 1764
title: Capitolo 1764 - Lin Ming fa una proposta di matrimonio
pubDate: 2025-12-15T08:37:10.438Z
tags:
    - mw
---


Capitolo regolare,
11 (1 Mattia + 10 Paolo) capitoli in coda, 0/5
-Schadenfreude


"Il Sacro Figlio di Zaohua è troppo spietato. Arrivati a questo punto, è impossibile che l'Empireo Genesi Diabolica non accetti!"


Seduto accanto a Sogno Divino, la fronte di Vasto Universo si infradiciò di sudore.


Il banchetto della longevità era diventato un palcoscenico per il Sacro Figlio di Zaohua.


Fin dall'inizio, aveva avuto un impeto sconvolgente, ogni sua mossa era incredibilmente intimidatoria. Alla fine aveva anche tirato fuori un metodo per diventare una Vera Divinità!


Se l'Empireo Vasto Universo fosse stato al posto di Genesi Diabolica, naturalmente non avrebbe avuto nessun motivo di rifiutare la proposta.


Dopotutto il rapporto tra gli umani e le razze dei mostri e dei demoni non era mai stato troppo armonioso. In un solo universo, era inevitabile che ci sarebbero state lotte per le risorse. Centinaia di milioni di anni fa, le razze dei demoni e dei mostri erano anche fatto delle guerre con dei Sect umani.


"Il Sacro Figlio di Zaohua vuole metterci all'angolo..."


L'espressione dell'Empireo Senza traccia invece era solenne e cupa. Attorno a lui, il potere dello spazio tremò e anche la luce si distorse. Era un Empireo che si concentrava sulle Leggi dello Spazio, e il suo nervosismo aveva fatto trapelare la sua energia dal suo corpo.


Tutti puntarono gli occhi verso l'Empireo Genesi Diabolica.


Erano tutti consapevoli che sarebbe stato lui a fare la decisione definitiva. Secondo le tradizioni del Regno Divino, tutti i matrimoni di giovani d'élite di grandi organizzazioni dovevano seguire gli ordini dei loro genitori o del patriarca. Gli sposi stessi non potevano prendersi questa responsabilità e fare la loro decisione.


L'Empireo Genesi Diabolica scorse con lo sguardo gli Empirei umani, trascurando le loro espressioni. Alla fine, guardò il Sacro Figlio di Zaohua.


Disse con tono basso e profondo: "Sua altezza il sacro figlio, potrei dare un'occhiata alla tavoletta di giada?"


"Naturalmente."


Il Sacro Figlio di Zaohua accettò facilmente. Mosse le dita e la tavoletta di giada volò nelle mani dell'Empireo Genesi Diabolica.


L'uomo chiuse gli occhi, sondando l'oggetto e leggendone le leggi. Un momento dopo li riaprì.


Come aveva detto il Sacro Figlio di Zaohua, non era un falso. Era davvero l'eredità incompleta di qualche antica rovina e probabilmente proveniva da una Vera Divinità.


Tuttavia, come poteva essere così facile avanzare allo stadio di Vera Divinità? Inoltre questa eredità era troppo incompleta. L'Empireo Genesi Diabolica immaginava che, anche se avesse ottenuto questo tesoro, le sue possibilità di diventare una Vera Divinità sarebbero state solo dell'1-2%, forse ancora di meno.


Tuttavia questa possibilità infinitesima era una tentazione irresistibile per lui!


Dopotutto, sarebbe dipeso da lui, ed era molto sicuro delle sue capacità!


Posò la tavoletta di giada e disse lentamente, una parola per volta: "Sua altezza il sacro figlio è un individuo impareggiabile. Dato il suo dono così preziosi, ha mostrato una sincerità più che sufficiente. Non ho nessuna obiezione."


Poi guardò Xiao Moxian: "Xian'er, hai qualche opinione al riguardo?"


Aveva un tono che non ammetteva repliche. I suoi occhi erano come un cielo stellato, facendo tremare chi li osservava.


Nelle grandi organizzazioni, i giovani non potevano decidere chi avrebbero sposato; queste decisioni sarebbero tutte dipese dal patriarca o dal capo. I talenti non avrebbero avuto diritto di rifiutare. Ma se Xiao Moxian avesse disubbito, avrebbe perso la faccia.


Tutti guardarono Xiao Moxian, che impallidì. Di fronte alla pressione terrificante di suo nonno e sotto gli sguardi ardenti dei presenti, strinse i pugni e i denti per poi aprire lentamente la bocca.


Ma in quel momento, risuonò all'improvviso una voce.


"Aspetta un momento!"


Tutti rimasero sbalorditi e si girarono verso chi aveva parlato.


La gente vide che fuori dalla sezione d'onore, nell'area dove sedevano i talenti dell'umanità, si era alzato lentamente un giovane vestito di nero.


Le sue sopracciglia erano dritte come spade e per un tratto inclinate verso le tempie, il suo aspetto era risoluto e orgoglioso. I suoi lunghi capelli neri erano sciolti e la sua aura era straordinaria. Solo rimanendo in piedi sul posto assochilometriva ad una lancia, nobile e solenne!


Questa persona era Lin Ming.


Per un po' rimasero tutti sbigottiti. Non si sarebbero mai immaginati che sarebbe intervenuto.


Cosa aveva intenzione di fare?


All'inizio di questo banchetto, lui e il Sacro Figlio di Zaohua erano stati in netto contrasto. Ma dopo si era tranquillizzato, mantenendo un totale silenzio. Solo durante questo momento critico si era alzato e aveva sbalordito tutti.


"Lin Ming... sapevo che non saresti rimasto tranquillo..." L'Empirea Sogno Divino sospirò lievemente. Tra tutti gli Empirei umani presenti, era la sola che sapeva la vera storia dietro l'accaduto.


Data la personalità di Lin Ming, non sarebbe mai rimasto a guardare mentre il Sacro Figlio di Zaohua portava via la sua donna.


L'Empirea Sogno Divino poteva solo sperare che Lin Ming sapesse cosa stava facendo e che non sarebbe stato oppresso troppo dal Sacro Figlio di Zaohua.


Si era già decisa. Oggi, avrebbe protetto Lin Ming ad ogni costo, anche se avesse dovuto mostrare tutta la sua forza.


"Lin Ming! Eheh, non la smetti proprio di assillarmi!"


Il Sacro Figlio di Zaohua guardò pensosamente Lin Ming. Oggi aveva già usato tutti i suoi assi nella manica. Non credeva che il giovane sarebbe riuscito a causare guai.


"Moccioso, cosa stai facendo?!"


Tuonò una voce. Era l'Empireo Genesi Diabolica.


Il suo sguardo simile ad una tigre fissava Lin Ming, sembrava che potesse farlo a pezzi con li occhi. Sapeva che cos'era successo tra lui e suo nipote, e desiderava poterlo ridurre in poltiglia. Tuttavia a questo banchetto erano presenti Sogno Divino, Vasto Universo e gli altri Empirei umani, così non poteva fargli nulla. Così aveva scelto di ignorarlo.


Ma non si sarebbe mai immaginato che Lin Ming avrebbe avuto il coraggio di intervenire proprio in quel momento!


"Senior Genesi Diabolica." Lin Ming porse i suoi rispetti e si inchinò. Di fronte alle violente ondate di pressione dell'Empireo, Lin Ming concentrò l'energia nel suo dantian e attivò la Forza del Dio Blasfemo, riuscendo a mantenere un respiro regolare.


Solo quest'azione lasciò sbigottiti molti degli ospiti presenti.


Si diceva che Lin Ming fosse il genio numero uno dell'umanità e che il suo talento non fosse inferiore a quello del Sacro Figlio di Zaohua. A quanto pareva le dicerie erano vere.


Lo sguardo dell'Empireo Genesi Diabolica era terrificante. Disse freddamente: "Non ho bisogno dei tuoi rispetti da ipocrita. Se hai qualcosa da dire, fallo!"


Lin Ming disse: "Sono sempre stato innamorato della signorina Xian'er. Approfittando di questo banchetto della longevità, vorrei chiedere la mano di Xian'er e spero che senior Genesi Diabolica accetti."


Le parole di Lin Ming erano moderate, ma lasciarono a bocca aperta tutti quanti.


Che situazione era questa?! Lin Ming voleva entrare in conflitto con il Sacro Figlio di Zaohua anche fare una proposta di matrimonio?!


Non si stava cacciando nei guai?


Non ci voleva un genio per capire chi avrebbe scelto l'Empireo Genesi Diabolica. Se Lin Ming fosse stato paragonato al Sacro Figlio di Zaohua... non c'erano semplicemente paragoni.


L'organizzazione dietro il Sacro Figlio di Zaohua poteva dargli la speranza di diventare potentissimo, mentre Lin Ming poteva solo offrire solo un annientamento totale alla razza dei mostri.


L'Empireo Genesi Diabolica non stava più guardando Lin Ming con rabbia, ma con incredulità. Non era l'intervento più ridicolo al mondo?


Lin Ming aveva la testa a posto? Poteva essere più stupido di così?


L'Empireo Genesi Diabolica aveva appena accettato la proposta del Sacro Figlio di Zaohua e ora Lin Ming aveva scelto di fare una proposta di matrimonio. Credeva che l'Empireo Genesi Diabolica si sarebbe rimangiato la parola?


"Ahahah!" Il  Sacro Figlio di Zaohua scoppiò a ridere con fare roco e incessante.


Era una risata eccessivamente folle e insolente che attirò l'attenzione di tutti.


"Divertente! Troppo divertente! Questo è lo scherzo più divertente che abbia mai sentito in tutta la mia vita! All'inizio la mia proposta di matrimonio di oggi sarebbe dovuta essere un felice evento e temevo che non ci sarebbe stata nessuna fonte di divertimento. Ma chi avrebbe pensato che un idiota sarebbe apparso dal nulla per diventare il mio pagliaccio! Ben fatto!"


Lin Ming rispose con tranquillità alle sue provocazioni: "Sei davvero sicuro di te. Abbiamo entrambi fatto una proposta di matrimonio ed è una competizione giusta. Credi che sarai tu a ridere per ultimo?"


Il Sacro Figlio di Zaohua guardò Lin Ming come se fosse un idiota.


"Sei così confuso? Arrivati a questo punto, come puoi non sapere chi riderà per ultimo? Perché non cerchi uno specchio e ti dai una bella occhiata, in che modo potresti competere con me?! Ho offerto il metodo per diventare una Vera Divinità come dono di fidanzamento! Tu cos'avresti?"


Mentre il Sacro Figlio di Zaohua parlava, anche molti coltivatori umani ebbero difficoltà a continuare a guardare.


Lin Ming non poteva competere con lui in termini di regali. E in confronto al metodo per diventare una Vera Divinità, qualsiasi cosa avrebbe offerto sarebbe sembrava carente.


Vedendo l'espressione di sfida di Lin Ming, il Sacro Figlio di Zaohua rise, ridicolizzandolo più e più volte: "Sembra che non ti sia reso conto di quanto hai perso la faccia. Devo schiaffeggiarti fino a farti gonfiare la faccia? Non sei ancora soddisfatto? Beh, allora permettimi di farti arrendere!"


Il Sacro Figlio di Zaohua si rivolse verso Xiao Moxian. Disse: "Signorina Xian'er, non avrei mai pensato che sarebbe uscito fuori un idiota durante la mia proposta di matrimonio. Spero che non l'abbia resa di cattivo umore. Ora, mi chiedo chi sceglierà?"


Solo due persone avrebbero fatto la decisione definitiva: l'Empireo Genesi Diabolica e Xiao Moxian.


L'Empireo aveva già accettato e, finché anche lei avesse detto di sì, non ci sarebbe stato nessun problema.


E il Sacro Figlio di Zaohua aveva già ricevuto un messaggio dall'Imperatore dei Mostri prima di venire qui. Sapeva che Xiao Moxian aveva già accettato la sua proposta, così aveva fatto la sua richiesta con fare sicuro.


Per un po' tutti tornarono a guardare Xiao Moxian.


Il Sacro Figlio di Zaohua e Lin Ming avevano fatto la loro proposta. Ora era il momento che lei facesse una scelta!


Il Sacro Figlio di Zaohua non sapeva cos'era accaduto tra Lin Ming e Xiao Moxian, ma l'Imperatore dei Mostri e l'Empireo Genesi Diabolica sì. Si accigliarono e guardarono con attenzione la giovane.


"Xian'er, non dimenticarti del bambino nel tuo ventre! Per farlo sopravvivere dobbiamo correre un grande rischio! Se coopererai con me, allora il bambino avrà una lieve possibilità di sopravvivere. Altrimenti, una volta che il Sacro Figlio di Zaohua sospetterà che tu abbia avuto qualche rapporto con Lin Ming, il bambino dentro di te morirà sicuramente!"


Avvertì l'Empireo Genesi Diabolica. La sua voce tuonò nelle orecchie di Xiao Moxian, che tremò e impallidì.


Doveva fronteggiare suo nonno e l'Imperatore dei Mostri sotto gli sguardi accesi di tutti i presenti, e anche la minaccia al suo bambino.


Si poteva immaginare quanto fosse sotto pressione!


Strinse i denti, spostò lo sguardo sul pubblico.


Scorse con gli occhi uno per uno l'Empireo Genesi Diabolica, l'Imperatore dei Mostri, il  Sacro Figlio di Zaohu, gli ospiti e alla fine il suo sguardo si posò su Lin Ming.


Quando i loro sguardi si incrociarono, sembravano pieni di emozione, pieni di un profondo amore e affetto.


...Lin Ming... lo rimpiangeresti?


...Io no.


E non lo farò.


Fece un respiro profondo e tremolante. Il suo corpo sussultava, come se ogni parola che stava dicendo stesse esaurendo tutte le sue forze.


"Io... scelgo... Lin Ming!"


Solo quattro parole, senza vera essenza.


Tuttavia si diffusero per l'intera sala.


Per un po' ogni ospite si ammutolì.


Alla fine Xiao Moxian aveva scelto Lin Ming!


Sentendo questo, il Sacro Figlio di Zaohua iniziò a tremare, la sua espressione divenne incredibilmente scontenta!
                                


                                



