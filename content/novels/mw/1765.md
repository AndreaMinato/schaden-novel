---
weight: 17650
title: Capitolo 1765 – Lancia Brandita
pubDate: 2025-12-15T08:37:10.438Z
tags:
    - mw
---


Capitolo regolare,
11 (1 Mattia + 10 Paolo) capitoli in coda, 0/5
-Schadenfreude


Aveva scelto Lin Ming! Com'era possibile?!


Il viso prima bianco raffinato del Sacro Figlio di Zaohua divenne rosso di rabbia!


In presenza di così tante persone aveva parlato con estrema sicurezza, ma ora era stato umiliato da Xiao Moxian!


Prima aveva comunicato chiaramente con l'Empireo Genesi Diabolica e l'Imperatore dei Mostri, nessuno dei due aveva espresso problemi, e anche Xiao Moxian aveva accettato la proposta di matrimonio al banchetto della longevità. Ma ora si era rimangiata la sua promessa!


In quel momento tutti i presenti iniziarono a sussurrare.


"Xiao Moxian ha davvero scelto Lin Ming? Cosa sta succedendo?"


"L'Empireo Genesi Diabolica chiaramente non credeva che sarebbe accaduto. Dev'esserci qualcosa di sospetto."


Le condizioni di Lin Ming e del Sacro Figlio di Zaohua erano chiare a tutti i presenti; era facile capire qual era la scelta migliore. Onestamente, se uno qualunque dei giovani membri d'élite fosse al posto di Xiao Moxian, avrebbero scelto il Sacro Figlio di Zaohua. Inoltre l'Empireo Genesi Diabolica aveva scelto il Sacro Figlio di Zaohua, così come poteva Xiao Moxian umiliare suo nonno di fronte a così tante persone?


C'era una sola spiegazione, cioè che tra Xiao Moxian e Lin Ming ci fosse già un qualche rapporto e che erano già innamorati l'uno dell'altra!


E forse entrambi avevano già discusso di questa proposta di matrimonio!


Rendendosene conto, molti cambiarono espressione. Guardarono il Sacro Figlio di Zaohua con fare gongolante, in attesa che lo spettacolo continuasse.


Tutti pensavano che Lin Ming fosse intervenuto perché era impazzito e che se la stava praticamente cercando.


Ma ora pareva che Lin Ming avesse già vinto. Il Sacro Figlio di Zaohua invece si era presentato per fare da pagliaccio, era soltanto un babbeo.


Quando si accorse degli sguardi pensierosi e pieni di derisione, il Sacro Figlio di Zaohua quasi esplose di rabbia!


Finora aveva vissuto con grande spirito e orgoglio. Quando mai aveva ricevuto un insulto simile?


"Genesi Diabolica, che brava nipote che hai!"


Il Sacro Figlio di Zaohua guardò in cagnesco l'Empireo.


Anche Genesi Diabolica era sorpreso e furiosa adesso. Stava guardando Xiao Moxian pieno di intento omicida.


Durante questo banchetto della longevità, la scelta di Xiao Moxian lo aveva umiliato completamente!


"Ragazza ingrata, di che utilità mi saresti!"


Colto dalla rabbia, gli occhi dell'Empireo Genesi Diabolica erano diventati rosso sangue. Sollevò la mano e si mosse per dare uno schiaffo a Xiao Moxian!


Questo colpo fece sollevare un vento violento. L'Empireo Genesi Diabolica di certo non avrebbe ucciso Xiao Moxian, ma avrebbe potuto ferirla!


Vedendo questo, a Lin Ming si strinse il cuore. Voleva intercettare lo schiaffo, ma sapeva che se avesse interferito, avrebbe dovuto affrontare la piena potenza dell'Empireo Genesi Diabolica. L'uomo si sarebbe approfittato della situazione per ferirlo gravemente e, colto dalla furia, forse avrebbe tentato di ucciderlo.


Lin Ming poté solo rimanere a guardare, impotente. Xiao Moxian si morse le labbra e chiuse gli occhi.


E proprio mentre l'Empireo Genesi Diabolica stava per schiaffeggiarla, una luce gentile e dolce avvolse il suo palmo come un fiocco, facendolo fermare.


<em>Peng!</em>


Il fiocco color blu pallido si strinse all'improvviso. L'Empireo Genesi Diabolica si irrigidì. Si girò e vide che era stata Sogno Divino a bloccarlo.


La donna aveva semplicemente sollevato la mano destra, un fiocco di blu di luce effimera stava brillando dalle sue mani e stava avvolgendo l'Empireo Genesi Diabolica. Era impossibile capire se questo fiocco fosse un raggio di luce o uno strumento magico.


L'Empireo Genesi Diabolica guardò Sogno Divino con rabbia.


"Mi stai fermando?"


"Esatto. Ti sto fermando..." La voce di Sogno Divino era fredda e desolata. Si alzò, fronteggiando Genesi Diabolica.


Sapeva che le azioni di Lin Ming e Xiao Moxian avevano umiliato davvero l'Empireo e che la sua furia era giustificata.


Ma era sempre dalla parte dell'umanità.


Non importa cosa accadesse, avrebbe sostenuto Lin Ming.


Quindi, anche se il suo tono era calmo, era pieno di una potente energia.


Se questo è il limite della tua forza, che puoi fare anche se ti fermo?


"Tu...!"


L'Empireo Genesi Diabolica si sentì salire il sangue alle tempie. Era già senza fiato per la rabbia e ora si stava scontrando con questa Empirea aggressiva. E, sopratutto non riusciva a liberarsi di questo fiocco blu. Il fiocco blu sembrava contenere una forza spirituale astuta. Avvolto attorno alla sua mano, la forza spirituale infilzava il suo mare spirituale, puntando verso la sua anima con migliaia di aghi d'acciaio color blu. Finché avesse solo pensato di muovere la mano destra, un dolore straziante avrebbe avvolto il suo mare spirituale.


<em>'Sogno Divino... ha già raggiunto questo livello?'</em>


L'Empireo Genesi Diabolica sentì i suoi palmi diventare fradici di sudore. Quando riguardò Sogno Divino, si era già calmato lentamente.


Disse con fare truce: "Sta a me decidere sul suo matrimonio. Voi tutti siete soltanto degli spettatori. Che diritto avete di interferire con le questioni familiari del mio palazzo?"


L'Empireo Sogno Divino rispose: "Naturalmente non posso interferire con le questioni familiari del tuo palazzo. Solo che... il Sacro Figlio di Zaohua ha fatto una proposta di matrimonio e hai accettato felicemente, ma quando lo ha fatto Lin Ming, lo hai guardato con odio. Dopodiché, quando Xiao Moxian ha scelto Lin Ming, hai subito cercato di schiaffeggiarla di fronte a tutti. Credi che il nostro Lin Ming sia così facile da insultare?"


La voce della donna era chiara e risonante, penetrando nei cuori della maggior parte degli ospiti umani presenti. Ascoltandola, anche loro pensarono che l'Empireo Genesi Diabolico si fosse approfittato troppo della situazione.


"Ahahahah!" L'Empireo Genesi Diabolica rise: "Sogno Divino! So cosa stai pensando! Semplicemente non vuoi che le razze dei mostri e dei demoni si alleino con i saggi! Fareste tutto ciò che è in vostro potere per distruggere quest'alleanza! Bene! Molto bene! Ciò che odio di più sono le persone che usano metodi spietati per costringermi a fare qualcosa! Più cercherete di forzarmi, più impedirò che i vostri piani abbiano successo!"


"Lascia che ti dica una cosa! Sono io a decidere in merito all'alleanza tra le nostre razze e i saggi! E anche di questo matrimonio! Sono sempre stati i genitori e gli Anziani a decidere del matrimonio dei figli, questo è completamente giustificato! Non importa quanto cercate di tessere inganni, sono io a decidere qui! Fatemi vedere come porterete via mia nipote oggi!"


Le parole dell'Empireo Genesi Diabolica avevano troncato ogni possibile via di conciliazione. All'inizio, con gli umani presenti qui, i demoni e i saggi non avrebbero proposto apertamente un'alleanza. Invece, avevano scelto un modo indiretto per stabilire un'alleanza basata su un matrimonio. Dopotutto, dovevano dare considerazione alle emozioni dei coltivatori umani presenti. Ora però l'Empireo Genesi Diabolica aveva parlato di fronte a tutti dell'alleanza. Questo fece incupire tutti gli ospiti umani presenti.


Sogno Divino si accigli. Arrivati a questo punto, ormai non c'era più modo di rimediare!


Molti pensarono che le azioni di Lin Ming fossero state troppo inconsiderate. In effetti, anche se umiliare il Sacro Figlio di Zaohua e far vedere che era un cornuto di fronte a tutti era divertente, cosa avrebbe cambiato?


Le sue azioni invece avevano destato la furia dell'Empireo Genesi Diabolica, spingendolo ad allearsi con i saggi ancora più velocemente.


E non importava quanto fosse potente l'Empirea Sogno Divino, era impossibile per lei usare la forza per portare via Xiao Moxian da qui.


Poi Xiao Moxian avrebbe dovuto comunque sposare il Sacro Figlio. E a causa delle questioni di oggi, sarebbe stata ricevuta con freddezza dalle razze dei demoni, dei mostri e dei saggi, e probabilmente sarebbe stata trattata duramente dal Sacro Figlio di Zaohua in futuro!


Pensando a questo, molti guardarono Lin Ming con la sensazione che fosse stato troppo giovane e ingenuo. Ma ora non poteva più ritirarsi, Come sarebbe finita?


In quel momento, Lin Ming si rabbuiò. Guardò con furia l'Empireo Genesi Diabolico e disse: "Senior Genesi Diabolica, la rispetto in quanto membro della generazione più grande e ho lasciato che mi insultasse come desiderava. Ma spero che non esagererà... dopotutto, ci sono alcune questioni che entrambi non vorremmo che venissero rivelate in pubblico, vero?"


Le parole di Lin Ming lasciarono tutti sbigottiti.


Un membro della giovane generazione aveva osato parlare in questo modo ad un Empireo, avvertendolo di non esagerare! Voleva morire?!


Tuttavia, ciò che sorprese tutti quanti era che, nonostante la furia, l'Empireo Genesi Diabolica non perse il controllo. Anzi, rimase in silenzio, lanciando un'occhiata pieno d'odio a Lin Ming.


Certamente sapeva di cosa stava parlando il giovane, della gravidanza di Xiao Moxian!


Se questa notizia fosse stata rivelata, il Sacro Figlio di Zaohua forse se ne sarebbe andato via con rabbia!


Allora, l'alleanza con i saggi sarebbe stata rovinata.


Le parole di Lin Ming avevano colpito il suo punto più fatale!


L'Empireo Genesi Diabolica non riuscì a capire come Lin Ming sapesse del bambino di Xiao Moxian. Aveva chiaramente sigillato la sua forza con strati di incantesimi e l'aveva confinata nella sua stanza. Ma ora, ripensando alla proposta di Lin Ming e al tradimento di Xiao Moxian, probabilmente si dovevano essere accordati in anticipo!


Questo lo fece sentire preso in giro.


"Questo moccioso, non dovrebbe distruggere imprudentemente la reputazione di Xiao Moxian..."


L'Empireo Genesi Diabolica provò un po' di paura. Non osò mettere troppo all'angolo Lin Ming. Se lo avesse messo all'angolo, non solo l'Empireo avesse perso l'alleanza con i saggi, ma anche Xiao Moxian. In futuro, quando si sarebbero rincontrati, sua nipote l'avrebbe trattato come un nemico.


"Cosa succede? L'Empireo Genesi Diabolica sta sopportando l'insulto? Cos'ha saputo Lin Ming su di lui?"


Tutti si scambiarono delle occhiate, facendo ogni sorta di ipotesi.


In quel momento, il Sacro Figlio di Zaohua era pieno di furia. Non sapeva a cosa si stessero riferendo Lin Ming e l'Empireo Genesi Diabolica, ma si sentiva preso in giro.


Aveva la sensazione che rimanere qui ulteriormente sarebbe stato inutile.


Anche se fosse stato lui a prendere la mano di Xiao Moxian in futuro, sarebbe stato comunque ridicolizzato da tutti i giovani del Regno Divino.


"Lin Ming, ricorda. Tra 40 anni ti distruggerò tutti i meridiani e ti farò implorare di morire! Ti rimangono solo 40 anni di libertà. Assicurati di goderti il poco tempo che ti rimane!"


Il Sacro Figlio di Zaohua guardò Lin Ming come se stesse osservando un uomo morto, il suo sguardo era pieno di assoluta sicurezza. Sembrava che tra 40 anni, per lui uccidere Lin Ming sarebbe stato come massacrare una gallina o un cane.


Ma in quel momento, accadde qualcosa che lasciò completamente sbalordito il Sacro Figlio di Zaohua.


Rimase a guardare stordito mentre Lin Ming stava estraendo la Lancia del Sangue della Fenice dal suo anello spaziale. La punta dell'arma era fredda, rifletteva la luce con fare minaccioso.


Lin Ming lo indicò direttamente con la lancia, emanando la sua aura. In quel momento, il giovane sembrava un'impareggiabile lancia divina, audace e feroce!


Disse con chiarezza e calma: "Dato che dobbiamo combattere, perché aspettare cento anni! Finiamola oggi!"


"Cosa?!"


Il pubblico non riusciva a credere alle sue orecchie!
                                


                                



