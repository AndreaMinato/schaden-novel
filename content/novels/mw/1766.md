---
weight: 1766
title: Capitolo 1766 – Nessuna Via di Fuga
pubDate: 2025-12-15T08:37:10.439Z
tags:
    - mw
---


Capitolo sponsorizzato, ringraziamo Mattia!
10 (0 Mattia + 10 Paolo) capitoli in coda, 0/5
-Schadenfreude


Oggi, ogni azione di Lin Ming aveva superato ogni aspettativa. Prima aveva fatto una proposta di matrimonio a Xiao Moxian, che aveva accettato, poi aveva perfino sfidato il Sacro Figlio di Zaohua!


"Lin Ming, tu...!"


L'Empirea Sogno Divino era rimasta calma e serena all'inizio, ma quando sentì le parole di Lin Ming, sussultò. Non poteva più rimanere composta!


Tutti gli Empirei umani rivelarono espressioni scioccate. Erano tutti sconvolti.


Dal loro punto di vista, Lin Ming aveva solo appena raggiunto il livello in cui era il Sacro Figlio di Zaohua 60 anni fa. Inoltre, durante questo periodo di tempo, il Sacro Figlio di Zaohua aveva fatto progressi incredibili. Il suo metodo di coltivazione, l'arte divina della buona fortuna, era arrivata al quinto livello ed era diventato un Sacro Lord di grado intermedio!


Il Sacro Figlio di Zaohua era senza dubbio il guerriero numero uno nell'intera giovane generazione dei saggi!


Prima tutti credevano che il suo talento fosse quasi uguale a quello di Lin Ming. In tal caso, come avrebbe potuto perdere?


Se fosse stato sconfitto, allora il suo titolo di Sacro Figlio di Zaohua sarebbe stato solo uno scherzo!


Lin Ming era la speranza dell'umanità. Anche se molti degli Empirei presenti avevano incontrato Lin Ming solo per la prima volta, erano estremamente preoccupati per la sua sicurezza. Non volevano che gli accadesse qualcosa.


"Cosa stai dicendo? Vuoi sfidarmi?"


Il Sacro Figlio di Zaohua guardò Lin Ming con incredulità. La sfida inaspettata superava le sue capacità di comprensione.


Lin Ming voleva sfidare un Sacro Lord di livello intermedio prima ancora del termine di scadenza del duello mentre lui era al picco del Lord Divino.


Inoltre possedeva anche la Perla Primordiale!


Era impazzito?


Guardando la Lancia del Sangue della Fenice rosso sangue, il Sacro Figlio di Zaohua sorrise con fare crudele e diabolico.


La sua espressione era simile a quella di una bestia selvaggia che aveva visto la sua preda più deliziosa.


"Non ti rendi proprio conto della tua situazione! Dato che vuoi morire, lascia che ti accontenta! Distruggerò ogni tuo meridiano e ti schiaccerò come una formica!"


Disse il Sacro Figlio di Zaohua scatenando la sua aura. Prima era ribollito di rabbia a causa delle azioni impudenti di Lin Ming e voleva da tempo sfogare la sua rabbia. Dato che Lin Ming lo stava provocando, l'avrebbe accontentato!


Sentendo l'intento omicida del Sacro Figlio di Zaohua, Lin Ming sogghignò: "Vuoi uccidermi e io voglio uccidere te. Ma sfortunatamente, anche dopo che ti sconfiggerò, non potrò ucciderti."


Lin Ming era ben consapevole di non poter uccidere il suo nemico durante il banchetto della longevità.


Anche se il Sacro Figlio di Zaohua fosse stato battuto, gli Empirei al picco del loro stadio del suo seguito lo avrebbero salvato.


Inoltre, probabilmente il Sacro Figlio di Zaohua aveva molti assi nella manica che potevano salvargli la vita, forse un'incarnazione di una Vera Divinità o forse un Empireo al picco del suo livello nascosto nel suo anello spaziale, pronto ad aiutarlo da un momento all'altro.


Altrimenti, come avrebbe potuto il Sovrano dei Saggi permettergli di portare la Perla Primordiale dove voleva? Se tutti gli umani Empirei presenti si fossero coalizzati per attaccarli al banchetto, avrebbero potuto annientare facilmente il Sacro Figlio di Zaohua!


"Se ti sconfiggerò, non ti ucciderò, ma voglio che smammi dal Regno Divino!"


La voce di Lin Ming era forte e chiara, si diffuse per l'intero pubblico. Queste parole fecero tremare di rabbia i seguaci del Sacro Figlio di Zaohua. Dal modo in cui il giovane stava parlando, sembrava che avesse la vittoria in pugno.


"Questo Lin Ming è troppo arrogante, chi si crede di essere?"


"Dev'essersi rincitrullito. Sua altezza il sacro figlio avrebbe bisogno solo del 20% della sua forza per ucciderlo!"


Questi tirapiedi erano tutti ostili a Lin Ming e avrebbero voluto farlo a pezzi. Volevano vederlo morire miserabilmente.


Il Sacro Figlio di Zaohua guardò Lin Ming e capì: "Ahahah! Pensavo che fosse strano che fossi impazzito e mi avessi cercato per combattere. Ma sembra che tu sia stato costretto a farlo perché sei disperato. Così vuoi usare questa battaglia per salvare il tuo matrimonio? Credi che se perderò, rinuncerò a questo matrimonio, vero?"


"Sei impazzito? Perché dovrei accettare? È un peccato, ma al tuo attuale livello, sarebbe inutile se combattessimo. Tra 40 anni potrei essere un po' interessato alle tue capacità, ma ora non sei nient'altro che un cane!"


L'aura del Sacro Figlio di Zaohua diventò sempre più forte.


Lin Ming disse freddamente: "Se combattessimo, non sarebbe una lotta all'ultimo sangue, quindi naturalmente ci dovrà essere una posta in gioco! Voglio la tua Perla Primordiale, ma anche se ti picchiassi così tanto da farti diventare irriconoscibile, temo che non potrò comunque ottenerla!"


Lin Ming era ben consapevole che un tesoro al livello della Perla Primordiale avrebbe avuto un numero indescrivibile di protezioni. Il Sovrano dei Saggi avrebbe potuto riprendersela in un attimo, altrimenti come avrebbe osato lasciarla al Sacro Figlio? La Perla Primordiale da sola era infinitamente più preziosa della vita del Sacro Figlio di Zaohua!


Si poteva scordare di ottenere quell'artefatto divino solo sconfiggendo il Sacro Figlio di Zaohua!


Sentendo Lin Ming menzionare la Perla Primordiale, il Sacro Figlio di Zaohua si accigliò e non rispose.


Sapeva che Lin Ming stava cercando di provocarlo. La Perla Primordiale era estremamente importante e non importava quanto sottovalutasse il nemico, non avrebbe diffuso il minimo segreto al riguardo. In confronto ad un artefatto divino come la Perla Primordiale, l'alleanza e il matrimonio non erano nulla!


Lin Ming notò il silenzio del Sacro Figlio di Zaohua e disse: "Se vincerò, non solo voglio che tu annulli la proposta di matrimonio a Ji Xian'er, ma che tiri fuori un metodo di coltivazione da Vera Divinità adatto agli umani!"


Lin Ming aveva proposto delle condizioni così esorbitanti, era proprio avido!


Tutti gli Empirei umani rimasero scioccati!


"Lin Ming..."


L'Empirea Sogno Divino fece un respiro profondo. Osservò il giovane con uno sguardo pieno di emozioni contrastanti.


Sapeva che il motivo per cui Lin Ming aveva fatto questa richiesta non era per sé stesso, ma per aiutare a rinsaldare la sicurezza dell'umanità.


Prima, il Sacro Figlio di Zaohua aveva sottinteso che, se un Empireo umano avesse voluto sottomettersi ai saggi, avrebbe potuto ottenere un metodo per diventare una Vera Divinità.


Per gli Empirei umani era una tentazione indescrivibile!


Inevitabilmente ci sarebbe stato qualcuno che ne sarebbe stato allettato. E una volta che fossero comparsi dei traditori, la determinazione e il morale della sua gente ne sarebbero stati scossi.


Ma ora, Lin Ming aveva detto che, finché avesse vinto, il Sacro Figlio di Zaohua avrebbe dovuto tirare fuori un metodo di coltivazione di una Vera Divinità adatto agli umani. Questa proposta praticamente avrebbe rovinato i piani malvagi del Sacro Figlio di Zaohua.


Naturalmente tutto questo premettendo che Lin Ming avesse potuto davvero vincere!


Pensando a questo, l'Empirea Sogno Divino non sapeva come sentirsi. Lin Ming era solo un membro della giovane generazione, eppure si era assunto una responsabilità così grande!


Nonostante i così tanti vecchi esperti presenti, alla fine dovevano tutti contare su un giovane come Lin Ming per ottenere il metodo per diventare una Vera Divinità.


Il Sacro Figlio di Zaohua sogghignò freddamente: "È vero che la mia razza ha dei metodi di coltivazione per diventare una Vera Divinità, ma come sai se ho portato davvero delle eredità del genere con me?"


Il Sacro Figlio di Zaohua non avrebbe usato questo tipo di tecniche, così era normale che non le portasse con sé.


Lin Ming rise: "Non è facile per te tornare nella Convocazione dei Saggi. Attraversare il Muro del Sospiro Divino è estremamente problematico e dato che hai già deciso di usare un metodo di coltivazione da Vera Divinità umano per distruggere l'unità degli Empirei del Regno Divino, come puoi non esserteli portati dietro? Altrimenti non desteresti i sospetti di quelli che potrebbero pensare di seguirti?"


Il discorso di Lin Ming era aggressivo.


Il  Sacro Figlio lo guardò, incupendosi. All'inizio pensava che Lin Ming fosse stato messo all'angolo e fosse intervenuto spinto dalla disperazione, ma ora sembrava che le sue trame fossero molto più intricate di quanto pensasse. Voleva usare questa battaglia per sventare i suoi piani!


"Bene! Bene! Bene! Sembra che ti abbia sottovalutato! Sì, ho davvero un metodo per diventare Vera Divinità, ma non credo che lo tirerò fuori per niente! Dovresti offrire qualcosa che possa attirare la mia attenzione come posta in gioco. Hai qualcosa del genere?"


Lo sguardo del Sacro Figlio di Zaohua era brillante come quello di una bestia affamata.


Anche se sapeva che era impossibile per lui perdere, non avrebbe mai lasciato che Lin Ming usasse dei trucchetti del genere con lui.


Tutti si rivolsero verso Lin Ming. Il giovane era molto avido, ma se non avesse potuto mettere in palio dei tesori ugualmente preziosi, allora il Sacro Figlio di Zaohua non avrebbe dovuto assecondarlo.


Anche i seguaci del Sacro Figlio di Zaohua mostrarono delle espressioni sdegnose.


Le origini e la posizione di Lin Ming erano da tempo decise. La sua rete di ricchezze non poteva competere con quella del Sacro Figlio di Zaohua. Altrimenti Lin Ming non sarebbe rimasto in silenzio quando era stato deriso per non aver portato un dono di congratulazioni.


Lin Ming disse: "Dato che voglio fare una scommessa con te, naturalmente devo offrire un tesoro di valore equivalente."


Mentre parlava, estrasse silenziosamente una lancia nera dal suo anello spaziale. Quest'arma emanava un intenso intento omicida ed era cupa. Quando apparì, le leggi attorno sembrarono tremare, la sua aura era antica e feroce.


Era la lancia del Drago Nero!


Quest'arma forse non era stata usata personalmente dal Maestro della Strada Asura, ma doveva almeno essere appartenuta ad una delle sue reincarnazioni!


"Questo è..."


Quando l'Empireo al picco del suo stadio che proteggeva il Sacro Figlio di Zaohua la vide, strabuzzò gli occhi.


"Un tesoro al picco dello stadio di Vera Divinità!"


Esclamò all'improvviso. Tra tutti i presenti, era la persona dalle vedute più ampie e aveva visto molti tesori che erano stati estratti dal regno delle Rovine Primordiali.


Eppure, nessuno di quegli oggetti che aveva visto potevano rivaleggiare con quest'arma!


La lancia nera aveva raggiunto il picco dello stadio di Vera Divinità. Se era ad un grado ancora superiore, non poteva saperlo, perché andava oltre le sue capacità di valutazione!


"Un tesoro spirituale al picco dello stadio di Vera Divinità?"


Quando i praticanti di arti marziali presenti sentirono queste parole, si scambiarono occhiate scioccate. Anche i seguaci del Sacro Figlio di Zaohua spalancarono gli occhi. Un tesoro del genere poteva essere creato solo da un guerriero dalla coltivazione corrispondente. E questa sorta di combattente impareggiabile era raro anche nelle ere più antiche!


Questo tipo di tesori era quasi svanito!


Solo questa lancia da sola superava di gran lunga un metodo di coltivazione ordinario per Vere Divinità!


Lin Ming toccò gentilmente l'asta della lancia del drago nero. Dopo averla tirata fuori, non avrebbe avuto più vie di fuga e ora era determinato a combattere all'ultimo sangue! Questo era uno scontro in cui avrebbe messo in gioco la sua vita e le sue proprietà!


"Sacro Figlio di Zaohua, che tipo di metodo di coltivazione puoi offrire? Dovrebbe essere qualche metodo estremamente incompleto, vero? Se non puoi farlo, allora la tua organizzazione dev'essere fin troppo povera. Non puoi nemmeno competere con un membro della giovane generazione come me?"


Chiese Lin Ming con fare imperioso.
                                


                                



