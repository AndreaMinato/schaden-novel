---
weight: 1767
title: Capitolo 1767 – Pillola delle Nove Aperture
pubDate: 2025-12-15T08:37:10.439Z
tags:
    - mw
---


Capitolo sponsorizzato, ringraziamo Paolo!
9 (9 Paolo) capitoli in coda, 0/5
-Schadenfreude


"Tu..."


Il Sacro Figlio di Zaohua fece un respiro profondo, non si sarebbe mai immaginato che Lin Ming avrebbe tirato fuori un tesoro del genere.


Normalmente un tesoro spirituale sarebbe stato un po' meno prezioso rispetto ad un'eredità.


Ma Lin Ming aveva tirato fuori un oggetto al picco dello stadio di Vera Divinità, mentre il Sacro Figlio di Zaohua aveva messo in palio un'eredità estremamente incompleta.


Il divario tra di loro era fin troppo grande.


Dopo aver frugato il suo anello spaziale, il Sacro Figlio di Zaohua tirò fuori con riluttanza un'eredità da Vera Divinità quasi completa.


Anche nel suo palazzo c'erano pochissime eredità del genere.


Lin Ming sondò il contenuto dell'eredità con la sua percezione e capì che era autentico.


Aveva studiato le leggi Asura, un metodo di coltivazione che superava già quello di una Vera Divinità. Con esse come fondamenta, le sue capacità di valutazione andavano oltre quelle di una persona normale.


Poteva a stento valutare la raffinatezza delle leggi al suo interno. Ciò che il Sacro Figlio di Zaohua aveva appena tirato fuori era solo un metodo di coltivazione di basso livello, ma era completo.


Dopo che Lin Ming esaminò la tavoletta di giada, anche gli altri Empirei lo fecero, incapaci di resistere alla curiosità. Anche l'Imperatore dei Mostri lo fece.


Tuttavia, a parte Sogno Divino, nessuno degli altri Empirei avevano trovato un modo per diventare Vere Divinità. Per un po' ebbero difficoltà a comprenderne i princìpi misteriosi.


"Livello basso intermedio. Hai davvero intenzione di usare quella cosetta di fronte alla mia lancia del drago nero?" Disse con fare provocatorio Lin Ming. Le sue parole scioccarono gli Empirei presenti. Come poteva Lin Ming aver capito il livello del metodo di coltivazione?


Era solo ad un passo dallo stadio di Sacro Lord, eppure era già familiare con i limiti di un metodo di coltivazione di una Vera Divinità?


Inoltre, dalle espressioni del Sacro Figlio di Zaohua e quell'Empireo saggio al picco del suo livello, sembrava che la valutazione di Lin Ming fosse corretta!


"Umpf! Anche se tirassi fuori altri metodi di coltivazioni preziosi, che importerebbe? Credi di poterli ottenere?"


Ribatté il Sacro Figlio di Zaohua. Ma erano solo provocazioni; se non fosse riuscito ad offrire un tesoro dal valore equivalente avrebbe perso la faccia. Tirò fuori anche un altro frammento di una tavoletta di giada e una pillola.


Il primo era ancora inferiore. In effetti, l'intero palazzo di Zaohua aveva solo due metodi del genere. Il loro livello era ordinario e il secondo era altamente incompleto.


La pillola però era di altissima qualità, arrivava quasi al livello di una Vera Divinità.


"La pillola delle Nove Aperture è di grado trascendente, quasi allo stadio di Vera Divinità. È stato raffinato da sua maestà il Sovrano dei Saggi per farmi diventare un Re del Mondo! I materiali di questo medicinale sono estremamente rari e il suo valore non è inferiore ad un frammento di un metodo di coltivazione da Vera Divinità incompleto!"


Mentre il Sacro Figlio di Zaohua si vantava, Lin Ming esaminò la pillola pieno di gioia. Era una pillola raffinata dal Sovrano dei Saggi, un medicinale della trasformazione del corpo di massima qualità!


<em>'Questo è proprio un guadagno inaspettato!'</em>


Pensò Lin Ming. In realtà non gli importava affatto del livello dei metodi di coltivazione da Vera Divinità.


Finché ne avesse avuto uno, avrebbe stabilizzato il morale degli Empirei umani e avrebbe fatto sì che non disertassero.


Questo era sufficiente.


Era semplicemente irrealistico che degli Empirei umani fossero avanzati in tempo per influenzare i risultati della vera calamità. Questo perché le loro possibilità di progredire erano già miserabilmente basse e ci sarebbero comunque voluti milioni di anni per farlo.


Non sarebbero stati di nessun aiuto durante la grande calamità.


Lin Ming ritirò la sua percezione e disse con leggerezza: "Con tutta questa roba a caso è a stento sufficiente."


Queste poche parole fecero provare un'amarezza incredibile al Sacro Figlio di Zaohua.


Era davvero afflitto. Aveva tirato fuori ogni sorta di tesoro, inclusa la pillola delle Nove Aperture che non aveva potuto tollerare di consumare, eppure Lin Ming li aveva descritti come "roba a caso".


In effetti però non erano niente di che in confronto alla lancia nera venuta fuori dal nulla.


Poi, Lin Ming si rivolse verso l'Empireo Genesi Diabolica.


Non mostro più cortesia perché sapeva che sarebbe stato inutile: "Genesi Diabolica, il Sacro Figlio di Zaohua ha già accettato, ora devi farlo anche tu. Se vincerò, potrò portare via Xian'er!"


Solo questa scommessa con il Sacro Figlio di Zaohua non era sufficiente. Se l'Empireo Genesi Diabolica non avesse accettato, sarebbe stato inutile.


L'Empireo Genesi Diabolica sogghignò: "Credi di poter vincere? Ridicolo!"


"Dato che credi già che non possa vincere, qual è il problema di farmi questa promessa?"


L'Empireo Genesi Diabolica disse con sdegno: "Non credo che tu abbia possibilità di vincere, ma non mi piace che gli altri si prendano gioco di me, in particolare un membro della giovane generazione come te. Perché dovrei perdere tempo con te?!"


"Se è così..." Lin Ming si toccò il dantian e una luce nera fu proiettata fuori dal suo mondo interno, formando un'immagine a mezz'aria vicino a lui.


In questa proiezione c'era un titanico uovo nero. La sua superficie era ricoperta di motivi dall'aspetto mistico e antico.


Attraverso il guscio si poteva scorgere una forma di vita forte e in salute, emanava costantemente onde d'aura vitale!


"Questo è..." L'Empireo Genesi Diabolica fu colto dal panico: "Un uovo di drago! Ed è un uovo di drago reale!"


La razza dei mostri possedeva Bestie Divine, ma erano estremamente reale. Per quanto riguardava Bestie Divine reale, ce n'erano ancora di meno!


L'Empireo Genesi Diabolica non si sarebbe mai immaginato che Lin Ming avrebbe messo in gioco un uovo di drago reale.


Inoltre, un aspetto ancora più raro era che quest'uovo si era sviluppato estremamente bene nel mondo interno di Lin Ming. Una volta che si fosse schiuso, sarebbe diventato un potente giovane drago!


<em>'Da dove ha preso così tanti tesori?!'</em>


Prima aveva tirato fuori un tesoro al picco di una Vera Divinità e ora un uovo di drago. Nemmeno l'Empireo Genesi Diabolica possedeva oggetti del genere!


Molte delle figure straordinarie presenti rimasero sbalordite. Forse anche solo una parte dei tesori di Lin Ming valeva molto di più della loro intera rete di ricchezze!


"Se perderò, allora quest'uovo di drago sarà tuo!"


Lin Ming strinse i denti. Questa era l'eredità vitale lasciata da Senior drago nero; non poteva perdere assolutamente!


"Non posso credere che tu sia disposto a rinunciarvi!"


Lo sguardo dell'Empireo Genesi Diabolica si accese. Poteva percepire che quest'uovo di drago era già diventato tutt'uno con Lin Ming e che avevano condiviso sia la carne che il sangue. Una volta che si fosse schiuso, sarebbe stato di grandissimo aiuto per Lin Ming. Sarebbe stata una perdita sconvolgente per lui lasciare quest'uovo alle razze dei mostri e dei demoni.


Stava puntando il tutto per tutto in questa scommessa; poteva davvero sconfiggere il Sacro Figlio di Zaohua?


Proprio mentre l'Empireo Genesi Diabolica ci stava pensando, ebbe subito la sensazione che fosse impossibile.


"Bene! Se potrai vincere, allora ti lascerò portare via Xian'er. Ma allo stesso tempo, annuncerò anche che io e Xian'er troncheremo ogni rapporto!"


Era stato astuto. Alla fine, anche se Lin Ming avesse vinto e avesse sposato Xiao Moxian, non ci avrebbe perso nulla.


In tal caso, Lin Ming avrebbe già stravolto la situazione!


Questa sorta di talento sconvolgente sarebbe stato sufficiente per compensare gli svantaggi che aveva per la sua età!


Anche se non avesse potuto ricoprire un ruolo importante nella grande calamità, non sarebbe stato facile per i saggi ucciderlo!


Una volta che la grande calamità fosse arrivata, Lin Ming avrebbe potuto sopportare in silenzio e coltivare. Poi, un giorno, avrebbe potuto contare sulla sua forza per ribaltare la situazione!


Allora, se Xiao Moxian l'avesse seguito, l'Empireo Genesi Diabolica non si sarebbe dovuto preoccupare per lei.


E anche se avesse fatto una scelta sbagliata e non avesse potuto sopportare le conseguenze del suo fallimento, anche se fosse stato ucciso, Xiao Moxian avrebbe potuto ricostruire le fondamenta della razza dei demoni e permettere loro di continuare.


Per quanto riguardava tagliare ogni rapporto con lei, era per tracciare un chiaro confine tra di loro, così ci sarebbero state più vie di fuga per lei.


Se avesse davvero fatto una scelta sbagliata, allora tagliare ogni rapporto con lei avrebbe potuto proteggerla.


Xiao Moxian tremò, rimanendo in silenzio.


Lin Ming disse: "Non solo porterò via Xian'er, ma se vincerò, voglio qualcosa da te: un Elementale del Fuoco dell'Annientamento."


Quando Lin Ming e Xiao Moxian avevano ucciso il Ghiaccio Polare Immortale, avevano ottenuto il fuoco vitale dell'Inferno Immortale.


Lin Ming aveva dato quel fuoco vitale a Xiao Moxian, che all'inizio aveva rifiutato. Questo perché presto Lin Ming avrebbe tentato di sbloccare il terzo palazzo del Dao delle nove stelle, il palazzo del Dao Polare Estremo. Allora avrebbe dovuto scegliere due fonti di energia per servire da catalizzatori. Per Lin Ming, i mezzi più appropriati per farlo sarebbero stati Elementali del Fuoco e Fonti del Fulmine.


Xiao Moxian voleva che fosse Lin Ming a prendere il fuoco spirituale, ma il giovane aveva rifiutato.


Questo perché sarebbe stato uno spreco. Inoltre, sarebbe stato incredibilmente difficile per lui trovare una Fonte del Tuono di qualità simile.


In seguito, Xiao Moxian aveva detto a Lin Ming che nel palazzo di Genesi Diabolica c'era un Elementale del Fuoco dell'Annientamento che avevano conservato per lei. Lin Ming avrebbe potuto usarlo per sbloccare il palazzo del Dao Polare Estremo.


Ora Lin Ming aveva colto l'occasione per menzionarlo.


L'Empireo Genesi Diabolica si accigliò lievemente ma non rifiutò. L'elementale del fuoco dell'Annientamento in origine era stato riservato a Xiao Moxian. Anche se era sempre stato duro ed esigente con lei, lo stava facendo per la razza demoniaca. Sperava anche che sua nipote avrebbe vissuto bene e a lungo.


"Bene!" L'Empireo Genesi Diabolica accettò.


Lin Ming fece un respiro profondo e si rivolse verso il Sacro Figlio di Zaohua. Così era tutto sistemato.


Ora doveva solo...


Combattere!
                                


                                



