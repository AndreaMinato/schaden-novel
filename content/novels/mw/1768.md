---
weight: 1768
title: Capitolo 1768 – Sole del Sangue Ardente
pubDate: 2025-12-15T08:37:10.439Z
tags:
    - mw
---


Capitolo sponsorizzato, ringraziamo Paolo!
8 (8 Paolo) capitoli in coda, 0/5
-Schadenfreude


Lin Ming aveva puntato il tutto per tutto!


Se avesse vinto, avrebbe forgiato un futuro per l'umanità e avrebbe permesso loro di prendere respiro!


Se avesse perso, avrebbe dovuto rinunciare alla lancia del drago nero, all'uovo e a Xiao Moxian. Questo era un prezzo che non poteva permettersi di pagare!


Lin Ming non aveva assolutamente idea di quanto fosse forte il Sacro Figlio di Zaohua.


Se l'avesse affrontato al termine dei 100 anni, allora sarebbe stato assolutamente sicuro della sua vittoria. Ma ora, visto ciò che era accaduto a Xiao Moxian, non aveva altra scelta che combattere adesso.


Lin Ming non sapeva quanti assi nella manica aveva il Sacro Figlio di Zaohua, né che tipo di metodo di coltivazione fosse l'arte divina di Zaohua.


Così, per questo scontro, Lin Ming non si era lasciato nemmeno una via di fuga. Era determinato a combattere fino alla fine!


Per quanto riguardava il Sacro Figlio di Zaohua, non poteva capire il suo nemico.


Nemmeno Xiao Moxian sapeva quali erano i limiti di Lin Ming.


"Non ho davvero idea di come ti sia venuto questo coraggio..."


Il Sacro Figlio di Zaohua fissò la lancia del drago nero. Provava un'incredibile gelosia guardandola. Finché avesse sconfitto Lin Ming, sarebbe stata sua!


Un tesoro da Empireo non avrebbe potuto attirare la sua attenzione, ma quello al picco di una Vera Divinità, figuriamoci possederne uno, ne aveva visti solo due in tutta la sua vita.


"Se vuoi darmi i tuoi tesori, vieni pure!"


Mentre parlava, il Sacro Figlio di Zaohua scattò e volò via dalla sala principale.


Lin Ming lo seguì.


In un batter d'occhio, i due lasciarono il palazzo divino e volarono a cento chilometri di distanza, fluttuando sopra l'isola delle giungle primordiali.


Attorno a loro torreggiavano montagne e si stagliavano alberi enormi!


Questo mondo era localizzato nella pagoda nera della razza dei mostri. Era un'antica rovina creata da un'antica Vera Divinità e lo spazio qui era stabile come un vero e proprio universo sconfinato. Non importava quanto avessero combattuto, sarebbe stato impossibile per Lin Ming e il Sacro Figlio di Zaohua farlo collassare.


I due contendenti furono seguiti dagli altri Empirei e giovani membri d'élite, incluso l'Imperatore dei Mostri e l'Empireo Genesi Diabolica.


Avrebbero tutti guardato questa battaglia.


E fuori dal palazzo divino, tutti i giovani discepoli in attesa, insieme all'enorme numero di membri della razza dei rossi e i loro seguaci, rimasero tutti scioccati nel vedere Lin Ming e il Sacro Figlio di Zaohua fluttuare nell'aria, seguiti da frotte di figure di alto livello.


Cosa stava succedendo? Perché sembrava che Lin Ming stesse per combattere contro il Sacro Figlio di Zaohua?


Prima che potessero rifletterci ulteriormente, ci fu un forte tintinnio e il Sacro Figlio di Zaohua estrasse uno spadone dal suo anello spaziale. Quest'arma pesante era opaca e nera come la pece. Era lunga quanto una persona e sembrava incredibilmente pesante.


La lama non aveva filo, ma a questo livello, non importava più se un'arma era affilata o no.


Vedendola comparire, gli Empirei umani sussultarono: "Questo è..."


L'aura emessa dalla spada del Sacro Figlio di Zaohua era chiaramente inferiore alla lancia del drago nero di Lin Ming. Ma era molto, molto più formidabile di un ordinario tesoro spirituale da Empirei!


"Questo è il tesoro spirituale di una Vera Divinità, ma di livello bassissimo..."


Sussurrò l'Empirea Sogno Divino. Le sue parole fecero trasalire tutti quanti. Pensavano che Lin Ming fosse inferiore al Sacro Figlio di Zaohua, ma se avesse contato sulla lancia del drago nero, sarebbe riuscito a compensare questo divario. Eppure adesso anche il Sacro Figlio di Zaohua aveva tirato fuori un'arma da Vera Divinità!


IlSacro Figlio di Zaohua sogghignò con fare diabolico: "Sono esperto nell'usare ogni tipo di arma. Spade, sciabole, lance, posso brandire qualunque cosa tocchi! Mi prenderò la tua lancia!"


Anche se era arrogante e insolente, non avrebbe abbassato la guardia. Non credeva che Lin Ming sarebbe stato così stupido da dargli dei tesori così facilmente. Ma non importava che assi nella manica aveva il suo avversario, era sicuro di vincere!


In quel momento, Lin Ming fece qualcosa di sconvolgente.


Lo videro mettere da parte la lancia il drago nero e ritirare fuori la Lancia del Sangue della Fenice. Voleva usare quest'arma per affrontare l'avversario!


Tutti i praticanti di arti marziali presenti strabuzzarono gli occhi.


Cosa stava facendo Lin Ming? Era arrivato a questo punto e non stava sfoderando la sua arma migliore? Era impazzito?


La Lancia del Sangue della Fenice era solo un artefatto spirituale ordinario. Poteva a stento fronteggiare un tesoro spirituale da Empireo, figuriamoci uno da Vera Divinità. Forse sarebbe stato diviso a metà all'istante dalla spadone!


"Lin Ming! Moccioso, cosa stai facendo!"


L'Empireo Vasto Universo era già senza fiato per l'ansia.


Ma Lin Ming rimase imperturbato. Continuò ad usare la Lancia del Sangue della Fenice per affrontare il Sacro Figlio di Zaohua.


La lancia del drago nero pesava quasi 20 miliardi di jin. Per usarla, avrebbe dovuto consumare le sue energie con un ritmo allarmante. In passato, quando aveva ucciso il Ghiaccio Polare Immortale, utilizzare la lancia del drago nero per un attacco a tutta forza aveva esaurito quasi metà della sua potenza.


Dopodiché, Lin Ming era arrivato al sesto piano della prova finale e aveva ottenuto il secondo volume del Sutra Asura. Dopo diversi anni di allenamento, la sua comprensione e le sue tecniche delle leggi Asura erano aumentate considerevolmente. Alla fine aveva imparato ad usare le leggi Asura per controllare la lancia del drago nero per utilizzare a stento qualche punto percentuale del suo potere. Tuttavia doveva farlo quando la battaglia avrebbe raggiunto l'apice.


Altrimenti avrebbe esaurito rapidamente la sua energia e non sarebbe più riuscito a sconfiggere il Sacro Figlio di Zaohua. Allora, avrebbe solo potuto aspettare di essere colpito.


In un certo senso, era come una maratona. Se avesse fatto uno scatto all'inizio, sarebbe stato impossibile continuare a correre fino alla fine. Solo durante l'ultima parte avrebbe potuto lottare per la vittoria correndo con tutte le sue forze.


In quel momento, il Sacro Figlio di Zaohua capì perché era giunto alla conclusione del perché Lin Ming aveva messo da parte la lancia del drago nero. Rise e disse: "Ora capisco. È vero che hai un tesoro da Vera Divinità al picco del suo stadio, ma non puoi usarlo! Anche io ho potuto attivare solo un decimo del potere di questo spadone dopo essere arrivato al quinto livello dell'arte divina Zaohua. E, questo spadone senza filo è tra i tesori da Vera Divinità più inferiori, mentre la tua lancia del drago nero è al picco. Richiederà una forza incredibile per essere brandito, come potrebbe uno come te usarla??"


Le parole del Sacro Figlio di Zaohua furono come una secchiata fredda per l'Empireo Vasto Universo, raggelandolo!


Tutti gli Empirei umani ne furono scoraggiati. Speravano che la lancia del drago nero avrebbe mostrato qualche effetto miracoloso in battaglia, ma sembrava che Lin Ming non potesse controllarla!


Allora a che cosa serviva combattere?!


Lin Ming aveva intenzione di usare la Lancia del Sangue della Fenice per affrontare il tesoro da Vera Divinità del Sacro Figlio di Zaohua? Non era una battaglia senza speranza?


Il Sacro Figlio di Zaohua divenne ancora più arrogante e audace: "Temevo anche io quella lancia perché pensavo potesse contenere lo spirito da battaglia di qualche Vera Divinità, ma ora sembra che tu non possa nemmeno usarla. Come avresti intenzione di combattere contro di me? Rassegnati e preparati a morire!"


Mentre parlava, il Sacro Figlio di Zaohua scattò in avanti. L'essenza astrale attorno a lui sfrecciò come una raffica di spade divine, facendolo sembrare un sole di sangue ardente, abbagliando i presenti.


Attaccò con la spada. I suoi lunghi capelli iniziarono a svolazzare nell'aria e una luce selvaggia fuoriuscì dal suo sguardo.


Una luce lunga diverse centinaia di migliaia di piedi divise il cielo blu. Le montagne torreggianti e gli alberi enormi furono spazzati via dal bagliore. Per un po' le pietre impattarono contro il terreno e pezzi di legno vorticarono nell'aria.


Questa luce fece trattenere il respiro a tutti i membri della giovane generazione. Anche se erano a decine di chilometri di distanza, avevano la sensazione che i loro corpi mortali sarebbero stati distrutti solo dalla sua aura terrificante.


Era difficile immaginare che questa fosse una battaglia tra giovani. Anche i signori che dominavano da diverse centinaia di migliaia di anni il loro territorio provarono soggezione di fronte ad un potere del genere!


Lin Ming mostrò un'espressione solenne vedendo questo assalto. Dato che non poteva usare la lancia del drago nero, la sua arma era diventata il suo punto debole. Sarebbe stato difficile affrontare direttamente questo colpo!


Si ritirò e attivò la Forza del Dio Blasfemo. Il potere del fulmine e del fuoco si scatenò, avvolgendo il suo corpo. Una forza sconfinata e antica si attivò, circondando completamente Lin Ming!


Questo era il suo campo di forza primordiale, un'abilità offensiva e difensiva.


<em>Ca!</em>


Quando la luce di lancia nera entrò nella barriera del campo di forza, si indebolì rapidamente. Poi, Lin Ming attaccò più e più volte. Con il supporto della sua forza incredibile, il bagliore indebolito fu trapassato dalla sua lancia.


Un'energia folle e furiosa si scatenò. Lin Ming fu costretto a ritirarsi di 100 metri e, ovunque andasse, le montagne e i fiumi si sarebbero disintegrati e il suolo si ricopriva di solchi. Chissà quanti antichi alberi torreggianti erano stati fatti a pezzi dall'energia ed erano stati ridotti in cenere!


La luce nera del Sacro Figlio di Zaohua sembrava contenere una forza demoniaca oscura. Qualsiasi oggetto che veniva travolto dalla sua energia fu annientato completamente, senza lasciare nessuna traccia. Quando tutti i giovani d'élite videro gli innumerevoli antichi alberi distrutti nella tempesta, iniziarono a sudare copiosamente.


Se fossero stati travolti dalla luce di spada nera, anche se ne fossero stati toccati appena, forse sarebbero stati ridotti in polvere.


In quel momento, ci fu una forte esplosione e la lama nera si dissipò completamente.


Lin Ming strinse la Lancia del Sangue della Fenice, affrontò con orgoglio e coraggio le fluttuazioni selvagge di energia.


"Ha resistito, ha resistito al primo colpo del Sacro Figlio di Zaohua. Tuttavia non è stato un vero confronto, ha schivato e poi ha usato il suo campo di forza per attenuare la luce di lancia. Lin Ming ha distrutto il resto del suo attacco con la sua arma, ma è stata solo una piccola parte delle sue difese."


Commentò un Empireo. In una sola mossa, il campo di battaglia attorno ai due era stato raso al suolo. Quando Lin Ming si era ritirato di cento chilometri, si era formato un'enorme fenditura.


Questa era la cicatrice terrificante lasciata dalla luce di spada del Sacro Figlio di Zaohua.


Tutti gli Empirei umani presenti erano nervosi. Anche se Lin Ming non aveva avuto la peggio, non poteva fronteggiare direttamente il Sacro Figlio di Zaohua. Questo aveva instillato dei dubbi in loro.


"Ehi, è scappare tutto quello che sai fare?"


Il Sacro Figlio di Zaohua brandì lo spadone nero, volando lentamente come un impareggiabile dio della guerra. La luce brillante del sole illuminava i suoi capelli, dando un colore dorato.


"Non puoi sopportare direttamente il mio attacco... così vuoi usare delle tattiche da schermaglia per affrontarmi. Se non vuoi combattere direttamente, allora dovrei inseguirti mentre scappi come un topo? Dato che uso un tesoro da Vera Divinità, esaurirò più velocemente le mie energie rispetto a te, e non importa quanto sono forte, entrerei in svantaggio. Così vuoi usare questa tattica per ridurre lentamente la mia forza? Un piano ben escogitato, ma che peccato che non è altro che un'illusione! Questa volta mi assicurerò che tu non possa scappare!"


Venti astrali selvaggi si sollevarono attorno al Sacro Figlio di Zaohua. Queste correnti soffiarono nel vuoto, legando il potere dello spazio.


Con un lieve crepitio, lo spazio attorno ai due combattenti diventò una gabbia.


"Vediamo come scapperai stavolta!"


Il Sacro Figlio di Zaohua sogghignò con malvagità, precipitandosi avanti. E mentre lo faceva, la prigione spaziale si strinse!


Data la sua forza, Lin Ming naturalmente poteva uscirà da questa gabbia e scappare, ma avrebbe perso del tempo per farlo e sarebbe stato raggiunto dal suo nemico.


"Muori! Dividerò a metà sia te che la tua lancia!"


Mentre il Sacro Figlio di Zaohua si lanciava in avanti, la sua spada nera fendette lo spazio!
                                


                                



