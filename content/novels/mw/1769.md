---
weight: 17690
title: Capitolo 1769 – Divina Arte di Zaohua
pubDate: 2025-12-15T08:37:10.439Z
tags:
    - mw
---


Capitolo sponsorizzato, ringraziamo Paolo!
7 (7 Paolo) capitoli in coda, 0/5
-Schadenfreude


La spada percorse il cielo con slancio e venti cupi divorarono il mondo. La luce sconfinata sembrava poter distruggere le fondamenta stesse di questo spazio indipendente, troncando le colonne portanti dell'universo!


Di fronte a questo colpo titanico, tutti ebbero la sensazione che stesse per avvenire un'apocalisse.


Lin Ming strinse la Lancia del Sangue della Fenice. L'arma lunga 10 piedi tremò gentilmente di fronte questa luce di spada catastrofica!


La Lancia del Sangue della Fenice era solo un artefatto spirituale. Affrontare un tesoro da Vera Divinità, anche un'arma che poteva mostrare meno di un decimo del suo vero potere, era fin troppo difficile.


Tutti guardarono Lin Ming e trattennero il respiro. Senza la lancia del drago nero, come avrebbe bloccato il Sacro Figlio di Zaohua?


Ci sarebbe stato il rischio che la Lancia del Sangue della Fenice venisse tagliata a metà di fronte a questa terrificante luce di spada!


<em>Wu wu wu!</em>


La Lancia del Sangue della Fenice tremò violentemente, emettendo delle grida acute perché non poteva sopportare l'impatto!


Lin Ming impallidì. Il suo punto più debole ora era la sua arma, e all'inizio aveva intenzione di usare tattiche di guerriglia per stancare lentamente il Sacro Figlio di Zaohua.


Tuttavia il suo nemico non gli avrebbe dato questa possibilità. La sua mossa non aveva solo bloccato lo spazio, ma lo aveva anche costretto a fronteggiarlo!


Il Sacro Figlio di Zaohua era l'avversario più potente che Lin Ming avesse mai affrontato!


<em>Hum!</em>


Le vibrazioni che attraversavano la Lancia del Sangue della Fenice divennero sempre più intense. Vedendo che stava arrivando al suo limite, Lin Ming girò la mano destra e la Lancia del Sangue della Fenice scomparì nel suo anello spaziale. Un momento dopo cambiò arma. Era una lancia color oro brillante!


Era la lancia viola dorata ed era il tesoro da Empireo che il duca Haoyue aveva comprato per un prezzo stellare di 2 miliardi di punti contributo all'asta della città delle Rune Divine. Allora Lin Ming lo aveva provocato intenzionalmente per fargli perdere più soldi.


Dopodiché il duca Haoyue era stato ucciso da lui e questa lancia era caduta nelle sue mani.


In termini di qualità, era di gran lunga inferiore alla spada divina nera del Sacro Figlio di Zaohua. Ma era molto più dura della Lancia del Sangue della Fenice. Se non altro non si sarebbe spaccata a metà tra la turbolenta luce di spada.


<em>Ca!</em>


La lancia dorata viola si scontrò violentemente con la luce di spada. Enormi tratti di bagliori dorati furono divorati dalla luce di spada nera.


Lin Ming fu costretto ad arretrare più e più volte. Il Sacro Figlio di Zaohua invece si spinse in avanti con un impeto inarrestabile, ogni suo attacco puntava al collo di Lin Ming.


<em>Pa!</em>


Lin Ming colpì le barriere della prigione spaziale!


Il Sacro Figlio di Zaohua si lanciò in avanti. L'essenza astrale attorno al suo corpo brillò come un sole ardente. Mentre i suoi capelli neri venivano scossi dai venti selvaggi, sembrava un dio della guerra impareggiabile.


Le sue braccia erano taglienti quanto spade e l'energia che eruttava dal suo corpo era impetuosa quanto le onde di un mare in tempesta. La sua vitalità del sangue ribollì con energia, al suo picco assoluto!


"È in difficoltà!"


Vedendo questa scena, gli Empirei umani trasalirono. Il Sacro Figlio di Zaohua era troppo potente e la sua vitalità del sangue e la sua forza fisica erano quasi alla pari di una Bestia Divina adulta. Era semplicemente impossibile competere con lui!


Lin Ming invece, anche se aveva tirato fuori il tesoro di un Empireo, il grado di quest'arma non era troppo alto. Era ancora difficile per lui usare quest'arma per bloccare il Sacro Figlio di Zaohua.


Ora era stato costretto ai confini della barriera spaziale. Poteva solo resistere frontalmente all'assalto nemico!


"Anche se tu potessi usare un tesoro da Vera Divinità, saresti ben lontano dal poter rivaleggiare con me. Ora mi prenderò la tua testa!"


Il Sacro Figlio di Zaohua ridacchiò con crudeltà. Poteva finalmente colpire Lin Ming a tutta potenza. Dopo questo attacco, tutti i meridiani di Lin Ming sarebbero stati fatti a pezzi e i suoi organi sarebbero stati ridotti in poltiglia!


Le pupille di Lin Ming si rimpicciolirono di fronte all'attacco del Sacro Figlio di Zaohua. In quel momento, una luce divina color blu sfrecciò dalle profondità del mare spirituale di Lin Ming, riversandosi nell'asta della lancia dorata viola.


Questo era lo spirito da battaglia blu al gran successo!


Fondendolo con la sua arma, poteva compensare la differenza di grado tra le due armi!


Lin Ming attivò la Forza del Dio Blasfemo più che poteva. Dietro di lui apparì l'immagine di enorme albero antico. I suoi grossi rami torreggiavano nel cielo, oscurando le nuvole e il cielo.


Perfino la luce nera annientante aveva difficoltà a penetrarne la chioma.


Tutta l'energia si condensò, formando un enorme vortice di fronte a Lin Ming. Il giovane lanciò il suo attacco.


Oscurità Eterna!


<em>Bang!</em>


Un'eruzione terrificante esplose tra Lin Ming e il Sacro Figlio di Zaohua. Un'ondata di energia creò un'enorme fenditura nel suolo e anche il mare a centinaia di chilometri di distanza iniziò ad agitarsi con violenza, formando tsunami.


Lin Ming strinse la lancia dorata viola, scontrandosi con il saggio!


Lancia contro spada, era una collisione semplice, ma brutale!


I muscoli di Lin Ming iniziarono a sporgere. I suoi meridiani e i suoi vasi sanguigni si espansero e, con un crepitio, la barriera spaziale dietro di lui collassò per la pressione!


"Cosa?"


Il Sacro Figlio di Zaohua non avrebbe mai pensato che Lin Ming sarebbe riuscito a bloccare il suo attacco diretto.


Anche se il Sacro Figlio di Zaohua non aveva usato tutta la sua forza, né la divina arte di Zaohua, pensava che avrebbe dovuto sconfiggere facilmente Lin Ming.


Specialmente dato che l'arma del giovane era di gran lunga inferiore alla sua.


"La luce di spada del Sacro Figlio di Zaohua era terrificante, ma Lin Ming è riuscito comunque a bloccarla. E Lin Ming è solo ad un passo dallo stadio di Sacro Lord..."


A cento chilometri di distanza, dove erano radunati i membri della razza dei mostri, i giovani d'élite stavano tutti guardando in silenzio la battaglia. Anche se avevano sentito che Lin Ming possedeva un talento sconvolgente, era la prima volta che lo vedevano con i propri occhi.


"Nessuno può competere con l'audacia eroica di Lin Ming tra i membri della giovane generazione. In confronto a lui, non sarebbero diversi da delle lucciole paragonate ad un falò. Non c'è da meravigliarsi che abbia avuto il coraggio di sfidare il Sacro Figlio di Zaohua."


Tutti pensavano che Lin Ming sarebbe stato sconfitto velocemente visto che stava affrontando un Sacro Lord di livello intermedio con una coltivazione ad un passo dal Sacro Lord con un'arma inferiore. Ma dopo due scambi, Lin Ming non era ancora stato battuto.


Solo questo era più che sufficiente per provare orgoglio!


"Sua altezza Wumo, cosa sta facendo? Si sbrighi e sconfigga questo Lin Ming. Ha il vantaggio in quanto a coltivazione, così deve vincere di netto. Non solo deve sconfiggerlo, ma deve anche distruggere la sicurezza degli umani, altrimenti non sarebbe diverso da una sconfitta! Non vedi le espressioni di quegli umani Empirei? Distruggi le loro speranze, fa sì che perdano tutto il coraggio di resistere!"


Una trasmissione del suono di un saggio Empireo riecheggiò nelle orecchie del Sacro Figlio di Zaohua.


Il Sacro Figlio di Zaohua fece un respiro profondo. In quanto rappresentante importante della sua razza e Sacro Lord di livello intermedio, sarebbe stato inammissibile che non avesse potuto sconfiggere un mero Lin Ming che non era nemmeno un Sacro Lord in poco tempo.


Il Sacro Figlio di Zaohua rimase in completo silenzio.


Rivolse uno sguardo ardente verso Lin Ming: "Riconoscerò di averti sottovalutato. La tua forza ha superato la mia immaginazione, ma anche così, il risultato non cambierà. Sarai sconfitto miserabilmente."


Mentre parlava, la sua essenza astrale diventò color oro puro, sembrava che stesse bruciando un sole nel suo corpo.


Quando il colore della sua essenza astrale cambiò, anche la sua aura si trasformò completamente.


"Questa è..."


Molti degli umani presenti avevano una percezione acuta. Si erano resi conto che il Sacro Figlio di Zaohua stava attraversando un qualche tipo di trasformazione e la sua forza stava aumentando rapidamente.


"Questa è la divina arte di Zaohua! Diversi anni fa, quando il Sacro Figlio di Zaohua ha sconfitto un Grande Re del Mondo umano, ha usato questa essenza astrale dorata!"


Alcuni degli Empirei umani presenti avevano assistito alla battaglia tra il Sacro Figlio di Zaohua e il Grande Re del Mondo umano. La divina arte di Zaohua era rimasta profondamente impressa nelle loro menti.


Affrontarlo ora sarebbe stato un concetto completamente diverso. Inoltre il Sacro Figlio di Zaohua era avanzato al quinto livello della Divina Arte di Zaohua!


"Lin Ming, sta attento! Questa Divina Arte di Zaohua è un metodo di coltivazione da Vera Divinità superiore o anche al picco del suo livello!"


La trasmissione del suono dell'Empireo Vasto Universo riecheggiò nelle orecchie di Lin Ming.


Visto che la sua esperienza era limitata, non poteva distinguere il grado della Divina Arte di Zaohua.


Lin Ming sussultò sentendo le parole dell'Empireo. Di livello superiore o al picco!


Lin Ming non sapeva a che livello fosse il Sovrano dei Saggi, ma senza dubbio la sua razza doveva aver ottenuto molte rare e preziose eredità dal regno delle Rovine Primordiali.


Inoltre i saggi avevano una storia incredibilmente luna. Le loro civilizzazioni ed eredità non erano mai state danneggiate come quelle umane.


In una situazione del genere, anche se il Sacro Figlio di Zaohua non era una Vera Divinità superiore, non sarebbe stato sorprendente che possedesse un metodo di coltivazione così formidabile.


In tal caso, l'Arte del Sigillo Divino molto probabilmente sarebbe stata inferiore alla Divina Arte di Zaohua.


Pensandoci, Lin Ming si incupì.


In quel momento, tutta la forza del mondo sembrò essere evocata da un'entità invisibile. Iniziò a radunarsi verso il Sacro Figlio di Zaohua.


Questa forza non consisteva solo in energia Heaven Earth, la luce, il calore, gli ioni microscopici nell'aria, il potere della vita, delle rocce, delle correnti, cominciò tutto ad affluire verso il Sacro Figlio di Zaohua!


Lin Ming vide l'ambiente attorno cambiare.


L'erba e le piante iniziarono ad appassire e a cadere. I vecchi alberi torreggianti si seccarono rapidamente, diventando solo legna morta.


I fiumi che scorrevano tra le foreste evaporarono.


Sembrava che l'intero fiume fosse stato privato della sua essenza e della sua vitalità, e che avesse attraversato uno stadio simile alla morte. E tutta l'essenza e la vitalità dissipata era stata assorbita completamente dal Sacro Figlio di Zaohua.


Mentre la foresta veniva completamente distrutta, gli uccelli iniziarono a disperdersi. La terra cominciò a tremare e tutte le creature furono colte dal panico. Le bestie fuggirono dalla foresta, come se avessero incontrato l'esistenza più terrificante al mondo.


Si dimenavano come pazze nelle foreste appassite, ma un momento dopo, emisero delle urla strazianti e i loro corpi esplosero, riducendosi in una foschia di sangue.


Anche tutta questa nebbia sanguigna fu attirata dal Sacro Figlio di Zaohua!


Sembrava che il saggio stesse divorando tutta la forza del mondo, usandola per potenziarsi!


Non era più energia Heaven Earth, era il potere della buona fortuna.


La Divina Arte di Zaohua era una tecnica che divorava la buona fortuna del mondo!


La cosiddetta buona fortuna era la natura. In un universo, a parte i mortali che vivevano lì, era la somma di tutto quanto!


Quando una persona usava il potere della buona fortuna, allora il mondo avrebbe perso la sua energia spirituale e la sua vitalità, entrando lentamente in uno stato di entropia, di morte e decomposizione.


Era davvero un metodo di coltivazione crudele e tirannico!


Se una Vera Divinità avesse usato questa abilità, avrebbe potuto prosciugare un grande mondo!
                                


                                



