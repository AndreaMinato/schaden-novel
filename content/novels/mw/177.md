---
weight: 1770
title: Capitolo 177 - La Leggenda del Regno Divino
pubDate: 2025-10-16T07:28:18.447Z
tags:
    - mw
---


"Cosa? Sul serio?!" Lin Ming era scioccato. Questa era la prima volta che qualcuno resisteva alla sua Forza Penetrante. Lo Schiavo della Strega aveva divorato i suoi filamenti, questo provava che la difesa del suo corpo aveva raggiunto un livello terrificante!


"È davvero un mostro!"


A causa dell'attacco, lo Schiavo della Strega sembrò impazzire di rabbia. Trascinò le lunghe catene che avvolgevano il suo corpo e le scagliò verso Lin Ming!


L'attacco imponente sembrava proprio un drago del fiume nero che si schiantò pesantemente a terra.


<em>Bang!</em>


L'attacco sollevò moltissime rocce e creò un gigantesco buco nell'arena, la forza dello Schiavo della Strega era inconcepibile!


Lin Ming aveva già evitato l'attacco usando il Roc Dorato che Squarcia il Vuoto. Non appena mancò il bersaglio, lo Schiavo della Strega mosse il braccio e raccolse la catena per poterla lanciare di nuovo verso Lin Ming.


"Potere del Fulmine!"


La lancia di Lin Ming brillò di viola. La punta dell'arma incontrò la catena e il fulmine risalì lungo l'arma dell'avversario precipitandosi verso lo Schiavo della Strega.


<em>Zap</em>


Il mostro fu colpito dal fulmine, diverse scariche crepitarono attorno al suo corpo, annerendo un po' la sua pelle viola.


Tuttavia era rimasta solo un po' bruciacchiata. Una volta che il potere del tuono si disperse, lo Schiavo della Strega brandì le catene e attaccò di nuovo.


Stavolta Lin Ming era rimasto completamente senza parole, era stordito dalle capacità difensive del suo nemico. Non solo poteva difendersi da una manifestazione di vera essenza combinata con Forza Penetrante, ma poteva anche resistere al fulmine.


Con un potere difensivo così prodigioso, forse anche l'apertura della Forza del Dio Blasfemo sarebbe stata inutile.


Doveva davvero usare la sua ultima risorsa, l'Annientamento Thunderfire?


Mentre evitava gli attacchi delle catene, Lin Ming iniziò a riflettere. <em>'Questa è la quarta prova. Se uso ora l'Annientamento Thunderfire, come riuscirò a superare i prossimi tre? Ma nessuno dei miei altri attacchi funzionerà contro questo mostro; il suo potere difensivo è troppo anormale.'</em>


<em>'Fortunatamente solo le sue capacità difensive sono incredibili, i suoi metodi di attacco sono molto semplici e prevedibili ed è anche lento.'</em>


<em>'Non ha senso continuare a perdere tempo. Una volta che aprirò la Forza del Dio Blasfemo capirò se avrà qualche effetto. Tuttavia una volta che userò la mia vera essenza compressa ci vorrà molto tempo per recuperarla. Potrei usare l'Annientamento Thunderfire per ucciderlo! Per quanto riguarda le altre prove, se la mia forza non fosse sufficiente, allora non c'è nient'altro da dire.'</em> Lin Ming strinse i denti. Lampi di luce cominciarono a percorrere la lancia e delle scintille formarono un un loto di fiamme. Quando il fulmine e le fiamme si incontrarono, risuonò un rumore terrificante come un'onda anomala inarrestabile.


Lin Ming gridò e puntò la lancia verso lo Schiavo della Strega!


Il ruggito degli elementi inghiottì ogni altro suono. La vera essenza brillò simile ad un fulmine bianco mentre squarciava lo spazio. Il tuono e il fuoco formarono una sfera brillante che volò in avanti come una meteora ardente!


Lo Schiavo della Strega urlò e usò le sue catene per attaccare la sfera luminosa.


<em>Bang!</em>


Ci fu un'esplosione assordante come il rombo di un tuono. La luce brillante fu come un esercito di spade dorate che sfrecciarono in ogni direzione. Moltissime rocce furono scagliate in aria!


L'arena si era trasformata in una gigantesca voragine. Il braccio che lo Schiavo della Strega aveva sollevato, ora era completamente distrutto e spruzzava sangue come una fontana cremisi.


La creatura gridò con un tono smorzato, il suo enorme corpo tremava. Il suo petto era fradicio di sangue.


"È ancora vivo?" Lin Ming era scioccato. Questa era sicuramente la creatura più resistente che avesse mai incontrato fino ad ora.


"Muori!"


Lin Ming sfrecciò in avanti, sotto l'effetto del Roc Dorato che Squarcia il Vuoto il ragazzo aveva raggiunto la sua massima rapidità!


<em>Puff!</em>


La lancia infilzò la ferita sul petto dello Schiavo della Strega che era stata aperta dall'Annientamento Thunderfire. L'arma riuscì finalmente a trapassare la sua carne, Forza Penetrante eruppe all'interno del mostro e si avventò sul cuore dello Schiavo della Strega, che fece un ultimo ruggito prima di morire.


Il suo cadavere si dissolse rapidamente, trasformandosi in energia verde che si riversò nel corpo di Lin Ming.


"Uh... Quest'energia è..."


Il ragazzo sentì che questa energia verde era estremamente opprimente e tirannica. Prima erano state facilmente assorbite sia la vitalità dei demoni del sangue, sia la forza dell'anima dei fantasmi affamati, che la forza delle bestie feroci.


Tuttavia questa energia verde era estremamente selvaggia. Si scatenò brutalmente nel suo corpo e gli provocò ondate di dolore. La fronte del ragazzo cominciò ad imperlarsi di sudore.


Risuonarono dei crepitii all'interno del suo corpo, come se le ossa si stessero scontrando l'una contro l'altra. Sentendo questi rumori perfino Lin Ming si spaventò un po'


In quel momento lo spazio di fronte al ragazzo cominciò a distorcersi e apparì Yan Mo.


L'occhio lo guardò e disse senza alcuna emozione: "Congratulazioni. In questa prova sei il primo negli ultimi 6.000 anni a superare la prova dello Schiavo della Strega."


"Non devi aver paura. Questa energia è stata solo conservata per troppo tempo; ben sei millenni. Per questo è così intensa. Comunque si limiterà a trasformare il tuo corpo; non ti farà alcun male."


"Sei... sei millenni?" In preda al dolore, per Lin Ming era difficile parlare.


"Sì. 6.000 anni fa ci fu un uomo di nome Qin Yu che riuscì a superare la quarta prova. Tuttavia fu sconfitto nella quinta, la prova dei Mortali. Dopo che se ne andò, fondò un vasto impero nella Landa Selvaggia del Sud e venne chiamato Imperatore delle Piume dalla gente del Sud."


<em>Capisco... così sono già passati 6.000 anni da quando qualcuno è riuscito a superare questa prova. Non è così sorprendente, ho un potere d'attacco così anormale solo perché ho compreso per caso la tecnica Annientamento Thunderfire. Un normale praticante di arti marziali non avrebbe mai potuto superare le difese dello Schiavo della Strega.</em>


Lentamente, Lin Ming scoprì che l'energia verde si era fusa nel suo corpo, irrobustendo il suo scheletro e i suoi muscoli.


La sua difesa fisica era stata potenziata di molto.


Prima d'ora la forza di Lin Ming era formidabile, tuttavia questo non significava che anche le sue capacità difensive lo fossero.


Ad esempio un toro dall'armatura di ferro poteva distruggere facilmente una placca d'acciaio e l'attacco di un'ascia affilata non potrebbe fargli alcun danno.


Invece se Lin Ming avesse voluto bloccare una spada a mani nude, poteva soltanto contare sulla tecnica Forza Penetrante per far vibrare l'arma e scagliarla via. Se il suo pugno avesse incontrato davvero la lama di una spada, allora la sua mano sarebbe stata tagliata a metà.


Ora Lin Ming aveva assorbito l'energia verde che aveva potenziato il suo corpo, se avesse affrontato un praticante di arti marziali al livello di Zhang Cang, non avrebbe nemmeno dovuto usare la sua vera essenza; avrebbe potuto fermare a mani nude i suoi attacchi.


Mentre continuava ad integrarsi all'energia verde, il dolore diminuì d'intensità. Lin Ming era ricoperto di sudore e di gocce d'olio nero. Erano le impurità nel suo organismo.


In passato Lin Ming aveva assunto la Pillola Cervo Dorato per temprare il suo corpo. Tuttavia era solo la medicina di più basso livello per purificare il corpo, naturalmente non era paragonabile all'energia verde.


Dopo che i suoi muscoli e il suo midollo furono depurati, Lin Ming cadde a terra.


Yan Mo disse: "Dalla quarta prova in avanti avrai tre ore di riposo tra una prova e l'altra. Puoi usare questo periodo di tempo per riportare il tuo corpo nelle condizioni migliori.


"Ti auguro buona fortuna umano."


Mentre diceva questo, il corpo di Yan Mo cominciò a distorcersi nello spazio per poi scomparire gradualmente.


Lin Ming sospirò e si lasciò cadere a terra. Fortunatamente aveva tempo per riposare.


Tre ore dovrebbero essere sufficienti.


............


In quel momento, al di fuori della Pagoda dello Stregone, Na Yi era nella biblioteca della terra sacra dello Stregone. Teneva un antico volume tra le mani. Non troppo lontano, le fiamme delle candele bruciavano lentamente emettendo una lieve luce gialla.


La Terra Sacra dello Stregone era un enorme mausoleo sotterraneo e al suo interno aveva anche una biblioteca speciale. Lì Na Yi, dopo aver cercato a lungo, aveva trovato un antico manoscritto ingiallito in pelle di pecora riguardo al leggendario Regno Divino.


Dato che la nota era troppo antica, le pagine erano già erose e i fili della rilegatura erano marci. Le pagine erano molto fragili.


Na Yi sfogliò con cautela le pagine dell'antico manoscritto e finalmente scoprì una nota dettagliata riguardo al Regno Divino.


Questa nota era di 1.500 anni fa ed era stata scritta da un guerriero impareggiabile della Landa del Sud di nome Na Yanda. 1.500 anni fa la tribù Na non era nemmeno stata fondata.


La pagina nelle mani di Na Yi era solo una copia scritta a mano. Comunque anche se era una copia era vecchia almeno di 700 o 800 anni.


Na Yanda era uno stregone. Ha compiuto innumerevoli imprese, creando tantissime leggende.


Aveva fondato l'enorme tribù Nagu che, fino ad oggi, era rimasta una delle dieci tribù più potenti nella Landa Selvaggia del Sud.


Allora la Landa Selvaggia del Sud era sotto il comando di Na Yanda, il suo esercito aveva invaso il nord e aveva costretto molte nazioni a sottomettersi. La Landa Selvaggia del Sud aveva vissuto uno dei suoi momenti più prosperosi. Si diceva che Na Yanda avesse raggiunto il limite dello stadio Xiantian o fosse andato perfino oltre!


Per tali motivi, Na Yanda era considerato uno degli antichi eroi della Landa Selvaggia del Sud ed era adorato e rispettato da molte persone. Perfino Na Yi aveva sentito delle sue gloriose storia da bambina. Sentendo queste storie era diventata piena di ammirazione e desiderio.


Na Yanda aveva registrato la sua esperienza nella Pagoda della Strega. Aveva scritto che era salito di livello in livello, ma che, ad un certo punto, era stato scelto dallo Stregone ed era stato mandato nel Regno Divino.


Il Regno Divino aveva sette livelli. Il primo era un inferno rosso sangue, il secondo era una landa di un giallo cupo piena di fantasmi, il terzo era un mondo pieno di bestie feroci e il quarto era l'arena dello Schiavo della Strega. Per quanto riguarda quelli dopo, Na Yanda non li aveva visti.


Nell'inferno di sangue l'uomo aveva visto l'Occhio Divino dello Stregone, che gli aveva assegnato sette test e ogni livello del Regno Divino corrispondeva ad un test.


Tuttavia Na Yanda riuscì solo a completare tre prove e fu sconfitto nel quarto piano.


Nelle scritture si diceva che la difficoltà di queste sette prove era molto più alta di quella della Pagoda dello Stregone. In particolare, dal quarto in poi la difficoltà sarebbe aumentata di molto. Perfino il figlio di un dio o di un demone non sarebbe stato capace di affrontare dei test del genere.


Perfino l'Imperatore delle Piume di 6.000 anni fa riuscì a completare a stento la quarta prova e fu sconfitto nella quinta.


Na Yi rimase sorpresa leggendo questo.


L'Imperatore delle Piume della Landa Selvaggia del Sud aveva dominato l'intero paese 6.000 anni fa e aveva fondato un vasto impero.


La sua forza era incredibile e si diceva che avesse sorpassato lo stadio Xiantian.


Allora aveva creato la Religione dello Stregone; il suo gruppo equivaleva ad un sect di terz'ordine. Non era affatto inferiore paragonato alle Sette Valli Misteriose a nord!


Si poteva immaginare quale prosperità avesse raggiunto la Landa Selvaggia del Sud a quei tempi!


"Perfino sua Maestà l'Imperatore delle Piume non è riuscito a superare la quinta prova? I test del Regno Divino sono troppo difficili, ha senso avere una sesta o una settima prova?
                                


                                



