---
title: Capitolo 1770 – Appropriarsi del Potere di Zaohua
pubDate: 2025-12-15T08:37:10.439Z
tags:
    - mw
---


Capitolo sponsorizzato, ringraziamo Paolo!
6 (6 Paolo) capitoli in coda, 0/5
-Schadenfreude


"Divina Arte di Zaohua! Questa è la Divina Arte di Zaohua!"


Quando gli Empirei presenti e i giovani membri d'élite videro questa scena, rimasero tutti scioccati.


Solo pochi tra di loro avevano visto con i loro occhi questa tecnica, e quelli che l'avevano fatto, non sapevano di quanti livelli fosse composta.


La Divina Arte di Zaohua poteva essere definito il metodo di coltivazione più potente dell'intera razza dei saggi!


Nelle leggende, si diceva che fosse stata creata dagli antenati dei saggi e che fosse stata arricchita da diverse generazioni di Vere Divinità, diventando ancora più perfetta. Ora l'attuale Divina Arte di Zaohua era l'eredità principale della loro razza!


Bisognava sapere che la pagoda nera dell'atlante in cui il Sacro Figlio di Zaohua stava combattendo poteva essere definita una struttura miracolosa. Anche così, la Divina Arte di Zaohua poteva assorbirne la forza. Questo dimostrava quanto fossero tiranniche le leggi di questa tecnica!


Una volta che la Divina Arte di Zaohua veniva usata, avrebbe annientato ogni forma di vita. Ovunque passasse, avrebbe seminato distruzione; non sarebbe rimasto nemmeno un filo d'erba!


Più grande era la forza di chi la utilizzava, più sarebbe stata devastante. Nei miti, si diceva che i primi antenati della razza dei saggi fossero andati in guerra e che nei grandi mondi che visitavano, avrebbero lasciato deserti pieni soltanto di silenzio mortale. Nemmeno dopo un miliardo di anni sarebbe ricresciuta la vita in quei territori.


"Finalmente ha usato la Divina Arte di Zaohua!"


"Terrificante. Come può un membro della giovane generazione affrontarlo? Quando ha sconfitto il Grande Re del Mondo della mia razza, non era così forte."


Disse l'Empireo Vasto Universo. La sua fronte era imperlata di sudore!


Era proprio un metodo di coltivazione al picco dello stadio di Vera Divinità. Come lo si poteva affrontare?


Anche se l'Empireo Vasto Universo sapeva che Lin Ming aveva ottenuto l'eredità di Sigillo Divino nell'altare, ma in realtà ciò che aveva scalato il giovane era un frammento dell'Altare di Sigillo Divino. Le tecniche che ne derivavano naturalmente erano estremamente imperfette.


Inoltre, anche se avesse ottenuto l'arte del Sigillo Divino, non avrebbe potuto comunque essere paragonata a quella di Zaohua che era stata perfezionata continuamente per miliardi di anni!


E in questa situazione completamente svantaggiosa, questa battaglia era fin troppo importante!


Senza contare il fatto che Lin Ming aveva puntato il tutto per tutto, solo Xiao Moxian avrebbe influito molto sul futuro delle razze dei mostri e dei demoni. Se Lin Ming fosse stato sconfitto miserabilmente, ci sarebbero state delle conseguenze inconcepibili. Figuriamoci l'alleanza tra le razze dei mostri e i demoni, e i saggi. Lin Ming avrebbe subito un grave colpo e il suo futuro ne sarebbe stato influenzato pesantemente.


Dopo delle perdite del genere, anche se Lin Ming avesse cercato di fare di tutto per vendicarsi, non sarebbe comunque riuscito a rivalersi!


Gli Empirei umani guardarono tutti Lin Ming.


In quel momento, il giovane stava stringendo la lancia dorata, volando con arroganza tra il potere impetuoso della buona fortuna.


Forti venti si levarono da ogni direzione e i suoi vestiti svolazzarono freneticamente. I suoi lunghi capelli furono sollevati dalle correnti!


La sua figura sembrava una lancia, dritta e alta. Ma gli spettatori sapevano che le sue spalle robuste stavano portando fin troppi fardelli!


Questa battaglia non riguardava solo la sua reputazione, la sua ricchezza e il suo momento, ma riguardava anche il fato dell'umanità nell'imminente grande calamità e la possibilità che potessero ottenere una tregua in questa lotta!


Se ci fosse stata una minima possibilità che Lin Ming potesse vincere questa battaglia, avrebbe spronato gli esseri umani, dando loro sempre più forza per resistere. Nella lunga notte della grande calamità, questa potrebbe essere la scintilla della speranza!


In quel momento, gli umani avevano bisogno di una vittoria!


Molti praticanti di arti marziali e anche gli Empirei pensavano che l'umanità non fossero altro che maiali al macello!


"Lin Ming..."


A decine di chilometri di distanza dal campo di battaglia, l'Empirea Sogno Divino fece un respiro profondo e rimase in silenzio.


Cosa doveva Lin Ming all'umanità sempre più debole?


La sua arma era un tesoro da Empireo ordinario e i suoi metodi di coltivazione erano la legge del Sogno Divino, l'intento marziale di Primordius e l'incompleta arte del Sigillo Divino.


Le armi e la coltivazione erano tra i due fattori più importanti per la forza combattiva, e non potevano competere con quelle del Sacro Figlio di Zaohua. Per quanto riguardava le risorse consumate finora, probabilmente non erano paragonabili a quelle del suo avversario.


Il Sacro Figlio di Zaohua aveva anche la Perla Primordiale!


In queste condizioni, Lin Ming doveva ottenere una vittoria quasi impossibile. Era un giovane di appena cent'anni. Mentre non aveva ricevuto molte risorse dall'umanità, era stato costretto ad accollarsi il destino della sua razza!


L'Empirea Sogno Divino fissò silenziosamente il campo di battaglia, provava un'emozione indescrivibile.


E in quel momento, l'aura del Sacro Figlio di Zaohua era arrivata al picco!


I suoi capelli divennero color oro e una luce divina scintillava dal suo corpo, come se fosse un sole ardente!


"Ahahah! Lin Ming! Dopo aver usato la divina arte di Zaohua, questo è il mio stato più potente! Voglio vedere come potrai ancora affrontarmi!" Disse con arroganza il Sacro Figlio di Zaohua. Riversò la sua essenza astrale nel vuoto e una gabbia dello spazio si strinse attorno a Lin Ming, imprigionandolo ancora una volta.


<em>Wuu!</em>


Sopra la spada nera del saggio, riecheggiò un grido triste.


Questo rumore sembrava provenire dal Grande Dao, ma per qualche motivo chiunque lo sentisse provava un dolore straziante. I praticanti di arti marziali dalle coltivazioni più deboli desiderarono perfino strapparsi il cuore dal petto. La loro tristezza aveva raggiunto un livello tale da trasformarsi in agonia.


"Questo è il lamento del mondo!"


Esclamò all'improvviso un Empireo umano.


"Quando un mondo entra in declino, emetterà un lamento triste! Questo suono è qualcosa di difficile da sopportare per i coltivatori più deboli."


Solo l'effetto collaterale della Divina Arte di Zaohua aveva un potere del genere. E una volta che il potere della buona fortuna fosse stato radunato insieme, la forza e il potenziale di questo potere sarebbe stato inimmaginabile!


In quel momento, il Sacro Figlio di Zaohua attaccò. La sua aura sembrava piena di arroganza e orgoglio. La sua spada nera emanò una brillante luce dorata mentre sfrecciava nel cielo come un arcobaleno!


A questo livello, avrebbe spaccato perfino un tesoro da Empireo di bassa qualità!


"Ho sottratto tutta la buona fortuna del mondo e posso anche privare anche te della buona fortuna! Ora la distruggerò insieme al tuo destino! Ti ucciderò, annientando la tua vita e la tua vitalità del sangue! Voglio vedere come userai quella spazzatura di lancia per blocarmi!"


L'intento omicida del Sacro Figlio di Zaohua eruttò, avventandosi su Lin Ming insieme ad una violenta luce di spada nera!


In quel momento, si mozzò il fiato a tutti.


Lin Ming attivò la Forza del Dio Blasfemo più che poteva per fronteggiare questo attacco spaventoso. La sua vitalità del sangue si scatenò, sembrava che un drago divino fosse appena nato. Dietro di lui, apparì l'immagine di un Vero Drago sconfinato!


Allo stesso tempo, apparirono nove grandi stelle sopra di lui. Questi astri sembravano possedere una forza infinita del Grande Dao. Sconfinate scie di luce caddero su di lui, come innumerevoli fiocchi argentati, si radunarono tutti nel palazzo del Tempio Viola e della Punizione Divina del Dao!


Lin Ming non aveva mai attivato le nove stelle del palazzo del dao come aveva fatto oggi, al massimo! Aveva perfino tratto energia dal suo potenziale vitale!


Quando il potere dei due palazzi del Dao eruttò, apparirono due ruote, una sulla sua mano sinistra e una sulla destra.


La ruota sinistra era nero cenere e sembrava contenere milioni di anime demoniache addolorate, tutte incredibilmente feroci. Era senza dubbio la Ruota Karmica delle Miriadi di Tribolazioni!


L'altra era una ruota viola. Era un vortice sconfinato che radunava il potere del mondo. Non sembrava spaventosa come la Ruota Karmica, ma pareva contenere innumerevoli intenti marziali e leggi.


Era un'altra ruota Asura descritta nel secondo volume: la Ruota della Reincarnazione delle Miriadi di Essenze.


La Ruota Karmica delle Miriadi di Tribolazioni proveniva dal primo volume, quello che si concentrava sulla coltivazione del corpo mortale. Ma ciò che assorbiva in realtà erano pensieri e anime malvagi.


Per quanto riguardava la Ruota della Reincarnazione delle Miriadi di Essenze, originava dal secondo volume. Ma ciò che assorbiva era energia Origin e il significato più profondo delle leggi.


In tal caso, il terzo volume del Sutra Asura che coltivava l'energia Origin avrebbe prodotto una ruota Asura che assorbiva essenza e vitalità del sangue.


I tre volumi del Sutra Asura erano in stretto rapporto l'uno con l'altro, si complementavano.


A Lin Ming al momento mancava il terzo volume, così poteva evocare solo due ruote. Nonostante il suo metodo fosse in condizioni incomplete rispetto a tre ruote che si potenziavano vicendevolmente, era comunque straordinario.


Le leggi del Dao Celeste Asura iniziarono a scatenarsi!


Questa era la prima volta che Lin Ming usava il loro potere nei 33 Cieli!


Quando le leggi Asura riempirono l'ambiente circostante, un'energia indescrivibilmente antica e sconfinata si disperse attorno. Innumerevoli mistiche rune di leggi si fusero nel vuoto!


Questa forza riuscì a rimpiazzare lievemente il potere della buona fortuna, ristorando il mondo e rilassando lentamente il lamento straziante.


I coltivatori di basso livello afflitti da un profondo dolore all'improvviso si sentirono molto meglio.


"Questo..."


Gli Empirei umani rimasero sbalorditi. Non sapevano che mossa stesse usando Lin Ming, ma potevano capire che le leggi che stava usando erano arrivate ad un livello incomprensibile!


Prima che le potessero esaminare ulteriormente, le due ruote Asura si erano già scontrate con la luce di spada nera del Sacro Figlio di Zaohua.


<em>Bang!</em>


Ondate di energia mostruosa sfrecciarono nell'aria, trapassando il vuoto. Sotto la terrificante tempesta di energia, la terra che era già diventata un deserto fu fatta a pezzi, come se tutto ciò che era rimasto nel mondo fosse una terrificante forza annientante che divorava ogni forma di vita!


Ma anche durante questa apocalisse, le due ruote evocate da Lin Ming rimasero incredibilmente salde come rocce eterne!


Non importava quanto il potere della buona fortuna lo attaccasse, lo sguardo di Lin Ming rimase gelido, come un Asura rinato. La forza dei due Palazzi del Dao si attivò e la loro forza sconvolgente di 60-70 miliardi di jin eruttò. Prese queste due ruote e avanzò con fervore!


<em>Ca!</em>


La luce di spada formata dal potere della buona fortuna veniva fatta a pezzi costantemente. Lin Ming continuò ad avanzare con una forza inarrestabile. Di fronte ad una costante pressione, il suo corpo rilasciò dei crepitii esplosivi. I suoi muscoli si sporsero e i suoi meridiani quasi si spaccarono a metà!


Tuttavia, le sue mani stringevano ancora le due ruote Asura. Avanzò con forza come un magnifico dio della guerra!


Quando lo slancio di Lin Ming arrivò al suo picco, risuonò un ruggito di drago terrificante. Il potere della buona fortuna radunato dal Sacro Figlio di Zaohua era stato distrutto da Lin Ming.


La luce di spada si era frantumata. La vitalità del sangue in Lin Ming ribollì e le sue braccia si macchiarono di sangue.


Naturalmente aveva consumato moltissima energia per contrattaccare!


Ma anche il Sacro Figlio di Zaohua aveva fatto lo stesso!


Lin Ming alzò lo sguardo all'improvviso, fissando il Sacro Figlio di Zaohua, il suo sguardo sembrava un fulmine che saettava nel cielo notturno.


"Questa è la Divina Arte di Zaohua? Che metodo meraviglioso per appropriarsi del potere della buona fortuna! Se hai qualcosa di meglio, allora è il momento di mostrarmi cos'hai in serbo!"


Anche se la voce di Lin Ming sembrava stanca, emanava un'audacia e un'arroganza indescrivibile. Per un po', tutti i praticanti di arti marziali presenti, sia Empirei che giovani membri d'élite, si ammutolirono...
                                


                                



