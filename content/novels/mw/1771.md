---
weight: 1771
title: Capitolo 1771 – Tempesta di Sabbia Dorata
pubDate: 2025-12-15T08:37:10.439Z
tags:
    - mw
---


Capitolo sponsorizzato, ringraziamo Paolo!
5 (5 Paolo) capitoli in coda, 0/5
-Schadenfreude


Forti venti soffiavano. Sabbia gialla si sollevò nel cielo pieno di energia caotica.


Questa forza era contenuta nelle leggi Asura di Lin Ming e anche nella Divina Arte di Zaohua.


E a causa di entrambe, le splendide catene montuose e le foreste lussureggianti si erano trasformate in un cupo deserto. Questo territorio era cosparso da enormi crateri e l'ultimo fendente del Sacro Figlio di Zaohua aveva creato un terrificante abisso che si estendeva per mille chilometri, fino all'orizzonte!


<em>Rumble rumble rumble!</em>


Il terreno iniziò a tremare fragorosamente. Dalla fine dell'abisso, si sollevò uno tsunami impetuoso.


Questo perché l'abisso aveva diviso l'intera isola, arrivando fino al mare e sollevando un'ondata nera.


L'acqua dell'oceano fluì verso gli innumerevoli granelli di sabbia gialla, riempiendo i crateri enormi.


Vedendo questa scena, tutti i praticanti di arti marziali presenti rimasero senza parole.


La Divina Arte di Zaohua in effetti era spaventosa, ma Lin Ming era comunque riuscito a bloccarla!


Questo era un metodo di coltivazione al picco dello stadio di Vera Divinità, come ce l'aveva fatta?


I giovani membri d'élite delle razze dei mostri e dei demoni rimasero scioccati. Per quanto riguardava i talenti dell'umanità, dopo un momento di silenzio, iniziarono a riempirsi di spirito combattivo, erano davvero impressionati!


Questa era la prova che anche loro avrebbero potuto affrontare il rappresentante della razza dei saggi. Avrebbero potuto comunque combattere anche se i loro metodi di coltivazione e le loro armi fossero stati di qualità inferiore!


Ma al contrario dei giovani facilmente impressionabili, gli Empirei umani si scambiarono occhiate piene di incredulità.


Avevano una capacità di valutazione straordinaria e potevano analizzare più razionalmente la battaglia. La coltivazione di Lin Ming era inferiore a quella del Sacro Figlio di Zaohua e, in quanto a fondamenta, il giovane saggio era estremamente esperto.


Data anche la differenza di qualità delle loro armi, Lin Ming non sarebbe dovuto riuscire ad affrontare direttamente la Divina Arte di Zaohua.


Ma ciò che gli era successo aveva sfidato ogni aspettativa!


Inoltre... Lin Ming non aveva usato l'arte del Sigillo Divino. Questo significava anche che le sue due strane ruote probabilmente erano un metodo di coltivazione ancora più misterioso e formidabile.


"Questo metodo di coltivazione sembra avere una serie di leggi indipendenti. È questa l'occasione fortunata che Lin Ming ha incontrato nella Strada Asura?"


Mormorò l'Empireo Vasto Universo, ancora scioccato. Durante la crescita di un talento sconvolgente, spesso ovunque fosse andato avrebbe ottenuto un'enorme gloria. La Strada Asura non faceva eccezione.


E secondo l'Empireo Vasto Universo, anche se i metodi di coltivazione di Lin Ming erano lievemente superiori a questa Divina Arte di Zaohua, sarebbe stato comunque difficile affrontarlo.


"Lin Ming... è rimasto ferito. Diversi dei meridiani nelle sue braccia si sono rotti e la mossa che ha appena usato sembra aver influenzato la sua fonte vitale..."


Risuonò una voce spaventosa. Era stata l'Empirea Sogno Divino a parlare. La donna ripensò alla vasta luce stellare che era apparsa sopra Lin Ming.


Questa sorta di bagliore le aveva dato una sensazione incredibilmente strana.


Come se avesse le sue leggi indipendenti.


In tal caso, allora ciò che Lin Ming aveva appena fatto era stato fondere due serie indipendenti di leggi.


"Quella luce stellare..."


Quando ripensò a cos'era successo, l'Empirea Sogno Divino sembrò rendersi conto di qualcosa. All'improvviso sussultò e disse lentamente: "Lin Ming, sembra che... abbia raggiunto lo stadio delle Nove Stelle del Palazzo del Dao! Sono apparse nove stelle e due si sono radunate nel suo corpo, forse significa che ha aperto già due palazzi..."


Una voce bassa risuonò nelle orecchie di tutti gli Empirei umani presenti. Le nove stelle del Palazzo del Dao erano state perse da tempo. L'Empirea Sogno Divino non le aveva mai viste di persona; era solo una sua ipotesi.


Per un po', tutti gli Empirei umani si ammutolirono per lo shock.


Le nove stelle del Palazzo del Dao!


Com'era possibile!?


Era una strada che era stata sigillata dalle leggi del dao celeste. Dopo la grande calamità di 3,6 miliardi di anni fa, nessuno era riuscito a coltivare le nove stelle del palazzo del dao.


Si diceva che l'unica eccezione fosse stato l'Empireo Primordius. Tuttavia, aveva tratto supporto dalla divina Perla Primordiale per oltrepassare i suoi limiti e attivare le Nove Stelle del Palazzo del Dao!


"Che Lin Ming abbia ottenuto la Perla Primordiale?!"


Esclamò un guerriero umano. Ma non appena lo disse, notò che diversi Empirei umani di fronte a lui si girarono e lo guardarono in modo strano.


Al guerriero si mozzò il fiato in gola e arrossì per l'imbarazzo. Si diede un colpo in testa senza farsi vedere per la vergogna. La Perla Primordiale era nelle mani del Sacro Figlio di Zaohua!


Se Lin Ming aveva davvero ottenuto la Perla Primordiale, allora il Sacro Figlio di Zaohua e il Sovrano dei Saggi erano degli idioti che si portavano dietro un falso?


In altre parole, nonostante non possedesse la Perla Primordiale, Lin Ming aveva contato sulla sua forza incredibile per sfuggire alle costrizioni del Dao Celeste. Era fin troppo terrificante!


Se Lin Ming era davvero avanzato allo stadio delle Nove Stelle, allora si poteva spiegare com'era riuscito ad affrontare la Divina Arte di Zaohua. Questo perché, dopo aver aperto due palazzi del dao, anche se la coltivazione di Lin Ming poteva sembrare ad un passo dallo stadio di Sacro Lord a degli estranei, in realtà avrebbe potuto rivaleggiare con un coltivatore ancora più potente usando la trasformazione del corpo!


Le parole dell'Empirea Sogno Divino furono confermate un momento dopo.


Il Sacro Figlio di Zaohua fissò Lin Ming con incredulità: "Le Nove Stelle del Palazzo del Dao... hai davvero..."


Un tempo aveva esaminato le antiche note riguardo alle Nove Stelle del Dao che la sua razza conservava. Dopotutto era un'altra via della trasformazione del corpo del Grande Dao. Anche se non era adatta alla loro razza, i saggi avevano conservato molti antichi testi, che includevano informazioni sul Grande Dao degli 11 sistemi della trasformazione del corpo dei 33 Cieli.


Ironicamente, le note che i saggi possedevano sui metodi di coltivazione umani erano molto più dettagliate di quelle che possedeva l'umanità stessa. Per questo il Sacro Figlio di Zaohua era riuscito a riconoscerle.


Le Nove Stelle del Palazzo del Dao di Lin Ming fece provare incredulità e paura al Sacro Figlio di Zaohua. Questo giovane era fin troppo terrificante. Solo contando sulla sua forza, era riuscito a liberarsi dalle costrizioni del Dao Celeste!


"Così sei avanzato nello stadio delle Nove Stelle del Dao Celeste, non c'è da meravigliarsi che hai puntato il tutto per tutto in questo scontro. La tua vera coltivazione in realtà ha già superato quella di una persona ad un passo dal Sacro Lord! Anche così però è impossibile per te vincere!"


Disse il Sacro Figlio di Zaohua stringendo i denti.


All'inizio pensava che avrebbe surclassato Lin Ming. Sia prima di usare la Divina Arte di Zaohua che dopo, aveva riversato tutta la sua forza terrificante in ogni colpo per determinare immediatamente l'esito dello scontro, così da poter dimostrare quanto era grande il divario tra lui e il suo nemico!


Dopo però, il Sacro Figlio di Zaohua aveva scoperto quanto era tenace Lin Ming. Anche se era stato messo alle strette più e più volte, era stato come un'erbaccia resistente al vento, indistruttibile!


Surclassare Lin Ming era  troppo difficile. Doveva temporeggiare, cercare i punti deboli delle difese di Lin Ming e farlo stancare!


"Non posso avere fretta. Ho usato troppa forza in ogni mossa, prima devo calmarmi."


Il Sacro Figlio di Zaohua non avrebbe più sottovalutato il suo avversario. Aveva intenzione di usare la sua velocità d'attacco e la sua forza sbalorditiva per fare un combattimento prolungato, sfruttando la sua ricca esperienza in combattimento per emergerne vittorioso!


Era ben consapevole che anche Lin Ming aveva consumato una grande quantità di energia e aveva anche consumato un filo della sua fonte vitale. Nemmeno per Lin Ming sarebbe stato facile affrontare i suoi attacchi!


<em>Bang!</em>


Il potere della buona fortuna cominciò a radunarsi di nuovo nelle mani del Sacro Figlio di Zaohua.


Questo potere, mischiato con la sua essenza astrale, si diffuse nello spazio circostante. Per un po', il vuoto attorno alla lama iniziò a tremare con le sue misteriose leggi dello spazio. E queste leggi dello spazio fece tremare i cuori di tutti i praticanti di arti marziali presenti.


Si diceva che l'oggetto più tagliente al mondo non fossero le spade o le sciabole, ma lo spazio stesso.


Il potere dello spazio poteva fendere qualsiasi cosa!


Lo spadone del Sacro Figlio di Zaohua non era tagliente. Anche se era estremamente forte, non era affilato. Ma ora, il Sacro Figlio di Zaohua stava usando le leggi dello spazio per renderlo ancora più tagliente delle armi ordinarie!


<em>Woosh!</em>


La figura del Sacro Figlio di Zaohua si trasformò in un raggio dorato che sfrecciò in avanti!


La sua velocità pareva un bagliore lucente così veloce da essere difficile distinguerne la presenza.


Il Sacro Figlio di Zaohua brandì con forza l'enorme spadone. Essenza astrale selvaggia e potere della buona fortuna crearono una tempesta sconvolgente.


Innumerevoli flussi di sabbia si levarono al cielo, formando una pioggia annientante.


Sacro Figlio di Zaohua iniziò a menare decine di fendenti!


La velocità di questi attacchi non era troppo elevata, ma stava usando un'arma da Vera Divinità!


"Vuoi competere in quanto a velocità?"


Le pupille di Lin Ming si rimpicciolirono; la rapidità non era mai stata un suo punto debole.


Il potere delle nove stelle continuò a riversarsi in Lin Ming, facendo ondeggiare rapidamente la sua immagine. Strinse la lancia dorata viola e ridusse il raggio del campo di forza primordiale fino alla superficie della sua pelle per difendersi dal potere della buona fortuna e resistere anche all'impatto dell'energia!


<em>Ka ka ka ka ka!</em>


Lo spadone si scontrò con forza con la lancia dorata di Lin Ming! Ogni volta le braccia del giovane sarebbero tremate violentemente!


Lo spazio primordiale aveva dovuto sopportare una pressione terrificante di fronte alla brutale tempesta di sabbia e al potere della buona fortuna.


"Sono scomparsi!"


"Stanno combattendo nella tempesta di sabbia. Visto che sono troppo veloci è impossibile vederli chiaramente, tutto ciò che posso scorgere sono immagini residue sfocate!"


La maggior parte degli spettatori erano giovani membri d'élite. Non potevano seguire i movimenti di Lin Ming e del Sacro Figlio di Zaohua.


Potevano solo sentire delle esplosioni terrificanti simili a dei tuoni, sufficienti a fare tremare di paura!


Durante l'intensa collisione, la quantità di energia consumata in ogni secondo era spaventosa. Perfino un Re del Mondo ordinario presto sarebbe rimasto privo di forze!


Nonostante la tempesta di sabbia dorata assochilometriva ad un mondo dei sogni, ma in realtà era un inferno. Se qualcuno dalla forza insufficiente fosse entrato al suo interno, sarebbe stato ridotto in polvere, nemmeno le sue ossa sarebbero resistite all'impatto!


"Lin Ming..."


Al di fuori della tempesta dorata, Xiao Moxian si strinse le mani e agitò le dita, i suoi palmi erano fradici di sudore!


Al suo livello, poteva vedere chiaramente cosa stava accadendo a Lin Ming!


Ogni volta che combatteva con il Sacro Figlio di Zaohua, avrebbe dovuto sopportare un peso terrificante sulle braccia. Sarebbe schizzato sangue dalla sua pelle!


Vedendo che Lin Ming aveva ricevuto una raffica di attacchi intensi, gli occhi di Xiao Moxian si arrossarono e iniziarono a velarsi di lacrime.


Non troppo lontano da Xiao Moxian, l'Empireo Genesi Diabolica notò le reazioni di sua nipote con la coda dell'occhio. Provò una strana emozione.


Se fosse stato possibile... sperava perfino che Lin Ming potesse vincere.


Ma poteva farcela?


Fin dall'inizio, il Sacro Figlio di Zaohua era stato in vantaggio, aveva messo alle strette Lin Ming in continuazione. Anche durante lo scontro feroce nella tempesta era passato all'attacco, Lin Ming si stava solo difendendo!


E una volta che la battaglia aveva raggiunto un tale apice, a chi si vendeva non sarebbe rimasta molta energia!
                                


                                



