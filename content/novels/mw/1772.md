---
title: Capitolo 1772 – La Potenza della Perla Primordiale
pubDate: 2025-12-15T08:37:10.439Z
tags:
    - mw
---


Capitolo sponsorizzato, ringraziamo Paolo!
4 (4 Paolo) capitoli in coda, 0/5
-Schadenfreude


Nonostante Lin Ming avesse consumato una grande quantità di energia, anche il Sacro Figlio di Zaohua era nelle stesse condizioni!


Durante ogni collisione, anche se le braccia di Lin Ming erano bagnate di sangue e i suoi meridiani si sarebbero rotti, avrebbe contato sulle sue terrificanti capacità di recupero per guarire lentamente i danni ai suoi meridiani.


Così Lin Ming non sarebbe stato sconfitto per via di queste ferite. La sua tenacia aveva superato le aspettative di tutti i presenti.


<em>Woosh!</em>


Un fendente terrificante trapassò la tempesta di sabbia. Questo attacco sembrava poter distruggere le colonne portanti del mondo e perfino il cielo pareva sul punto di cadere!


L'intera isola era stata divisa a metà da questo attacco di spada. Si era formato un abisso sconfinato che si estendeva per 10.000 chilometri e arrivava fino al mare!


L'oceano nel mondo della pagoda nera era profondo innumerevoli centinaia di migliaia di piedi. Sotto la pressione terrificante, le onde selvagge iniziarono a precipitarsi verso la fenditura, riempiendo l'abisso.


Grandi tratti di terra collassarono, trasformandosi in innumerevoli granelli di sabbia che caddero nel mare!


L'attacco del Sacro Figlio di Zaohua aveva diviso la terra per migliaia di chilometri, praticamente il suo attacco avrebbe potuto tranciare a metà un piccolo pianeta!


La tempesta di sabbia iniziò ad attenuarsi. Ma l'atmosfera entrò in uno stato di calma senza precedenti.


Il Sacro Figlio di Zaohua aveva il volto arrossato e il suo respiro era rapido.


Per quanto riguardava Lin Ming, anche se il suo respiro era costante, il suo corpo era fradicio di sangue.


Moltissimi dei meridiani nelle sue braccia si erano rotti!


La lancia dorata nelle sue mani era coperta da numerosi marchi di spada!


Questi segni erano poco profondi, ma non bisognava dimenticare che quest'arma era un tesoro da Empirei ed era stata raffinata da un antico Empireo. Anche così, non era mai stata segnata da così tanti marchi. Da questo si poteva vedere quanto fossero stati forti gli attacchi del Sacro Figlio di Zaohua!


Anche se sembrava che il Sacro Figlio di Zaohua fosse in vantaggio, alcuni spettatori scoprirono che non era vero.


"La forza del fisico di Lin Ming non è di molto inferiore a quella del Sacro Figlio di Zaohua..."


Disse scioccato un Empireo umano.


All'inizio, la gente pensava che Lin Ming non avrebbe resistito a lungo sotto l'assalto continuo del suo nemico visto che era un praticante di arti marziali umano dalla coltivazione bassa. Ma in realtà, contando sulla resistenza terrificante del suo corpo, aveva persistito per tutto questo tempo!


In termini di resistenza, Lin Ming era in vantaggio!


Il Sacro Figlio di Zaohua brandiva un tesoro da Vera Divinità e questo gli aveva fatto consumare moltissime energie. Per quanto riguardava Lin Ming, usava un tesoro da Empireo e si era concentrato sulla difesa. Avrebbe tollerato di essere ferito per conservare le sue energie.


Nel corso di questa battaglia, Lin Ming avrebbe speso energia molto più lentamente rispetto al Sacro Figlio di Zaohua!


Inoltre, anche se aveva attivato le Nove Stelle del Dao e aveva influenzato la sua fonte vitale, gli Empirei umani avevano scoperto che, nonostante stesse bruciando lentamente la sua fonte vitale, non stava diminuendo affatto!


"È la Porta della Vita..."


Disse l'Empirea Sogno Divino. Nonostante l'umanità avesse perso le note riguardo le Nove Stelle del Dao, conservavano ancora eredità riguardo alle Otto Porte Nascoste.


La Porta della Vita era estremamente importante. Forniva l'abilità di rigenerare la propria fonte vitale e l'essenza di sangue fino ad un certo punto e costruiva delle solide fondamenta che permettevano a Lin Ming di utilizzare a tutta forza le Nove Stelle del Palazzo del Dao.


"Le sorti della battaglia si stanno ribaltando lentamente. Di questo passo, Lin Ming vincerà!"


Alcuni Empirei umani giunsero a questa conclusione incredibile. Era un risultato completamente inaspettato.


La battaglia decisiva tra il Sacro Figlio di Zaohua e Lin Ming era come una competizione sulla lunga distanza del mondo mortale. Lin Ming aveva seguito il Sacro Figlio di Zaohua, lasciando che fosse lui a correre davanti.


Il Sacro Figlio di Zaohua era forte e così anche Lin Ming. Tuttavia era rimasto un po' indietro rispetto a lui.


Nel frattempo però Lin Ming aveva conservato le energie con l'intenzione di superare l'avversario proprio all'ultimo momento!


Il fatto che il Sacro Figlio di Zaohua si fosse ridotto in una situazione del genere aveva superato ogni immaginazione.


"Sua altezza Wumo, la smetta di esitare!"


In quel momento la trasmissione del suono arrabbiata di un Empireo saggio riecheggiò nelle orecchie del Sacro Figlio di Zaohua.


A questo punto, la battaglia aveva dato più che abbastanza tempo a Lin Ming per permettergli di mostrare la sua gloria. Anche se la coltivazione del Sacro Figlio di Zaohua era di gran lunga superiore, non riusciva ancora a porre fine allo scontro. Questo significava che era inferiore ai giovani talenti dell'umanità!


Il Sacro Figlio di Zaohua strinse i denti. All'improvviso la sua aura si condensò. Osservò Lin Ming con uno sguardo ardente.


"Ben fatto! Le tue tattiche, la tua forza, tutto supera la mia immaginazione! Non posso che riconoscere il fatto che tu sia l'avversario più terrificante che abbia incontrato. Ma anche così, perderai lo stesso!"


"All'inizio non volevo usare questa mossa..."


Mentre parlava, una luce abbagliante fuoriuscì dal suo petto. Un momento dopo accadde una scena sconvolgente.


Il Sacro Figlio di Zaohua aveva estratto una perla di sangue dal suo petto!


Questo oggetto era cupo e denso, emanava una luce nera intensa. Per un po' il cielo precipitò nel caos. Tutti i praticanti di arti marziali presenti ebbero la sensazione che i loro cuori fossero stati divorati da questo tumulto!


"La Perla Primordiale!"


Alcuni praticanti di arti marziali furono colti dal panico. Anche gli Empirei provarono paura e apprensione di fronte a questo artefatto divino!


Il Sacro Figlio di Zaohua alla fine stava usando la Perla Primordiale!


Il Sacro Figlio di Zaohua aveva il suo orgoglio. In quanto dignitoso Sacro Figlio che possedeva una coltivazione negli stadi intermedi dello stadio di Sacro Lord, sarebbe dovuto riuscire a contare sulla sua forza per distruggere completamente questo praticante di arti marziali che era molto più giovane di lui.


Tuttavia aveva fallito più e più volte. Il Sacro Figlio di Zaohua aveva rinunciato a surclassato e aveva deciso di sconfiggerlo in uno scontro ravvicinato.


Ma anche quel piano era fallito.


Così il Sacro Figlio di Zaohua non aveva altra scelta se non tirare fuori la Perla primordiale.


Dopo aver tirato fuori l'artefatto divino, il Sacro Figlio di Zaohua provò profonda amarezza. Non era riuscito a sconfiggere un praticante di arti marziali umano dalla coltivazione inferiore, e aveva anche dovuto contare sulla forza della Perla Primordiale per vincere. Era completamente irragionevole!


Anche se avesse vinto, avrebbe perso la faccia!


Tuttavia era sempre meglio vincere.


"Lin Ming..." Dalla parte del palazzo del Sogno Divino, Mu Qianxue e Mu Lingyun si tesero. Il Sacro Figlio di Zaohua finalmente stava usando il suo asso nella manica. Lin Ming sarebbe riuscito a sopportare l'attacco della Perla Primordiale?


La fronte di Xiao Moxian si imperlò di sudore. Lin Ming era già stato ferito molte volte e, anche se le sue lesioni non erano gravi, si erano accumulate nel tempo. Lin Ming poteva avere un fisico formidabile, ma non sarebbe stato facile. E ora il Sacro Figlio di Zaohua aveva evocato la Perla Primordiale. La battaglia stava arrivando al culmine!


Lin Ming rimase a fissare silenziosamente la perla nera vorticante. Fece un respiro profondo.


Finalmente era apparsa!


Aveva continuato a tenere nascosti i suoi assi nella manica tutto per affrontare la Perla Primordiale. Se avesse usato tutte le sue mosse finali prima, allora avrebbe esaurito ogni energia. Poi, una volta che il Sacro Figlio di Zaohua avesse evocato l'artefatto divino, sarebbe stato spacciato!


Il motivo per cui Lin Ming aveva preoccupazioni del genere era che, qualunque cosa accadesse, non avrebbe osato usare il Cubo Magico per affrontare la Perla Primordiale!


Il motivo per cui il Sacro Figlio di Zaohua poteva usare liberamente la Perla Primordiale era per via dell'intera razza dei saggi che lo sosteneva!


Ma se Lin Ming avesse usato il Cubo Magico, ci sarebbero state conseguenze disastrose.


Il fatto che lo possedesse era un segreto che nessuno a parte Xiao Moxian e Mu Qianxue conoscevano. Era un artefatto divino al livello della creazione del mondo. Era sufficiente per destare l'avidità delle Vere Divinità e in particolare le Vere Divinità della razza spirita!


Solo la lancia del drago nero non era sufficiente ad attirare l'attenzione di una Vera Divinità, ma la comparsa del Cubo Magico avrebbe perfino spinto gli spirita e i saggi a fare una tregua. Allora avrebbero potuto unire le forze per attaccare l'umanità e rubare il Cubo Magico!


Così sia lui che l'umanità sarebbero periti insieme.


Così, anche se Lin Ming avesse rischiato seriamente di perdere, non avrebbe comunque usato il Cubo Magico.


Se non poteva usarlo, avrebbe comunque tenuto tutti i suoi assi nella manica per affrontare la Perla primordiale!


"Così quella è la Perla Primordiale! Il Sacro Figlio di Zaohua finalmente ha rinunciato alla sua arroganza. Lin Ming... è in pericolo..."


La maggior parte dei praticanti di arti marziali presenti non avevano mai visto la Perla Primordiale. Questo perché quasi tutti quelli che ci erano entrati in contatto erano morti!


Comunque il nome di questo strumento divino era impresso profondamente nelle menti dei presenti!


La maggior parte della gente non sapeva dell'esistenza del Cubo Magico o della Tessera Viola. Per loro, questa Perla Primordiale era lo strumento divino numero uno nell'universo!


"Che aura terrificante. Anche se sono così lontano e non sono stato preso di mira dalla Perla Primordiale, la mia vitalità del sangue si è agitata, come se fosse sul punto di essere risucchiata via dalla perla!"


Disse un maestro umano, colto dal panico. Era ad un passo dallo stadio del Re del Mondo.


Anche un guerriero del genere era influenzato dall'aura della Perla Primordiale, quasi il flusso del suo sangue si era invertito.


Allora, senza dubbio, se il Sacro Figlio di Zaohua avesse attaccato questo guerriero ad un passo dal Re del Mondo, ci sarebbe voluto solo un istante per farlo collassare, trasformandolo in carne ed essenza di sangue che poi sarebbero state assorbite dalla Perla Primordiale!


Figuriamoci un coltivatore ad un passo dal Re del Mondo, perfino molti guerrieri dello stesso livello e anche un ordinario Re del Mondo si fossero coalizzati per attaccarlo, sarebbero stati uccisi all'istante dal Sacro Figlio di Zaohua!


La sua deterrenza faceva annegare nella disperazione!


Questa era la potenza di uno strumento divino!
                                


                                



