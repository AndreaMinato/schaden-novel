---
weight: 17730
title: Capitolo 1773 - L'Eruzione nel Silenzio
pubDate: 2025-12-15T08:37:10.440Z
tags:
    - mw
---


<em>Capitolo sponsorizzato, ringraziamo Paolo!
15 (3 Paolo + 12 Mattia) capitoli in coda, 0/5
-Schadenfreude</em>


Forti venti ulularono. L'enorme isola era stata fatta a pezzi. Lin Ming e il Sacro Figlio di Zaohua erano a mezz'aria l'uno di fronte all'altro, e tra di loro fluttuava la Perla Primordiale nera che scintillava come un sole nero, abbagliante.


"Lin Ming, se non puoi vincere, allora ammetti la sconfitta. Tutto è mutevole. Il tuo talento supera quello del Sacro Figlio di Zaohua e lo raggiungerai sicuramente in futuro. Non esagerare!"


<em>Nota traduzione: "tutto è mutevole" (三十年河东三十年河西) traducibile anche con: "il cambiamento è la sola costante", letteralmente sarebbe, il fiume scorre per trent'anni verso est, trent'anni verso ovest.</em>


La trasmissione del suono dell'Empireo Vasto Universo riecheggiò nelle orecchie di Lin Ming, piena di un tono nervoso e preoccupato. Dopo che il Sacro Figlio di Zaohua aveva tirato fuori la Perla Primordiale, le sorti della battaglia si stavano ribaltando in modo scioccante!


"La ringrazio per la preoccupazione Senior, ma so cosa sto facendo."


Rispose rapidamente Lin Ming. Era completamente concentrato sul Sacro Figlio di Zaohua, fissandolo senza battere ciglio.


Poteva sentire la forza terrificante della Perla Primordiale. Avrebbe dovuto sopportarne l'enorme pressione mentre affrontava il nemico!


Tutta la sua vitalità del sangue ed essenza sembravano influenzate dalla Perla Primordiale, agitandosi freneticamente, come se volessero tutte uscire!


Lin Ming fece una smorfia. Poteva sentire che dopo aver evocato la Perla Primordiale, il Sacro Figlio di Zaohua aveva sperimentato un cambiamento qualitativo.


Il Sacro Figlio di Zaohua era molto più abile nel controllare la Perla Primordiale rispetto a come Lin Ming utilizzava il Cubo Magico!


Era anche ragionevole. Visto che il Sacro Figlio di Zaohua era un coltivatore della trasformazione del corpo e la Perla Primordiale era un tesoro dello stesso tipo, si complementavano a vicenda!


Inoltre il Sacro Figlio di Zaohua era stato istruito dal Sovrano dei Saggi. Lin Ming non poteva competere con questi vantaggi.


"Lin Ming, hai perso! Grazie al supporto della Perla Primordiale posso usare la mia metamorfosi del Sangue del Sovrano! Sai perché, nella mia razza piena di innumerevoli eroi, sono riuscito a diventare il Sacro Figlio di Zaohua? Perché ho la stirpe del Sovrano. Tra tutte le stirpi dei saggi, è la numero uno!"


Il Sacro Figlio di Zaohua ringhiò.


I saggi erano una razza che possedeva diverse variazioni. Da questo punto di vista erano simili alla razza dei mostri, che per esempio aveva la stirpe delle fenici, dell'idra, della tartaruga nera e così via.


Ogni sangue dava un talento e abilità corrispondenti.


Questo valeva anche per i saggi.


La tecnica più comune e appariscente di queste stirpi era la metamorfosi!


Una metamorfosi avrebbe stimolato il potenziale di un saggio, permettendogli di aumentare di diverse volte la sua forza combattiva!


Anche Naqi aveva usato questa abilità mentre aveva combattuto contro Lin Ming.


Il motivo per cui il Sacro Figlio di Zaohua non aveva usato la metamorfosi del corpo finora non era perché voleva risparmiare energia, ma perché il suo sangue era troppo formidabile. Una volta che si fosse trasformato, avrebbe consumato rapidamente la sua energia e avrebbe anche influenzato la sua fonte vitale.


Inoltre, l'arma del Sacro Figlio di Zaohua era un tesoro da Vera Divinità. Questo significava che, non importava quanta forza vi riversasse, la lama l'avrebbe assorbita tutta senza riserva. Così il Sacro Figlio di Zaohua sarebbe riuscito solo ad attaccare diverse volte prima di perdere le forze. Se non avesse potuto sconfiggere Lin Ming allora, si poteva immaginare cosa sarebbe successo.


Ma ora, con il supporto della Perla Primordiale, era tutto cambiamento.


Il Sacro Figlio di Zaohua poteva contare su di esso per mantenere la sua trasformazione per un periodo di tempo esteso e sconfiggere Lin Ming!


Mentre parlava, il potere della buona fortuna sfrecciò ancora una volta verso il Sacro Figlio di Zaohua!


Il grande deserto sotto di loro iniziò ad espandersi!


Anche il mare ne fu influenzato. Una volta che i pesci sott'acqua rientravano nel raggio della Divina Arte di Zaohua, avrebbero perso le forze e poi sarebbero rimasti a galleggiare in superficie, morti.


Poi i corpi delle bestie marine si disintegrarono, trasformandosi in una foschia di sangue che fu assorbita dal Sacro Figlio di Zaohua.


Il potere della buona fortuna si fuse completamente con il saggio. Allo stesso tempo, anche la Perla Primordiale iniziò a brillare di nero. Al suo interno c'era un'energia del sangue ribollente. Questa forza eruttò e si riversò nel corpo del Sacro Figlio di Zaohua.


Per un po', il suo intero corpo fu avvolto da una luce dorata fiammeggiante. Emise degli scricchiolii esplosivi e la sua figura iniziò a crescere!


I suoi muscoli si gonfiarono e scaglie dorate coprirono la sua pelle. Strane rune erano incise sulla superficie di queste scaglie, facendole sembrare squame di drago.


Anche i suoi capelli divennero color oro puro. Dai suoi gomiti e dalle sue ginocchia iniziarono a sporgere spuntoni feroci!


Dopo che il Sacro Figlio di Zaohua si trasformò, il potere della sua energia di sangue sembrava un'esplosione tonante, ardeva nel cielo blu!


"Ahahah! Posso sentire di nuovo questo potere, che sensazione inebriante! Presto avrò questa forza anche senza l'aiuto della Perla Primordiale. Allora potrò anche contendere con un guerriero ad un passo dallo stadio di Empireo!"


Il Sacro Figlio di Zaohua gettò la testa all'indietro e ruggì. Le sue giunture scricchiolavano più e più volte. La sua aura assochilometriva a quella di un dio della guerra impareggiabile!


Vedendo questa scena, i guerrieri umani trattennero il respiro. Ora temevano che Lin Ming sarebbe morto qui!


Anche se c'erano molti Empirei umani presenti, il Sacro Figlio di Zaohua era troppo forte adesso. Inoltre la Perla Primordiale era un tesoro spirituale che superava lo stadio di Vera Divinità. Avevano tutti paura che Lin Ming ne sarebbe stato divorato direttamente e che nemmeno un Empireo sarebbe stato abbastanza veloce da salvarlo.


Sarebbe stata una perdita fin troppo grande per l'umanità!


"Questo maledetto Sacro Figlio di Zaohua! La sua forza non è sufficiente, così deve anche usare la Perla Primordiale. Se Lin Ming perdesse, sarebbe proprio un'ingiustizia!"


Dissero alcuni talenti umani stringendo i denti.


Le fondamenta dell'umanità erano troppo povere. Crescendo, i loro giovani membri d'élite erano fin troppo carenti in confronto a quelli dei saggi in quanto a risorse, eredità e altri aspetti.


Ma mentre tutti si stavano preoccupando, Lin Ming fece un respiro profondo e ripose la lancia dorata viola nell'anello spaziale.


Girò la mano e una lancia nera apparì nella sua mano. Quest'arma era pesante quanto un pianeta e la sua comparsa fece tremare lievemente lo spazio attorno.


Era la lancia del drago nero!


I giovani talenti strabuzzarono gli occhi.


"La lancia del drago nero! Finalmente Lin Ming ha tirato fuori la lancia del drago nero, un tesoro al picco dello stadio di Vera Divinità!"


Gridò allarmato un giovane.


"Non è stato detto che Lin Ming non poteva usarla?"


"Ci dovrebbe essere qualche sorta di limite, altrimenti Lin Ming l'avrebbe già usata!"


Lin Ming stava puntando il tutto per tutto in questa battaglia. Tattiche, abilità e forza, aveva usato tutto quello che aveva a disposizione. Non poteva trattenersi.


Se stava tirando fuori la lancia del drago nero solo adesso, significava che poteva controllarla in modo limitato.


<em>'Tre mosse... posso usare la lancia del drago nero solo tre volte...'</em>


Pensò Lin Ming mentre osservava con ostilità la metamorfosi del Sacro Figlio di Zaohua.


Se non poteva batterlo entro tre mosse, tutto ciò che lo aspettava era la sconfitta!


"Ahah! Vuoi usare la lancia del drago nero per fronteggiare la Perla Primordiale? Sei fin troppo ingenuo! Quella lancia in effetti è un ottimo tesoro, ma quanta della sua forza puoi sfruttare? Quanti attacchi puoi fare? Hai già consumato troppe energie. Quando hai cercato di affrontarmi con la tua lancia dorata, sei riuscito a stento a resistere. Ora che hai tirato fuori la lancia del drago nero, la tua sconfitta è imminente!"


Mentre parlava, il Sacro Figlio di Zaohua sollevò la spada nera e avanzò.


Dopo aver usato la Perla Primordiale, non aveva più risorse. Dato che aveva già perso la faccia, tanto vale finire velocemente questa battaglia!


Il Sacro Figlio di Zaohua avanzò, un passo alla volta. Mentre lo faceva, il suo momento diventava sempre più forte, i suoi passi sembravano tuonare nei cuori dei presenti.


"Sta radunando slancio!"


Disse un Empireo. Per attaccare, si poteva radunare slancio, radunando lentamente le forze per poi sferrare il colpo finale!


C'erano molte tecniche marziali specifiche che potevano ottenere questo effetto, ed era chiaro che il Sacro Figlio di Zaohua stava facendo questo. Se uno non avesse potuto interrompere questo accumulo di energia, avrebbe dovuto affrontare un attacco terrificante.


Lin Ming sarebbe stato sconfitto da un attacco simile!


Il giovane divenne sempre più silenzioso. Chiuse perfino gli occhi, trattenendo tutta la sua aura come un'antica campana.


Un contendente era appariscente, l'altro estremamente composto, i due praticanti di arti marziali erano in netto contrasto l'uno con l'altro.


In quel momento, l'aura terrificante che il Sacro Figlio di Zaohua stava emanando circondò completamente Lin Ming.


Questo era un momento distruttivo!


Gli Empirei presenti si riempirono d'ansia!


Avanzando un passo alla volta, lo slancio del Sacro Figlio di Zaohua era quasi arrivato al picco. Il saggio mostrò un ghigno, era quasi pronto ad attaccare.


Ma in quell'istante, l'energia del silenzioso Lin Ming eruttò!


Tutta la forza del suo mondo interno si riversò nel sangue Asura sigillato nel suo corpo!


Un intento combattivo indescrivibilmente terrificante fuoriuscì dal suo corpo!


<em>Piki paka!</em>


risuonarono dei crepitii esplosivi. Il potere Asura sconfinato e vigoroso si precipitò nella pelle e nei muscoli di Lin Ming come un'onda anomala. Sembrava che un Vero Drago stesse resuscitando nel suo corpo!


Per un po', il potere mistico delle leggi si dissipò nell'aria, circondando Lin Ming.


Il suo corpo divenne più alto e le linee dei suoi muscoli divennero ancora più perfette. I suoi capelli diventarono rossi come il sangue. Anche il suo aspetto cambiò, diventando molto più risoluto e assassino!


Un'aura impetuosa e furiosa fuoriuscì dal suo corpo. Dopo questa trasformazione, sembrava un Asura che aveva scalato le profondità dell'inferno!


Il potere delle misteriose leggi Asura si condensò sul volto di Lin Ming, trasformandosi in sigilli di maledizioni. Scaglie di drago nero spuntarono dalla sua pelle, formando una solida armatura!


<em>Chi chi chi!</em>


Il fulmine e il fuoco ulularono nel suo mondo interno, intrecciandosi attorno all'armatura di scaglie, facendolo sembrare un dio della guerra degli elementi.


E dietro Lin Ming si condensarono rune di leggi e forza mistica, formando un'enorme immagine Asura. Questo Asura aveva tre teste e sei braccia, ognuna di esse stringeva un'arma diversa.


Un intento combattivo incredibile e maestoso eruttò dall'immagine dell'Asura. Questo intento combattivo sovrastò completamente lo slancio accumulato dal Sacro Figlio di Zaohua, formando una soppressione!


In un solo istante, tutto lo slancio del Sacro Figlio di Zaohua era sparito!


Questo...


Sia gli Empirei umani, i maestri delle razze dei mostri e dei demoni che i saggi e i talenti presenti fissarono Lin Ming con incredulità.


Anche lui... poteva effettuare una metamorfosi?!


La metamorfosi non era solo un cambio di aspetto. Il fattore principale consisteva in un enorme aumento di forza! In termini di slancio, superava perfino il Sacro Figlio di Zaohua!


Vedendo questo, l'Imperatore dei Mostri deglutì, la sua gola fremeva. Guardò l'Empireo Genesi Diabolica con incredulità e disse: "Io... perché sento che la sua metamorfosi... è ancora più forte di quella del Sovrano del Sacro Figlio di Zaohua che ha contato sulla Perla Primordiale? Com'è possibile?"
                                


                                



