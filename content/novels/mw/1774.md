---
weight: 17740
title: Capitolo 1774 – Culmine dello Scontro Finale
pubDate: 2025-12-15T08:37:10.440Z
tags:
    - mw
---


<em>Capitolo sponsorizzato, ringraziamo Paolo!
14 (2 Paolo + 12 Mattia) capitoli in coda, 0/5
-Schadenfreude</em>


Dopo aver attivato il suo sangue Asura, non era solo la forza di Lin Ming era aumentata, ma la sua aura era cambiata in modo sconvolgente.


All'inizio, l'aura del giovane era implacabile, portava la sua determinazione ferma. Sembrava che nulla potesse trapassarla.


Ma dopo aver utilizzato il sangue Asura, era diventata insondabile come i mari sanguigni dell'inferno, portava un intento omicida terrificante!


Anche i molti maestri presenti, anche i Grandi Re del Mondo, quasi soffocarono sentendolo.


"Lin Ming... aveva un asso nella manica del genere? Fin dall'inizio aveva tenuto da parte questa ultima risorsa per affrontare la Perla Primordiale del Sacro Figlio di Zaohua!"


Si resero conto molti Empirei umani.


Il motivo per cui Lin Ming era stato messo in difficoltà dal Sacro Figlio di Zaohua non era per la sua debolezza, ma perché stava risparmiando le sue forze e le sue energie.


La Perla Primordiale del Sacro Figlio di Zaohua rientrava da tempo nei suoi calcoli!


Quando aveva sfidato il Sacro Figlio di Zaohua nel banchetto della longevità, non l'aveva fatto colto dall'impulsività. Aveva invece ideato una strategia completa e aveva radunato il suo slancio per questa sfida!


Era il solo motivo per cui aveva osato puntare il tutto per tutto!


Quando se ne resero conto, tutti provarono paura e timore reverenziale. Questo giovane era davvero incomprensibile. Proprio quanto pensavano di aver capito tutto di lui, si erano resi conto che questa era solo la punta dell'iceberg.


Dopo molti anni nella Strada Asura, non aveva più attirato l'attenzione e ora che era tornato, aveva ricominciato a mostrare il suo splendore!


"Che giovane terrificante... se continuerà a crescere, diventerà sicuramente una Vera Divinità..."


Disse l'Imperatore dei Mostri con un profondo sospiro mentre posava una mano sulla spalla dell'Empireo Genesi Diabolica.


Lin Ming era riuscito perfino a liberarsi dalle catene del Grande Dao per avanzare allo stadio delle Nove Stelle. Non sarebbe stato difficile per lui creare un altro miracolo e diventare una Vera Divinità.


L'Empireo Genesi Diabolica rimase in silenzio. Non poteva che ammettere che Lin Ming era il talento più terrificante che avesse mai visto. Perfino il Sacro Figlio di Zaohua era di gran lunga inferiore a lui!


Ad appena cento anni, aveva cominciato a mostrare una forza e un potenziale sovrastanti. Se non fosse per la grande calamità, sarebbe diventato sicuramente una figura formidabile come l'Empireo Sigillo Divino di 3,6 miliardi di anni fa, forse l'avrebbe perfino superato!


Pensando a questo, l'Empireo Genesi Diabolica sussultò.


L'Empireo Sigillo Divino... anche lui non era apparso durante una grande calamità?


Forse... per Lin Ming, questa grande calamità non era un disastro, ma... un'occasione fortunata!


Finché fosse potuto resistere, allora avrebbe ottenuto un vantaggio incredibile. Sarebbe stato come una fenice che rinasceva attraversando il nirvana, arrivando a livelli inimmaginabili!


'<em>Forse Xian'er dovrebbe davvero stare con lui...'</em>


Pensò l'Empireo Genesi Diabolica.


Pensava che forse... aveva fatto la scelta sbagliata.


Ma non poteva comunque contare sul suo giudizio soggettivo per decidere delle questioni riguardo al futuro della sua gente.


Anche se Lin Ming fosse potuto sopravvivere alla grande calamità e diventare una Vera Divinità, non significava che la sua razza sarebbe riuscita a fare lo stesso insieme a lui. Spesso, quando nasceva un genio impareggiabile, le organizzazioni in cui crescevano avrebbero dovuto sopportare catastrofi senza precedenti. Questo perché le loro fondamenta erano troppo carenti e non avrebbero potuto resistere al destino portato da questi geni incredibili. Alla fine, tutto ciò che li aspettava era la morte.


L'Empireo Genesi Diabolica non credeva che la razza dei demoni e dei mostri fossero ugualmente resistenti.


In quel momento, il Sacro Figlio di Zaohua stava iniziando il suo attacco.


La Perla Primordiale galleggiava sopra la sua testa. Innumerevoli fiocchi di luce nera fluirono fuori, sigillando lo spazio attorno.


"Lin Ming!"


Lo sguardo del Sacro Figlio di Zaohua era crudele e feroce. Provava già un profondo senso di frustrazione!


All'inizio avrebbe dovuto vincere facilmente questa battaglia. Ora però, anche se aveva tirato fuori la Perla Primordiale, non riusciva ancora a battere Lin Ming. Questo lo stava facendo infuriare.


"Ti ucciderò!"


Il Sacro Figlio di Zaohua strinse i denti. Voleva distruggere disperatamente questa persona che lo superava nettamente in quanto a talento!


<em>Woosh woosh woosh!</em>


Apparirono sempre più fiocchi di seta neri. Questo era il campo di forza della Perla Primordiale. Dopo essere stato avvolto da questa energia, Lin Ming sentì la sua vitalità del sangue schizzare fuori dal corpo e anche un grande limite sul potere delle Nove Stelle del Palazzo del Dao.


La Perla Primordiale... era proprio degna di essere considerata uno degli strumenti divini di più alto livello. Perfino Lin Ming, dalle fondamenta estremamente solide, aveva difficoltà a sopportare questa enorme pressione.


Poi il Sacro Figlio di Zaohua si mosse!


Si precipitò in avanti. Il potere dorato della buona fortuna eruttò come un vulcano, tingendo il cielo di una gloriosa luce dorata!


Potere ardente percorse il cielo. Sembrava che un sole avesse distrutto il cielo, trasformandolo in innumerevoli raggi di luce dorata!


Dopo aver usato la metamorfosi del sangue del sovrano, la Divina Arte di Zaohua era completamente diversa rispetto a prima!


Nemmeno Lin Ming si trattenne ulteriormente.


Attivò più che poteva la forza del Dio Blasfemo. Dietro di lui riapparì l'enorme immagine dell'albero del Dio Blasfemo. Il suo vasto potere si riversò nella lancia del drago nero.


Quest'arma era un vero tesoro da Vera Divinità. Non importava quanta energia Lin Ming ci stesse riversando, la accolse senza riserva!


Forse anche stimolare il 10% della sua forza avrebbe risucchiato tutte le energie di Lin Ming!


Al quinto piano della prova finale, Lin Ming aveva usato una sola mossa per distruggere il Ghiaccio Polare Infernale.


Allora Lin Ming aveva riversato quasi la metà di tutte le sue energie per fare quella mossa.


"Primo colpo!"


Lin Ming strinse la lancia del drago nero. Scatenò decine di miliardi di jin di forza. Il suo slancio partì dalla sua vita. I vasi sanguigni delle sue braccia si gonfiarono. Con le mani pesanti come una montagna, scagliò un attacco!


Dietro Lin Ming, l'enorme fantasma Asura si fuse nel suo corpo. Le rune delle leggi Asura danzarono selvaggiamente nell'aria. per conservare più forza possibile, Lin Ming usò il potere delle leggi Asura per stimolare la lancia del drago nero.


<em>Rah!</em>


L'arma emise un grido acuto, simile ad un ruggito!


La spada nera del Sacro Figlio di Zaohua si scontrò con la lancia di Lin Ming!


Una forza incredibilmente violenta eruttò, facendo a pezzi lo spazio attorno!


I corpi mortali dei due avversari erano solidi come ferro divino. Durante lo scontro violento, qualunque equipaggiamento che non fosse stato almeno al grado di Empireo sarebbe stato ridotto in cenere. Le onde d'urto si trasmisero ai due contendenti accompagnate da clangori metallici. I due avversari dovettero anche sopportare le tempeste spaziali.


<em>Kacha!</em>


Con una forte esplosione, la luce di spada nera del Sacro Figlio di Zaohua fu fatta a pezzi dalla lancia del drago nero di Lin Ming!


La lancia del drago nero avanzò con una forza inarrestabile!


Il braccio destro di Lin Ming sprofondò verso il basso e decine di luci di lancia scattarono dalla sua arma. Come enormi montagne, svettarono nel cielo!


Il Sacro Figlio di Zaohua fu subito circondato dalle luci di lancia di Lin Ming!


"Lin Ming è in vantaggio!"


Gridarono scioccati alcuni Empirei umani. Non si sarebbero mai immaginati che questo attacco sarebbe stato sufficiente a distruggere la luce di spada di Lin Ming, e che presto avrebbe colpito il saggio!


"Scaglie del sangue del Sovrano!"


Il Sacro Figlio di Zaohua gridò. Le squame dorate che coprivano il suo corpo iniziarono ad emettere un bagliore accecante. Aveva scelto di resistere all'attacco!


Anche se l'80-90% dell'attacco di Lin Ming era stato bloccato dalla luce, non sarebbe stato facile resistere al resto dell'impatto!


Il Sacro Figlio di Zaohua sarebbe rimasto sicuramente ferito!


La forza di Lin Ming divampò. Il sangue di Vero Drago iniziò a ribollire nelle sue vene! I due Palazzi del Dao in lui eruttarono con una forza devastante!


Mentre attaccava, Lin Ming ritirò vigorosamente la lancia e scagliò altri nove attacchi, usando la tecnica delle Cento Onde Continue per sovrapporre la forza delle nove lance!


Questi nove colpi non contenevano energia, si basavano solo sulla forza fisica di Lin Ming. Non aveva altra energia da investire in questi attacchi, così poteva solo sfruttare la potenza del suo corpo per lanciare diversi assalti; questo era già il suo limite.


<em>Kacha!</em>


La lancia del drago nero impattò pesantemente sul petto del Sacro Figlio di Zaohua.


Il potere terrificante di un tesoro al picco dello stadio di Vera Divinità era difficile da immaginare! Anche se il colpo di Lin Ming era stato indebolito più e più volte, fece crepitare comunque l'essenza astrale protettiva del Sacro Figlio di Zaohua e ruppe le sue scaglie dorate, facendogli vomitare un'enorme quantità di sangue!


"Il Sacro Figlio di Zaohua è rimasto ferito!"


Sia gli ospiti umani, che i praticanti di arti marziali della razza dei mostri e dei demoni sussultarono per lo shock. Dall'inizio dello scontro, questa era la prima volta che il Sacro Figlio di Zaohua era stato ferito!


Inoltre questa era una lesione grave che gli aveva fatto vomitare sangue. Lin Ming, con la sua coltivazione ad un passo del Sacro Lord, aveva ridotto il saggio in una situazione del genere. Inoltre il Sacro Figlio di Zaohua aveva perfino usato la sua metamorfosi e aveva evocato la Perla Primordiale.


La metamorfosi di Lin Ming era troppo terrificante. Sembrava un Asura infernale. Nessuno poteva ostacolare il suo cammino, nemmeno gli dei o i budda!
                                


                                



