---
weight: 1775
title: Capitolo 1775 - Un'altra Mossa Miracolosa
pubDate: 2025-12-15T08:37:10.440Z
tags:
    - mw
---


<em>Capitolo sponsorizzato, ringraziamo Paolo!
13 (1 Paolo + 12 Mattia) capitoli in coda, 0/5
-Schadenfreude</em>


<em>Pa!</em>


Il Sacro Figlio di Zaohua ferito afferrò all'improvviso l'asta della lancia di Lin Ming. Dopo aver usato la sua metamorfosi del Sangue del Sovrano ed era ricoperto da delle scaglie, le sue capacità difensive aveva raggiunto un livello terrificante. Anche se aveva sopportato l'attacco di Lin Ming ed era rimasto ferito al punto da sputare sangue, la lancia non aveva penetrato il suo corpo.


"Mm?"


Le pupille di Lin Ming rimpicciolirono. La sua arma sembrava un Vero Drago vivente, rompeva costantemente l'essenza astrale protettiva del Sacro Figlio di Zaohua!


Con entrambe le parti in stallo, il Sacro Figlio di Zaohua sollevò lo spadone nero con una mano e sorrise con fare malvagio.


"Lin Ming, sta attento!" Gridò allarmata Xiao Moxian.


Anche i molti Empirei umani erano tesi. Una luce nera tagliente stava sfrecciando verso Lin Ming da dietro. E al centro del bagliore nero c'era la Perla Primordiale!


Se Lin Ming avesse continuato ad attaccare, avrebbe potuto ferire gravemente il Sacro Figlio di Zaohua, ma allo stesso tempo sarebbe stato anche colpito dalla Perla Primordiale!


Ci si poteva immaginare quanti danni avrebbe potuto fare l'artefatto divino!


"Ritira la lancia e difenditi!"


La trasmissione del suono dell'Empireo Vasto Universo tuonò nelle orecchie di Lin Ming!


All'inizio pensava che il Sacro Figlio di Zaohua fosse sembrato stranamente debole nella collisione di prima, ma a quanto pareva era perché aveva diviso una porzione della sua forza per controllare la Perla Primordiale!


Il Sacro Figlio di Zaohua avrebbe attaccato Lin Ming di fronte e poi avrebbe usato l'artefatto divino per colpirlo da dietro, usando una formazione a pinza!


In questa situazione, anche se Lin Ming avesse ritirato la lancia per difendersi, aveva appena attaccato e la sua vera essenza era in disordine. Avrebbe subìto un duro colpo a causa della Perla Primordiale.


Ci si poteva immaginare come sarebbe proseguito il combattimento!


Ma se Lin Ming non avesse ritirato la lancia per difendersi, la situazione sarebbe stata ancora peggiore. Solo il cielo avrebbe saputo che conseguenze ci sarebbero state per Lin Ming se avesse subìto l'attacco frontale della Perla Primordiale. Nel peggiore dei casi, avrebbe rischiato di morire qui! In confronto a questa prospettiva, perdere contro il Sacro Figlio di Zaohua era molto meglio.


Questo era il piano del Sacro Figlio di Zaohua. Lin Ming probabilmente avrebbe perso, questo attacco era davvero feroce!


Tuttavia Lin Ming non sembrò sentire la trasmissione del suono dell'Empireo Vasto Universo. Continuò a brandire la lancia del drago nero come prima, puntandola verso il petto del nemico e ignorando la Perla Primordiale che si lanciava su di lui.


Tra le onde brutali di energia, Lin Ming emanò un intenso intento omicida. L'immagine Asura dietro di lui artigliò l'aria come uno spirito demoniaco che cercava di lacerare il cielo!


"Tu... vuoi davvero morire?"


Il Sacro Figlio di Zaohua ne fu scioccato. Non si sarebbe mai immaginato che Lin Ming sarebbe stato così spietato e avrebbe continuato ad attaccarlo anche al costo di venire gravemente ferito dalla Perla Primordiale.


Vedendo che il 90% della sua essenza astrale protettiva era stata infranta da Lin Ming, lo sguardo del Sacro Figlio di Zaohua brillò con luce feroce. Disse con crudeltà: "Bene, se vuoi morire, ti accontenterò. Anche se dovrò sopportare questo attacco, al massimo subirò una grave ferita!"


Il saggio strinse i denti, facendo circolare la poca energia rimasta più che poteva!


"Sarai tu a morire!" Lin Ming sogghignò con ferocia.


<em>Puff!</em>


Il Sacro Figlio di Zaohua sputò una boccata di sangue mentre la lancia del drago nero avanzava verso il suo petto. Poi ne afferrò l'asta e guardò Lin Ming come se stesse guardando un uomo morto.


Dopo aver usato tutta la sua energia per questo attacco, Lin Ming non sarebbe riuscito a schivare l'assalto della Perla Primordiale. E le sue ferite sarebbero state molto più gravi!


La Perla Primordiale forse avrebbe danneggiato gravemente la vitalità del sangue di Lin Ming e avrebbe lasciato delle ferite nascoste che avrebbero ostacolato i suoi progressi in futuro. Questa prospettiva fece sentire ancora meglio il Sacro Figlio di Zaohua!


Ma quando la luce nera della Perla Primordiale fu sul punto di colpire la schiena di Lin Ming, una figura si precipitò fuori dal mondo interno del giovane!


Questa figura era simile al Lin Ming prima della metamorfosi. Indossava abiti neri e la sua vitalità del sangue ribollente era potentissima!


"Cosa? Questo..."


In quell'istante, sembrava che Lin Ming si fosse diviso in due. Tutti spalancarono gli occhi. Cosa stava accadendo?


<em>Woosh!</em>


Quando questa figura apparì, una ruota nera comparve sotto di essa. Questa era la Ruota Karmica delle Miriadi di Demoni di Lin Ming. E nelle mani di questa figura c'era la lancia dorata viola che Lin Ming aveva usato prima!


Questa persona vestita di nero era la sua personificazione, l'Embrione dell'Essenza Spirituale!


La Pietra dell'Embrione Spirituale fece circolare la sua essenza astrale più che poteva, combinandola con la terrificante vitalità del sangue che era stata temperata per miliardi di miliardi di anni. Afferrò la lancia dorata viola e puntò verso la Perla Primordiale!


<em>Crack!</em>


La lancia dorata viola impattò contro l'artefatto divino!


In quel momento, l'arma non troppo flessibile si curvò di netto, sembrava sul punto di rompersi da un momento all'altro!


Le braccia della Pietra dell'Embrione Spirituale esplosero schizzando sangue al vento!


E questo sangue fu assorbito dalla Perla Primordiale, rendendola una scena estremamente spettrale e macabra.


L'energia eruttò. Dietro Lin Ming ci fu una violenta detonazione, una forza impetuosa si abbatté sul campo di battaglia e scaraventò via sia Lin Ming e che il Sacro Figlio di Zaohua.


La Pietra dell'Embrione Spirituale era la personificazione dell'essenza raffinata personalmente dal maestro della Strada Asura!


Anche se la Perla Primordiale era uno strumento divino impareggiabile, il Sacro Figlio di Zaohua poteva solo sfruttare una quantità limitata della sua forza. Durante la collisione violenta, la Pietra dell'Embrione Spirituale aveva solo perso del sangue e parte dell'essenza che era stata assorbita dall'artefatto divino!


Ma questo non era affatto un problema. Avrebbe potuto recuperarla usando la Ruota Karmica delle Miriadi di Demoni sacrificando parte delle sue anime.


Visto che la Pietra dell'Embrione Spirituale aveva bloccato quasi tutto l'attacco, Lin Ming non era stato intaccato nemmeno da delle onde d'urto.


Quando i giovani assisterono a questa scena, rimasero tutti storditi. Non sapevano cosa dire.


Il Sacro Figlio di Zaohua disse con voce incredula: "Com'è possibile... come puoi avere una personificazione così terrificante?!"


Aveva visto chiaramente che l'aspetto della figura era esattamente uguale a quello di Lin Ming!


Ma il corpo della personificazione possedeva una terrificante vitalità del sangue, superiore di gran lunga perfino a quella del Sacro Figlio di Zaohua. Non poteva crederci!


Lin Ming e il Sacro Figlio di Zaohua al momento avevano esaurito le loro energie. Persero l'equilibrio a mezz'aria e furono scaraventati via dalle correnti selvagge di energia.


Il Sacro Figlio di Zaohua cercò di regolare il suo respiro e calmare la sua vitalità del sangue, cercando di evocare abbastanza essenza astrale da riattaccare l'avversario.


Lin Ming si limitò a sogghignare.


Dal suo mondo interno sfrecciò un'altra figura!


Questa persona indossava un abito viola e una vasta forza spirituale fuoriusciva dal suo corpo. Formava un netto contrasto con il Lin Ming vestito di nero!


"Cosa?!"


Il Sacro Figlio di Zaohua strabuzzò gli occhi.


Tutti i praticanti di arti marziali presenti gridarono per lo shock: "Ce n'è un'altra?!"


Questa figura vestita di viola era naturalmente la seconda personificazione: l'Embrione Divino della Fonte Spirituale!


Quest'altra personificazione era su una ruota viola, quella della Reincarnazione delle Miriadi di Essenze. Stringeva la Lancia del Sangue della Fenice e si precipitò verso il Sacro Figlio di Zaohua!


In termini di potere difensivo, l'Embrione Divino della Fonte Spirituale era di gran lunga inferiore a quello Spirituale, ma i suoi attacchi erano molto più strani e astuti, era quasi impossibile difendersi da essi!


Il Sacro Figlio di Zaohua poteva credere a stento ai suoi occhi. L'Embrione Spirituale della Fonte Spirituale stava puntando la lancia verso il suo petto e stava mirando nella parte già ferita!


Lin Ming stava usando ogni metodo a sua disposizione, approfittandosi di tutte le occasioni possibili per aggiungere ferita su ferita.


Vedendo questa punta di lancia, il Sacro Figlio di Zaohua sbiancò! Visto che aveva esaurito le forze durante l'attacco precedente, non era riuscito ad evocare altra essenza astrale. in altre parole, non poteva resistere a questo assalto!


<em>Puff!</em>


La Lancia del Sangue della Fenice infilzò il Sacro Figlio di Zaohua, a cui collassò il petto. Tuttavia il suo fisico era stato temprato innumerevoli volte e si era fuso con una quantità d'essenza quasi sconfinata, rendendolo duro quanto ferro divino. Anche se la Lancia del Sangue della Fenice era penetrata nel suo petto, non era riuscita a trapassargli il cuore!


<em>'Per un pelo... ma sembra che questa personificazione non sia troppo forte...'</em>


Pensò subito il Sacro Figlio di Zaohua. Ma prima che potesse rallegrarsi, sentì un dolore straziante provenire dal suo mare spirituale. La Lancia del Sangue della Fenice conteneva un attacco spirituale in agguato come una vipera nascosta!


L'assalto dell'Embrione Divino della Fonte Spirituale conteneva una componente che mirava all'anima!


"Ahhh!"


Il Sacro Figlio di Zaohua gridò, il suo corpo tremava. Il dolore causato da un attacco spirituale era diverse volte superiore a quello di un attacco fisico. Il Sacro Figlio di Zaohua si afferrò la testa, lottando ferocemente.


"Muori!"


Lin Ming aveva recuperato di nuovo le forze nei diversi respiri di tempo a disposizione. Strinse la Lancia del drago nero e attaccò di nuovo!


Poteva usare tre volte la lancia del drago nero, questa sarebbe stata la seconda!


Per un po', le immagini di un drago e una fenice gioenti apparirono dietro Lin Ming. In quel momento la sua aura raggiunse un picco senza precedenti!
                                


                                



