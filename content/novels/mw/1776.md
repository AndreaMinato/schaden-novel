---
weight: 1776
title: Capitolo 1776 – Vittoria o Sconfitta
pubDate: 2025-12-15T08:37:10.440Z
tags:
    - mw
---


<em>Capitolo sponsorizzato, ringraziamo Paolo!
12 (0 Paolo + 12 Mattia) capitoli in coda, 0/5
-Schadenfreude</em>


Nel mondo interno di Lin Ming eruttarono vera essenza ed essenza astrale. Un bagliore scintillante coprì il cielo, sembrava che un sole stesse esplodendo nel suo corpo, abbagliando tutti gli spettatori.


Dietro di lui riapparirono nove enormi stelle. La loro luce si riversò verso il basso come una cascata, convergendo nel corpo di Lin Ming!


<em>Paka paka!</em>


Le giunture di Lin Ming rilasciarono scricchiolii esplosivi. Si morse le labbra e sputò essenza di sangue brillante!


Bruciando la sua essenza di sangue tramite la Porta della Vita, la forza di Lin Ming arrivò al picco, avvicinandosi velocemente a quella di dieci draghi!


Le ferite sparse di Lin Ming iniziarono a rigenerarsi rapidamente. In quel momento sembrava invincibile mentre brandiva la lancia del drago nero!


"Questo moccioso!" L'Empireo Genesi Diabolica sussultò, un po' di paura e shock trapelò dal suo sguardo. Lin Ming era troppo terrificante. Aveva sperimentato una brutale e prolungata battaglia con il Sacro Figlio di Zaohua e aveva consumato una quantità sconvolgente di energia, i suoi meridiani e i suoi vasi sanguigni erano lacerati in innumerevoli aree. Anche così, poteva comunque scatenare una potenza così sbalorditiva proprio all'ultimo.


E il Sacro Figlio di Zaohua era stato ferito gravemente al punto da vomitare sangue!


Questa era la razza dei saggi, rinomata nei 33 Cieli per le sue tecniche della trasformazione del corpo. Tra tutte le razze, erano dotate della migliore forza fisica e resistenza. Solo contando sui loro fisici, potevano lottare contro i Veri Draghi!


Eppure alla fine Lin Ming l'aveva superato in perseveranza e forza.


Come poteva l'Empireo Genesi Diabolica non esserne sbalordito?


"Lin Ming!"


Il Sacro Figlio di Zaohua strinse i denti.


Era in condizioni di gran lunga peggiori. La sua vitalità del sangue era nel caos e i suoi organi erano danneggiati. L'essenza astrale attorno a lui si era dispersa e poteva radunarne meno del 50%.


Poteva solo contare sulla Perla Primordiale!


Il Sacro Figlio di Zaohua ruggì. Si morse la punta della lingua e bruciò un po' della sua essenza di sangue!


Vedendo questo, il pubblico rimase sbigottito.


Il Sacro Figlio di Zaohua era stato costretto a bruciare la sua essenza di sangue!


Anche se la sua Stirpe del Sovrano era incredibilmente potente, non significava che potesse bruciarla quando desiderava. Una volta che ne avesse consumata un po', significava che ne avrebbe avuta meno a disposizione. E il sangue del Sacro Figlio di Zaohua era estremamente speciale. Una volta che avesse bruciato parte della sua essenza di sangue, sarebbe stato estremamente problematico compensare questa perdita. Questa mossa chiaramente indicava che il Sacro Figlio di Zaohua stava usando tutti i suoi assi nella manica.


<em>Hu!</em>


La Perla Primordiale roteò con forza, creando un vortice rosso scuro. Il Sacro Figlio di Zaohua sputò essenza di sangue nell'artefatto divino, che emise una luce cremisi sempre più brillante!


"Divorerò tutta la tua carne e la tua essenza di sangue!"


Il Sacro Figlio di Zaohua doveva puntare il tutto per tutto. Riversò tutta la sua forza in questo attacco.


Chiaramente aveva meno energie a disposizione rispetto a Lin Ming. Poteva solo usare la Perla Primordiale per compensare questa carenza.


Nel momento in cui la Perla Primordiale si mosse, anche Lin Ming attaccò!


La Forza del Dio Blasfemo si scatenò. Un potere tirannico e selvaggio del fulmine e del fuoco si riversarono nella lancia del drago nero.


L'arma avanzò. Come un vortice misterioso, tutta la luce nel cielo fu inghiottita da questa lancia.


Tutti furono avvolti dall'oscurità. Solo la lancia del drago nero nelle mani di Lin Ming rimase brillante!


<em>Hu! Hu! Hu!</em>


L'aura del Grande Dao si condensò. Lo spazio attorno iniziò a rompersi come vetro, grandi tratti di spazio collassarono su sé stessi.


L'attacco di Lin Ming conteneva già l'aura del colpo finale dell'Asura Nero della Porta delle Leggi. Questa lancia sembrava poter trapassare l'intero universo!


Questo era il potere delle leggi Asura, terrificanti quanto un abisso infernale!


Lo slancio di Lin Ming assochilometriva ad un arcobaleno. Un enorme Asura si formò attorno a lui. Con il supporto di questa immagine, Lin Ming attaccò!


E allo stesso tempo due figure volarono verso di lui da due lati. Una vestita di viola e l'altra di nero; erano le sue personificazioni. Ognuna teneva una lancia, scagliando i loro attacchi finali che si fusero completamente con l'assalto di Lin Ming.


Questa luce di lancia sconvolgente impattò sulla Perla Primordiale!


<em>Crack!</em>


Ci fu un'esplosione sconvolgente. La Perla Primordiale tremò violentemente. Lo spazio attorno fu ridotto a pezzi come vetro battuto da un martello!


Innumerevoli rune delle leggi Asura fuoriuscirono dallo spazio distrutto come delle stelle.


"Ritiriamoci! Presto ritiriamoci!"


Gridarono allarmati alcuni praticanti di arti marziali. Di fronte ad una forza così terrificante, sarebbero stati risucchiati e annientati!


In quel momento però gli Empirei umani e della razza dei mostri intervennero. Crearono barriere scintillanti che bloccarono le onde d'urto terrificanti.


L'energia impattò contro le protezioni. Dopo averle fatte tremare con forza, ritornò come una marea. La sabbia sconfinata e l'acqua del mare si levarono nell'aria e furono disintegrati nella polvere più fine per poi scomparire.


Per un po' sembrava che un'enorme meteora si fosse abbattuta su questa terra. L'intera isola era stata svuotata e un'incredibile quantità di vapore si levò verso l'alto, condensando rapidamente nuvole cupe per poi cadere sotto forma di tempesta!


L'acqua del mare schizzò, riempiendo il cratere titanico al centro dell'isola. Le onde ruggirono e la pioggia cadeva incessante, sembrava che fosse giunta l'apocalisse.


"Cos'è successo?"


Molti giovani d'élite si scambiarono occhiate sbigottite. Non erano riusciti a vedere chiaramente i risultati del colpo finale.


Qualcuno guardò i molti Empirei attorno e videro solo che stavano tremando.


Tra di loro c'erano gli Empirei Vasto Universo e Senza Traccia. Avevano stretto così forte i pugni da rendere visibili delle vene blu e le loro nocche erano sbiancate. Pareva che lo spazio stesso si stesse rompendo sotto la loro presa!


Dopo che la loro coltivazione aveva raggiunto lo stadio di Empireo, poco avrebbe potuto fare perdere loro la compostezza in questo modo. La ragione della loro intensa reazione era dovuta all'entusiasmo incredibile che stavano provando. Nei loro sguardi non c'era altro che assoluta incredulità, intrecciata con gioia zelante e trepidazione!


Pochi capivano la situazione quanto loro. L'umanità era persa in una notte eterna, annegava nella tristezza e nella miseria senza poter vedere la luce in fondo al tunnel. Per loro, questa battaglia tra il Sacro Figlio di Zaohua e Lin Ming era di importanza monumentale!


Questo duello era sufficiente ad accendere le fiamme della speranza dell'umanità!


"Che sia..."


Vedendo la risposta degli Empirei umani, i giovani talenti sussultarono. Si girarono e guardarono l'Empireo saggio che fluttuava nel vuoto non troppo lontano. Anche tra le innumerevoli gocce d'acqua di mare, era rimasto intoccato. Tuttavia sembrava davvero di pessimo umore!


La risposta dell'Empireo aveva confermato le loro ipotesi.


<em>'Lin Ming... ha vinto... ha vinto?!'</em>


Mentre tutti i giovani umani stavano iniziando a pensare a questa eventualità, la forte pioggia finì di cadere. Tra la sconfinata nebbia restava solo una figura orgogliosa. Questa persona stringeva la lancia del drago nero, i suoi lunghi capelli neri erano tirati all'indietro tra la pioggia.


Era Lin Ming!


E il Sacro Figlio di Zaohua era scomparso tra la foschia, completamente svanito dalla vita.


Sembrava... che fosse sprofondato in mare...
                                


                                



