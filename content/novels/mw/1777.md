---
weight: 17770
title: Capitolo 1777 – Cambiamento nel Mondo Interno
pubDate: 2025-12-15T08:37:10.440Z
tags:
    - mw
---


<em>Capitolo sponsorizzato, ringraziamo Mattia!
11 (11 Mattia) capitoli in coda, 0/5
-Schadenfreude</em>


"Sua altezza Wumo!"


L'Empireo saggio fece una smorfia. Si spostò in un istante e apparì di fronte a Lin Ming.


<em>Shua!</em>


Lanciò un'occhiataccia verso Lin Ming. I due erano solo a diverse chilometri di distanza. Un Empireo avrebbe potuto coprire questa distanza in meno di un millesimo di secondo.


Questo fece tendere gli Empirei presenti. Immediatamente i campi di energia di diversi Empirei umani coprirono Lin Ming per prevenire ogni possibile attacco. Temevano che il saggio sarebbe impazzito e lo avrebbe attaccato all'improvviso.


"Umpf."


L'Empireo saggio tossì freddamente. Volò giù, sfrecciando nel mare.


<em>Bang!</em>


Le onde schizzarono fino a raggiungere centinaia di piedi di distanza per poi calmarsi gradualmente.


Poi il mare si riagitò di nuovo. L'Empireo saggio era appena uscito dall'acqua, nella sua mano sinistra c'era la Perla Primordiale e nella destra il Sacro Figlio di Zaohua che era ridotto in condizioni pietose.


Durante l'ultima collisione contro Lin Ming, diverse parti del corpo del Sacro Figlio di Zaohua erano state distrutte. La sua mano destra pendeva mollemente al suo fianco ed era chiaro che tutte le sue ossa fossero rotte. Rimanevano solo un po' di muscoli e meridiani a connetterlo.


Le sue scaglie dorate si erano rotte e il sangue fluiva tra di esse. Anche il suo sangue era color oro, era il suo sangue primario che proveniva dalla sua metamorfosi.


Il Sacro Figlio di Zaohua... era stato sconfitto!


Anche se aveva usato la Divina Arte di Zaohua di quinto livello, anche se alla fine aveva evocato la Perla Primordiale e aveva utilizzato la sua metamorfosi del Sangue del Sovrano, senza nemmeno esitare a bruciare la sua essenza di sangue e ad usare tutte le sue tecniche, alla fine era stato battuto!


Non era stato sconfitto perché aveva sottovalutato l'avversario; aveva usato ogni abilità a sua disposizione. Il motivo per cui era stato battuto era per via della sua inferiorità!


"Non posso... crederci!"


L'Imperatore dei Mostri si levava in alto nel cielo. Era scosso.


<em>'La sua velocità e la sua forza sono perfette e il suo utilizzo delle leggi ha raggiunto il picco. Anche il suo corpo mortale è privo di difetti, non inferiore a quello del Sacro Figlio della razza dei saggi. Quando la coltivazione di Lin Ming raggiungerà il gran successo, chi potrà fermarlo?</em>'


Pensò l'Imperatore dei Mostri.


L'età di Lin Ming non poteva essere paragonata affatto a quella del Sacro Figlio di Zaohua. La differenza di talento che c'era tra i due era enorme!


Di questo passo, Lin Ming non avrebbe avuto bisogno di 200 anni prima di poter affrontare un Empireo!


Allora, sicuramente la coltivazione di Lin Ming non sarebbe stata nemmeno allo stadio di Re del Mondo!


Combattere contro un Empireo prima ancora di poter diventare un Re del Mondo, era una prospettiva terrificante!


"Genesi Diabolica..." L'Imperatore dei Mostri si rivolse verso il suo amico, che era rimasto senza parole.


In questo mondo, se ci poteva essere qualcuno capace di resistere all'invasione di una razza da solo, allora forse sarebbe stato Lin Ming.


L'Empireo Genesi Diabolica guardò il giovane. Tutti gli Empirei umani e dei mostri, tutti i talenti presenti si girarono ad osservare Lin Ming.


I loro sguardi brillanti erano pieni di timore reverenziale e paura, ammirazione ed entusiasmo, mostravano ogni tipo di emozione.


Oggi Lin Ming aveva scritto la sua leggenda.


Questo evento sarebbe stato registrato negli annali della storia. Se l'umanità fosse sopravvissuta per altri 3,6 miliardi di anni, allora gli antichi testi dell'umanità avrebbero compreso il nome di Lin Ming, forse avrebbero parlato di lui ancora di più rispetto all'Empireo Sigillo Divino!


Forse anche se l'umanità fosse perita e i saggi avrebbero riscritto la loro storia con vittorie illustri e meriti, Lin Ming sarebbe stato l'unico punto che non avrebbero cancellato!


Il vapore nell'aria diminuiva sempre di più. Lin Ming era coperto da una debole nebbia e attorno fluttuavano innumerevoli frammenti di leggi Asura. Le due ruote vorticavano lentamente sotto i piedi di Lin Ming.


Era gravemente ferito. Le ossa nel suo braccio sinistro si erano rotte completamente e i suoi organi e i suoi meridiani erano danneggiati in molte aree. Sangue fresco scorreva dal suo corpo, lavato via lentamente dalla foschia densa e dalla pioggia.


Aveva consumato la sua vera essenza, l'essenza astrale e spirituale. Anche la forza combattiva delle sue due personificazioni aveva quasi raggiunto lo zero.


Anche così, alla fine era stato lui a continuare a volare a mezz'aria mentre il Sacro Figlio di Zaohua aveva perso i sensi.


<em>Puff!</em>


Lin Ming tremò e sputò una boccata di sangue. Tremò e le rune delle leggi Asura brillarono.


"Fratellone Lin..."


A Xiao Moxian si strinse il cuore. Non troppo lontane, Mu Qianxue e Mu Lingyun furono colte dalla paura. Ebbero difficoltà a trattenersi dal precipitarsi in avanti.


Anche se Lin Ming aveva sconfitto il Sacro Figlio di Zaohua, aveva comunque sopportato molti attacchi terrificanti. Chissà che effetti avrebbero avuto questi colpi accumulati.


Forse anche se si reggeva ancora in piedi, in realtà era gravemente ferito e aveva esaurito le forze.


Vedendo le condizioni di Lin Ming, l'Empireo saggio sogghignò.


"Umpf! Non è così facile resistere all'attacco della Perla Primordiale. Anche se blocchi l'attacco frontale, la tua fonte vitale ne sarà influenzata e perderai una grandissima quantità di vitalità del sangue. Non sarebbe strano che lasciasse delle ferite nascoste!"


In questa battaglia, il Sacro Figlio di Zaohua aveva bruciato un filo della sua essenza di sangue, ma non era riuscito a sconfiggere l'avversario. Invece era stato Lin Ming ad ottenere la gloria. Naturalmente l'Empireo saggio non ne era contento.


Ma quando vide i cambiamenti nella situazione di Lin Ming, trovò qualcosa di cui rallegrarsi.


Le parole dell'Empireo saggio fece sussultare molte persone. La Perla Primordiale era il miglior strumento divino che controllava l'essenza, inclusa l'essenza del sangue. Se uno fosse stato attaccato da questo artefatto, non sarebbe stato insolito perdere essenza di sangue.


Se era vero, allora le conseguenze sarebbero state davvero spaventose.


"Eheh! Anche se Lin Ming ha vinto, l'ha fatto persistendo con ostinazione. Anche se le sue ferite causate dalla Perla Primordiale non sono sufficienti a minacciare la sua vita, inevitabilmente influenzeranno i suoi risultati futuri. Il sangue di Lin Ming è potente; forse il più potente tra l'umanità, ma allo stesso tempo recuperare la sua vitalità del sangue sarà molto più difficile! Come recupererà l'essenza vitale risucchiata dalla Perla Primordiale?"


Derise di nuovo l'Empireo saggio. Anche se Lin Ming aveva sconfitto il Sacro Figlio di Zaohua, avrebbe comunque cercato di rivalersi in qualche modo. Sarebbe stato molto meglio se Lin Ming avesse ricevuto qualche ferita nascosta e avesse esaurito troppa forza vitale per sconfiggere a stento il Sacro Figlio di Zaohua.


"Fratellone Lin!" Queste parole fecero gridare di preoccupazione Xiao Moxian. Voleva sondarlo, ma visto che la sua coltivazione era stata sigillata non poteva volare.


Mu Qianxue avanzò e volò verso Lin Ming. Tirò fuori una pillola trascendente dal suo anello spaziale, quella che l'Empirea Sogno Divino le aveva passato e si preparò a darla a Lin Ming.


In quel momento però l'Empirea Sogno Divino la bloccò.


"Non farti cogliere dal panico, le condizioni di Lin Ming sono strane... potrebbe non essere semplice come una ferita. Sta avvenendo un cambiamento nel suo mondo interno."


Mu Qianxue iniziò a notare che in effetti stavano succedendo enormi cambiamenti nel mondo interno di Lin Ming.


A causa della battaglia violenta, il mondo interno del giovane era stato attaccato ripetutamente, creando una fessura al suo interno.


I confini del suo mondo interno stavano iniziando ad allentarsi!


"Questo..."


Mu Qianxue sussultò!


L'Empireo saggio cambiò espressione quando lo vide.


Se i confini di un mondo interno fossero crollati, avrebbe fatto collassare tutto. Le conseguenze di un evento del genere erano inconcepibili. Nel migliore dei risultati uno avrebbe perso la sua coltivazione e sarebbe morto sul posto.


Ma c'era anche una seconda possibilità, cioè che un coltivatore stesse avanzando di stadio! Quando faceva dei progressi, i confini del suo mondo interno sarebbero collassati e poi si sarebbero riformati.


E quando un Lord Divino diventava un Sacro Lord, il grande mondo al loro interno si sarebbe trasformato in un piccolo universo. Questo cambiamento era davvero drastico; quando avveniva, normalmente un praticante di arti marziali vomitava sangue.


"Che Lin Ming stia...?"


Mu Qianxue trattenne il fiato. In quel momento, attorno a Lin Ming, il potere disperso delle leggi Asura iniziò a precipitarsi selvaggiamente verso di lui!


Il potere impetuoso trascinò con sé l'energia nel mondo.


Il potere della buona fortuna prima colto dal Sacro Figlio di Zaohua si era dissipato dopo la sconfitta del saggio, si era disperso.


Ma ora questa energia seguì le leggi Asura e si precipitò nel mondo interno di Lin Ming.


"Cosa?!"


Vedendo questa scena, l'Empireo saggio strabuzzò gli occhi.


Se il mondo interno si era spalancato e stava risucchiando avidamente l'energia del mondo, questo significava che Lin Ming stava avanzando di stadio!


Aveva appena detto che la fonte vitale del giovane era stata influenzata dalla Perla Primordiale, lasciando delle ferite nascoste e forse ostacolando i suoi futuri progressi. Sarebbe stata una conseguenza normale dell’essere sopravvissuti alla Perla Primordiale.


Ma in un batter d’occhio, Lin Ming aveva iniziato a radunare il potere del mondo per completare il suo avanzamento!


Anche il potere della buona fortuna del Sacro Figlio di Zaohua era stato assorbito da Lin Ming, diventando un dono per lui!
                                


                                



