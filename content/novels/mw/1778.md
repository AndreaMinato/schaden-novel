---
weight: 1778
title: Capitolo 1778 - Io, Sacro Lord
pubDate: 2025-12-15T08:37:10.440Z
tags:
    - mw
---


<em>Capitolo sponsorizzato, ringraziamo Mattia!
10 (10 Mattia) capitoli in coda, 0/5
-Schadenfreude</em>


"Com'è possibile..."


L'Empireo saggio era sconvolto. Dopo che Lin Ming aveva combattuto ferocemente, anche se era riuscito a rimanere in piedi alla fine, era in condizioni orribili. Un numero imprecisato dei suoi meridiani erano feriti e aveva perso una grande quantità di vitalità del sangue. Non aveva nemmeno avuto il tempo di guarire, come poteva stare avanzando di stadio?


Lin Ming era già ad un passo dal diventare Sacro Lord. Se avesse fatto progressi sarebbe arrivato a questo stadio!


In parole semplici, un guerriero ad un passo dallo stadio di Sacro Lord alla fine era ancora un Lord Divino.


Il mondo interno di un Lord Divino era come un continente levato in alto nel cielo, nella sua terra c'erano fiumi sinuosi e montagne torreggianti, piene di ogni sorta di piante e altre forme di vita.


Ma un Sacro Lord era diverso. Il continente del loro mondo interno si sarebbe frantumato e si sarebbe trasformato in un pianeta. Il suo mondo interno invece sarebbe diventato un universo capace di contenere questo pianeta. Questo significava che la forza di un coltivatore sarebbe aumentata rapidamente, ma avrebbe anche corso ogni sorta di rischio.


Molti praticanti di arti marziali avrebbero fatto innumerevoli preparativi, aspettando di arrivare al picco delle loro condizioni per fare questo avanzamento. Anche allora, non avrebbero avuto la sicurezza totale di riuscirci, figuriamoci qualcuno nelle condizioni di Lin Ming.


"Sarò il suo protettore!"


L'Empireo Vasto Universo scattò e arrivò di fronte a Lin Ming. Rilasciò un'energia grande quanto un cosmo, circondando rapidamente il giovane.


Lo fece per impedire che l'Empireo saggio ricorresse a qualche trucco. Dopotutto un coltivatore era nelle sue condizioni più deboli durante un avanzamento, e la minima interruzione poteva causare gravi ferite.


Nessuno aveva previsto che Lin Ming sarebbe avanzato di livello in quel momento.


Era successo perché, al terzo piano della prova finale, dopo essersi fuso con il sangue Asura, l'energia del mondo interno di Lin Ming aveva già raggiunto il limite. Era pronto a raggiungere lo stadio di Sacro Lord fa allora!


Ma durante la prova finale, Lin Ming si era trattenuto per consolidare ulteriormente la sua coltivazione.


E ora, dopo questo violento duello, Lin Ming aveva mostrato il picco della sua potenza più e più volte, impattando ripetutamente sul suo mondo interno con un'energia tirannica. Alla fine, l'energia repressa si era scatena!


Il suo avanzamento ora era inarrestabile.


<em>Ka ka ka!</em>


Nel mondo interno di Lin Ming, un enorme continente decine di volte più grande di quello di un praticante di arti marziali ordinario iniziò a rompersi!


Il terreno crepitava e la lava fuoriusciva. Lin Ming impallidì e il sangue colò dagli angoli della sua bocca!


Per un praticante di arti marziali del sistema del raduno dell'essenza, il suo mondo interno era la sua fonte vitale. Una volta che il mondo interno si fosse frantumato, un coltivatore avrebbe subito un duro contraccolpo.


Le fondamenta di Lin Ming era infinitamente più formidabile di quelle dei suoi coetanei. Sia il suo fisico, che i suoi meridiani o la capacità del suo dantian, potevano essere paragonati ad un Grande Re del Mondo. Ma corrispondentemente, visto che il suo mondo interno era troppo magnifico, una volta che avesse iniziato a collassare avrebbe causato un'esplosione terrificante. Perfino un Re del Mondo avrebbe avuto difficoltà a sopportare una distruzione del genere.


E Lin Ming aveva già esaurito tutte le sue forze. Non sarebbe stato facile persistere.


"Moccioso, sei più che spietato! Da oggi avrai creato il tuo mito!" Gridò l'Empireo Vasto Universo.


Anche se l'intero corpo di Lin Ming era fradicio di sangue, l'Empireo non era preoccupato per la sua sopravvivenza.


Lin Ming aveva un destino incredibile. Aveva perfino battuto il Sacro Figlio di Zaohua con il suo destino sconvolgente. Come poteva morire qui durante un avanzamento?


<em>Xiu! Xiu! Xiu!</em>


L'energia del mondo ululò. Il potere impetuoso della buona fortuna si innalzò come uno tsunami, puntando verso Lin Ming. Dietro il giovane, riapparì il fantasma del dio della guerra Asura. Una quantità infinita di leggi Asura si scatenò selvaggiamente, facendo immergere la terra in un mondo di leggi indipendenti.


L'energia nel mondo interno di Lin Ming era come una palla di neve che rotolava, diventando sempre più grande. Presto, raggiunse un punto critico ed eruttò!


<em>Rumble rumble rumble!</em>


I tuoni riecheggiarono nel mondo interno di Lin Ming. Il continente stava per collassare completamente.


Enormi tratti di terra si disintegrarono in frammenti, mischiati con lava, montagne distrutte e fiumi. Tutto collassò su sé stesso.


Lin Ming sputò una boccata di sangue. Il suo viso era pallido e pieno di sudore!


Tutti i presenti si tesero. Anche Xiao Moxian strinse i pugni, piena di preoccupazione.


Anche se sapeva che era improbabile che Lin Ming incontrasse degli incidenti durante il suo avanzamento, l'amore non era mai razionale. Le era già balzato il cuore in gola.


<em>Rumble rumble rumble!</em>


Le esplosioni nel suo mondo interno continuarono incessantemente. Poi, nel mondo interno completamente rovinato di Lin Ming, il vasto potere delle leggi iniziò a piovere verso il basso, condensandosi completamente sui resti del continente.


Comparve una forza attrattiva invisibile. Tutti i frammenti del continente si radunarono insieme, prendendo un'altra forma.


E al centro era apparso un piccolo buco nero che rilasciava una potente forza gravitazionale, comprimendo densamente tutti i pezzi vicini del continente!


Questo era un effetto speciale della Divina Arte del Sigillo. A causa dei corpi celesti condensati usando l'arte del Sigillo Divino, il pianeta di un praticante di arti marziali sarebbe stato cento volte più compatto e pesante!


Quando il pianeta si riformava, aure sempre più dirompenti si scatenarono nel corpo di Lin Ming.


L'energia origin circostante, il potere della buona fortuna, tutto si precipitò caoticamente verso questo punto, creando innumerevoli mulinelli.


Questi mulinelli di energia erano di dimensioni diverse. La loro comparsa fece agitare le leggi del mondo. Alcuni praticanti di arti marziali non riuscirono a resistere ai cambiamenti improvvisi attorno e barcollarono per poi cadere dal cielo.


"Ahh!"


Gridò qualcuno per lo shock. Date le coltivazioni dei presenti, non sarebbero rimasti feriti una volta caduti a terra, ma la sensazione improvvisa di non poter controllare l'energia del mondo combinata con l'incapacità di volare terrorizzò molti dei giovani talenti.


Fortunatamente avevano i loro maestri o Anziani vicini che mandarono raggi di vera essenza per afferrarli.


Anche molti Lord Divino di sentirono perdere l'equilibrio. Dovettero evocare altra vera essenza per ristabilizzarsi.


In quel momento, sempre più vortici di energia apparirono nel cielo. Da lontano, la volta celeste sembrava illuminata da una sconfinata luce divina, come se innumerevoli piccoli soli fossero apparsi all'orizzonte.


Quando i coltivatori più deboli rientrarono nel raggio di questi vortici, sentirono un'enorme pressione schiacciarli, facendo provare loro nausea.


"Questo è..."


Gridò allarmato un altro giovane membro d'élite.


"Questa è l'aura formata da un guerriero impareggiabile!"


Disse lentamente un Empireo umano. Lin Ming aveva ottenuto l'eredità del maestro della Strada Asura, che durante le sue molte vite aveva fatto innumerevoli spedizioni. Moltissimi antichi re erano stati uccisi per mano sua!


E molti di questi antichi sovrani erano paragonabili a Vere Divinità!


Durante i 3,3 miliardi di anni in battaglia, il maestro della Strada Asura aveva ucciso questi innumerevoli guerrieri e radunando la loro aura. Era un concetto estremamente terrificante!


Anche se Lin Ming aveva ereditato meno di un millesimo di questa forza, era comunque sufficiente per intimidire i molti giovani presenti. Era difficile per loro sopportare questa pressione!


"È questo l'avanzamento di un Sacro Lord? Anche se non è potente quanto quello di un Empireo, un Grande Re del Mondo non può sperare di uguagliarlo..."


Dalla parte dei saggi, l'Empireo impallidì. Era al picco del suo stadio, ma stava quasi perdendo la testa a causa dell'avanzamento di un membro della giovane generazione. Questo perché l'energia che Lin Ming stava scatenando era troppo vasta. Cosa sarebbe successo se fosse diventato un Empireo?


Avrebbe distrutto perfino un grande mondo?


<em>Woosh! Woosh! Woosh!</em>


Con un forte crepitio, i vortici iniziarono a precipitarsi nel mondo interno di Lin Ming!


La luce del corpo di Lin Ming scintillava sempre di più. Mentre un enorme numero di mulinelli di energia convergevano verso di lui, lo fece sembrare come un sole esplosivo, accecante.


Molti giovani talenti sbiancarono come fantasmi. Avevano difficoltà a respirare.


Quando questo slancio raggiunse il limite, ci fu un'esplosione tonante e onde lucenti si scatenarono dal corpo di Lin Ming. Una pressione enorme schizzò fuori dalla sua pelle!


Sembrava che numerosi draghi divini stessero ruggendo insieme!


Il vasto mare fu spinto via e ululò, creando un'enorme scodella blu che si estendeva per centinaia di chilometri!


Ai confini di questa scodella, le onde del mare si sollevavano e si abbassavano. Ogni tsunami sembrava una montagna blu, grande e maestosa mentre si levava al cielo.


Dietro Lin Ming, apparì un fantasma nero alto centinaia di piedi. Questa creatura aveva tre teste e sei braccia. Ogni braccio era spesso e saldo come un pilastro e teneva armi diverse. L'aura di questa immagine aveva raggiunto il massimo assoluto; questo era il fantasma del dio della guerra Asura!


Se i giovani presenti non fossero stati protetti dai loro rispettivi maestri ed Anziani, forse avrebbero già vomitato sangue e sarebbero rimasti feriti di fronte a questo gigante!


<em>Roar!</em>


Il fantasma nero gettò la testa indietro ed ululò come se fosse impazzito. Il suo grido ruppe la volta celeste del mondo e biliardi di pilastri d'acqua si levarono al cielo. In quel momento, l'intera pagoda nera dell'Atlante tremò con forza!


Perfino dei comuni Sacri Lord presto non riuscirono a resistere a questo urlo!


Dopo diversi respiri di tempo, ci fu un fruscio e l'enorme immagine si rimpicciolì rapidamente per poi sommergersi nel corpo di Lin Ming e scomparendo completamente dalla vista.


Durante la tempesta di energia, Lin Ming riaprì lentamente gli occhi. Il suo sguardo era illuminato da scariche elettriche, come se potesse penetrare il cielo.


L'aura del suo corpo era completamente trattenuta, non ne trapelava nemmeno un briciolo.


Questo perché il mondo interno che Lin Ming aveva formato aveva un buco nero come nucleo. Tutta la sua forza era condensata in esso, facendone trapelare pochissima.


Lin Ming era finalmente diventato un Sacro Lord!


"Sacro Lord... è davvero un Sacro Lord..."


Non troppo lontano, l'Empireo saggio aveva già perso la calma di prima.


Alla fine della battaglia, il Sacro Figlio di Zaohua aveva esaurito completamente le forze e probabilmente questa battaglia avrebbe influenzato la sua coltivazione in futuro. Lin Ming invece non solo aveva subìto danni permanenti, ma era avanzato di livello!


Il divario tra di loro era indescrivibile...
                                


                                



